{"fields": [{"field": "modifiedtime", "type": "time", "value": "2012-12-15T08:46:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Thor Gjermund Eriksen ble ansatt tirsdag ettermiddag. Noen timer tidligere presenterte tankesmien Civita en bok med \u00abskisse til en liberal kulturpolitikk\u00bb. Ett av de skisserte forslagene er \u00e5 kastrere NRK.", "De tre forfatterne visste \u00e5 smi mens hjernen var varm, og kunne allerede onsdag utdype sin plan p\u00e5 kronikkplass i Dagbladet: \u00abNRK m\u00e5 bli mye mindre\u00bb, skrev Kristian Meisingset, Anna Katharina Fonn Matre og Aase Marthe J. Horrigmo. \u00abNRKs vekst svekker innovasjon og konkurranse i mediebransjen\u00bb, fortsatte de, derfor b\u00f8r NRK \u00abholde seg unna markeder hvor private akt\u00f8rer allerede leverer gode tjenester\u00bb. Den siste setningen er liberalsk for \u00abhvor det er penger \u00e5 tjene\u00bb.", "Selv om de tre \u00e5penbart svever i den villfarelse at kringkasting ble oppfunnet p\u00e5 60-tallet og at NRK ikke sender radio, slutter de seg til et stigende jammerkor, best\u00e5ende av den politiske h\u00f8yresiden og kommersielle medieakt\u00f8rer som Schibsted, P4 og TV 2.", "Alle vil de hindre NRK i \u00e5 ekspandere p\u00e5 nett. Det var galt av kulturminister Tajik \u00e5 godkjenne NRKs nye trafikkportal, det var feil av Meteorologisk institutt \u00e5 g\u00e5 i kompaniskap med NRK om Yr.no n\u00e5r andre kunne gjort butikk p\u00e5 salg av v\u00e6rdata innsamlet for offentlige midler. Det er i det hele tatt en provokasjon at NRK utfordrer Markedet, ettersom Markedet ikke er s\u00e5 begeistret for konkurranse.", "Slik formulerer de tre forkynnere av en ny, liberal, kulturpolitikk sin innvending: \u00abAt NRK m\u00e5 utvide p\u00e5 disse omr\u00e5dene, hvor andre allerede leverer gode tjenester, lar seg vanskelig begrunne ut fra en tankegang om at det offentlige skal supplere der markedet kommer til kort\u00bb. Stort mer ambisi\u00f8st tenker ikke de h\u00f8yreliberale om offentlige tjenester: De skal v\u00e6re fugemasse n\u00e5r markedet sl\u00e5r sprekker.", "La meg derfor sette direkte over til Mats Svegerfors. Han har v\u00e6rt sjefredakt\u00f8r i den konservative Schibsted-avisen Svenska Dagbladet og sjef i Sveriges Radio og kan s\u00e5ledes rapportere fra begge sider av fronten. I en artikkel i Expressen skriver han nettopp om sprekkene som oppst\u00e5r i kunnskapssamfunnet n\u00e5r journalistene desimeres.", "For 20 \u00e5r siden jobbet 7 000 journalister i de svenske dagsavisene, i dag er det 2000 f\u00e6rre. I samme periode har Sverige f\u00e5tt 3 000 flere politifolk, 9 000 flere leger og 31 000 flere l\u00e6rere. Det offentlige har styrket samfunnstryggheten, helsen og undervisningen, mens markedet har bygget ned informasjonen.", "Svegerfors bruker den svenske forsvarsindustrien som eksempel. Den omsetter for 40 milliarder i \u00e5ret, og overv\u00e5kes av en halv spesialisert forsvarsreporter, Svenska Dagbladets Mikael Holmstr\u00f6m.", "\u00abBare i Forsvarsdepartementet og forsvarets egen organisasjon er det et trettitalls personer som har som oppgave \u00e5 informere denne halve Mikael Holmstr\u00f6m\u00bb, skriver Svegerfors, f\u00f8r han med en cruiseraketts presisjon sikter seg inn p\u00e5 m\u00e5let: \u00abN\u00e5r Schibsteds Sverigesjef Raoul Gr\u00fcnthal, Svenska Dagbladet og Aftonbladets eier uttaler seg, er det public service som er problemet, ikke at Schibsted holder p\u00e5 \u00e5 spare bort kvaliteten i sine egne aviser\u00bb.", "Hvis Civita hadde angrepet problemet fra borgernes perspektiv, ville l\u00f8sningen fort blitt en annen. If\u00f8lge Grunnloven p\u00e5ligger det \u00abStatens Myndigheder\u00bb \u00e5 legge forholdene til rette for en \u00e5pen og opplyst offentlig samtale. Hva b\u00f8r staten gj\u00f8re n\u00e5r markedet ikke lenger leverer journalistikk i det omfang og av den kvalitet som er n\u00f8dvendig for \u00e5 sikre at vi har tilstrekkelig opplyste borgere?", "NRK er det viktigste verkt\u00f8yet fellesskapet r\u00e5r over n\u00e5r det oppst\u00e5r sprekker i kunnskapsinnsamling, analyse, formidling og debatt. Heller enn \u00e5 kutte institusjonen ned til en st\u00f8rrelse som passer et marked som ikke lenger ser seg r\u00e5d til \u00e5 produsere kvalitetsjournalistikk, b\u00f8r vi utforske hvordan NRK kan kompensere for markedets tilbaketrekking.", "Amerikanerne er sterkt bekymret for at store byer kan st\u00e5 nesten uten journalistisk overv\u00e5kning. Situasjonen er forel\u00f8pig ikke s\u00e5 ille her, men n\u00e5r monopolbedrifter som Adresseavisen og F\u00e6drelandsvennen skj\u00e6rer kraftig i antallet journalister, sier det seg selv at tr\u00f8ndere og s\u00f8rlendinger blir d\u00e5rligere informert om sin lokale virkelighet.", "Hvis NRK fikk ressurser til \u00e5 bygge ut regionale nettaviser med h\u00f8ye journalistiske ambisjoner, ville informasjonsniv\u00e5et igjen \u00f8ke og de eksisterende mediehusene f\u00e5 egeninteresse av \u00e5 styrke sin journalistikk igjen. NRK kan p\u00e5 nettet gjenopprette det lokale mediemangfold som pressest\u00f8tten opprinnelig skulle sikre.", "En ny og omfattende rapport fra den tyske Friedrich Ebert Stiftung: Innovationsreport Journalismus, konkluderer med at p\u00e5standene fra bransjen ikke stemmer. Sterke nett-tjenester drevet av offentlig finansierte kringkastere forrykker ikke konkurransen, men revitaliserer journalistikken, blant annet fordi kvaliteten er s\u00e5 h\u00f8y at de kommersielle akt\u00f8rene m\u00e5 skjerpe seg. \u00abI motsetning til frykten for unfair konkurranse, stimulerer de tyske, offentlige kringkasternes onlineaktivitet til mer innovasjon i journalistikken enn den hindrer\u00bb, heter det i rapporten.", "Sannsynligvis b\u00f8r NRK organiseres annerledes for \u00e5 kunne p\u00e5ta seg slike, nye oppgaver. Kanskje b\u00f8r nettaktiviteten skilles ut i et eget selskap som kan ha andre inntektskilder enn lisensen. Uansett b\u00f8r Thor Gjermund Eriksen begynne sitt virke med \u00e5 se hvor v\u00e5r viktigste mediebedrift kan gj\u00f8re samfunnet bedre, og lukke \u00f8rene for de nyliberales krav om at han skal bidra til \u00e5 gj\u00f8re oss alle dummere.", "sven.egil.omdal@aftenbladet.no", "F\u00f8lg p\u00e5 twitter.com/svelle", "Les ogs\u00e5 leder: En publisist i NRK-stolen"]}, {"field": "category0", "value": "meninger"}, {"field": "contenthash", "value": "c602a28381ac1877851a7a517361017f69721fac4873068b3890776b27a97bb1"}, {"field": "createtime", "value": "2016-02-06T22:02:14.000Z"}, {"field": "description", "value": "Den nye kringkastingssjefen er en klar feilutnevnelse, har jeg h\u00f8rt. Styret har valgt en ambisi\u00f8s mann, til tross for at NRK b\u00f8r bli mindre, mye mindre."}, {"field": "dominantimage", "value": "http://www.adressa.no/incoming/article6816741.ece/ALTERNATES/w980-default/eriksen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0933ea9c3b242f4e8d2d1338d40e65009095a63b.jpg?59907fb2"}, {"field": "dominantthumbnaildimensions", "value": "300x169"}, {"field": "heading", "value": "Vi l\u00f8fter v\u00e5re \u00f8yne mot Marienlyst -adressa.no"}, {"field": "id", "value": "0933ea9c3b242f4e8d2d1338d40e65009095a63b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "friedrich ebert stiftung"}, {"field": "kw-concept", "value": ["marked", "offentlig"]}, {"field": "kw-entity", "value": ["journalismus", "marienlyst", "markedet", "svenska dagbladet og aftonbladets", "aase marthe", "svenska dagbladet", "forsvarsdepartementet", "civita", "grunnloven", "svenska dagbladets mikael holmstr\u00f6m", "anna katharina fonn matre og aase marthe j. horrigmo", "expressen", "dagbladet", "tajik", "schibsteds sverigesjef raoul gr\u00fcnthal", "adresseavisen og f\u00e6drelandsvennen", "anna katharina fonn matre", "meteorologisk", "sveriges radio", "statens myndigheder"]}, {"field": "kw-location", "value": "sverige"}, {"field": "kw-pageclass", "value": "article"}, {"field": "kw-person", "value": ["mats svegerfors", "thor gjermund eriksen", "kristian meisingset", "mikael holmstr\u00f6m"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article6816741.ece/ALTERNATES/w980-default/eriksen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi l\u00f8fter v\u00e5re \u00f8yne mot Marienlyst"}, {"field": "og-type", "value": "article"}, {"field": "og-url", "value": "http://www.adressa.no/meninger/article6816717.ece"}, {"field": "pageclass", "value": ["article"]}, {"field": "publishtime", "value": "2012-12-15T05:00:22.000Z"}, {"field": "recs-articleid", "value": "6816717"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-12-15T05:00:22.000Z"}, {"field": "recs-rawtitle", "value": "Vi l\u00f8fter v\u00e5re \u00f8yne mot Marienlyst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Den nye kringkastingssjefen er en klar feilutnevnelse, har jeg h\u00f8rt. Styret har valgt en ambisi\u00f8s mann, til tross for at NRK b\u00f8r bli mindre, mye mindre."}, {"field": "thumbnail", "value": "http://content-thumbnail.cxpublic.com/content/thumbnail200x150/0933ea9c3b242f4e8d2d1338d40e65009095a63b.jpg?59907fb2"}, {"field": "thumbnailfullheightdimensions", "value": "200x1614"}, {"field": "timestamp", "value": "2017-08-13T16:34:58.000Z"}, {"field": "title", "value": "Vi l\u00f8fter v\u00e5re \u00f8yne mot Marienlyst"}, {"field": "url", "value": "http://www.adressa.no/meninger/article6816717.ece"}, {"field": "urlhash", "value": "0933ea9c3b242f4e8d2d1338d40e65009095a63b"}], "score": 0.54955727, "siteId": "9222270286501375973", "id": "0933ea9c3b242f4e8d2d1338d40e65009095a63b"}

