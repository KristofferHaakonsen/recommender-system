{"fields": [{"field": "modifiedtime", "type": "time", "value": "2016-08-04T11:10:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Helse", "Svangerskap"]}, {"field": "author", "value": "maren eriksen"}, {"field": "body", "value": ["Saken oppdateres.", "I 2015 var det 58.240 f\u00f8dsler i Norge. 956 av dem var tvillingf\u00f8dsler og 12 var trillingf\u00f8dsler.", "Sjansen for \u00e5 f\u00e5 mer enn ett barn er 16,6 av 1000 f\u00f8dsler.", "Mange tvillinggravide mistenker at det kan v\u00e6re to tidlig \u2013 enten fordi det er tvillinger i familien, at magen vokser uvanlig fort, at plagene er kraftige eller bare fordi magef\u00f8lelsen sier det.", "Men en del har ingen anelse f\u00f8r de kommer til ultralyd.", "\u2014 De som har hatt assistert befruktning pleier \u00e5 f\u00e5 ultralyd tidlig, og f\u00e5r dermed god tid til \u00e5 venne seg til tanken. De fleste som venter tvillinger finner det ut mellom uke 10 og 18 , og andelen som finner ut tidlig \u00f8ker n\u00e5 som stadig flere tar tidlig ultralyd. Men det er fortsatt noen som ikke aner at det er to f\u00f8r de er p\u00e5 ordin\u00e6r ultralyd i uke 17-20, sier leder for tvillingforeldreforeningen, Ingun Ulven Lie.", "Er det noen spesielle tegn jordm\u00f8dre ser etter i begynnelsen av et svangerskap for \u00e5 f\u00e5 et lite hint om det er ett eller flere foster i magen? Les jordmor Ragnas svar: Kan det v\u00e6re to?", "S\u00e5 snart graviditetstesten er positiv, begynner man \u00e5 se for seg livet med en baby i hus. Det kan v\u00e6re en stor overgang \u00e5 justere dr\u00f8mmene til \u00e5 handle om to babyer.", "Til tross for navnet erTvillingforeldreforeningenen forening for alle som venter eller har flerlinger \u2013 alts\u00e5 ogs\u00e5 for de som f\u00e5r trillinger og firlinger.", "Foreningen tilbyr svangerskapskurs for tvillingforeldre i Oslo, Bergen og Stavanger, de kan svare p\u00e5 vanlige sp\u00f8rsm\u00e5l, og hjelpe med \u00e5 finne aktuell litteratur om flerlinger.", "Terskelen for kontakt er lav.", "Vis fakta", "\u2014 For de aller fleste er det f\u00f8rst og fremst et gledessjokk \u00e5 finne ut at man venter tvillinger. Og s\u00e5 kommer bekymringen for hvordan det skal l\u00f8ses rent praktisk. Det er vanlig \u00e5 ha blandede f\u00f8lelser i svangerskapet, men de fleste opplever at det blir bedre med tiden \u2013 n\u00e5r det synker inn hvor stort det faktisk er, sier Ulven Lie.", "I 2015 var det 58 240 f\u00f8dsler i Norge. 956 av dem var tvillingf\u00f8dsler og 12 var trillingf\u00f8dsler. Sjansen for \u00e5 f\u00e5 mer enn ett barn er 16,6 av 1000 f\u00f8dsler.", "Det er litt st\u00f8rre sjanse for \u00e5 f\u00e5 en gutt enn en jente n\u00e5r du bare f\u00e5r ett barn, men faktisk er det litt st\u00f8rre sjanse for \u00e5 f\u00e5 jente(r) n\u00e5r du f\u00e5r mer enn ett barn. Slik var kj\u00f8nnsfordelingen for flerlingef\u00f8dsler i 2015:", "1 gutt og 1 jente: 326", "2 jenter: 325", "2 gutter: 305", "3 jenter: 4", "1 gutt og 2 jenter: 4", "2 gutter og 1 jente: 2", "3 gutter: 2", "Kilde:Statistisk sentralbyr\u00e5", "Vis fakta", "Noe av det som kjennetegner et tvillingsvangerskap er mer plager. Tvillinggravide er ofte mer kvalme, og kvalmen varer ogs\u00e5 lenger.", "Magen vokser raskere og blir st\u00f8rre, beina hovner opp, flere f\u00e5r bekkenl\u00f8sning, svangerskapsdiabetes eller h\u00f8yt blodtrykk og det blir fortere tungt \u00e5 v\u00e6re gravid.", "\u2014 De fleste tvillinggravide blir sykmeldt \u2013 noen tidlig, andre f\u00f8rst n\u00e6rmere termin. Typen yrke spiller naturligvis inn her, i tillegg til den gravides helsetilstand. Tvillinger f\u00f8des oftere prematurt, og det er uansett travelt n\u00e5r barna kommer til verden \u2013 ingen har noe \u00e5 tjene p\u00e5 at mor allerede er utslitt ved f\u00f8dselen, sier Ulven Lie.", "Tvillinger kan v\u00e6re eneggete eller toeggetet. Eneggete tvillinger er genetisk like, mens toeggete tvillinger kan v\u00e6re like forskjellige som s\u00f8sken ellers.", "Toeggete tvillinger har egne morkaker og ytre og indre fostersekker.", "Eneggete tvillinger kan ha egen eller felles morkake og indre og ytre fostersekker. 2/3 av eneggete tvillinger har felles morkake og ytre fostersekk, men egen indre fostersekk. 1/3 har eget av alt. Bare 1% har felles av alt.", "Kilde: Uke for uke-kalender for deg som venter tvillinger, Tvillingforeldreforeningen", "Vis fakta", "Tvillinggravide f\u00e5r ekstra oppf\u00f8lging i form av flere kontroller, og ofte ogs\u00e5 flere ultralydunders\u00f8kelser.", "\u2014 Det er store lokale forskjeller p\u00e5 hvor hyppige kontroller tvillinggravide f\u00e5r, men min inntrykk er at de aller fleste tvillinggravide f\u00f8ler seg godt ivaretatt, sier Ulven Lie.", "Med to barn i magen \u00f8ker ogs\u00e5 risikoen for komplikasjoner, som svangerskapsforgiftning, TTTS (Tvilling til tvilling transfusjonssyndrom) og prematur f\u00f8dsel. En tvillingf\u00f8dsel minner heller ikke s\u00e5 mye om en f\u00f8dsel der det bare skal f\u00f8des ett barn.", "\u2014 Ved en tvillingf\u00f8dsel er det ikke dempet belysning, musikk og bare \u00e9n jordmor rolig til stede. Her er det dobbelt av det meste, og gjerne ogs\u00e5 studenter. F\u00f8dslene skjer ved store f\u00f8deavdelinger, fordi det er et krav at det finnes barneavdeling der tvillingf\u00f8dsler skjer. Det blir en mer teknisk og mindre romantisk f\u00f8dsel. Men det pleier \u00e5 g\u00e5 veldig bra, sier Ulven Lie.", "I motsetning til ved en enlingef\u00f8dsel, roer ikke situasjonen seg n\u00e5r babyen er f\u00f8dt. For det er ofte n\u00e5r den f\u00f8rste tvillingen er f\u00f8dt at det blir hektisk.", "\u2014 Mye kan skje med tvilling nummer to n\u00e5r det plutselig blir mye bedre plass i livmorhulen. Noen kan legge seg p\u00e5 tvers eller i sete, og man m\u00e5 avgj\u00f8re om barnet kan f\u00f8des vaginalt, eller om det blir hastekeisersnitt, sier Ulven Lie.", "Delt ut siden 1999 til \u00e9n million foreldre.", "Tvillinggravide kan kjenne bevegelser fra barna i magen litt tidligere enn de som venter bare ett barn. Hyppigheten p\u00e5 bevegelser \u00f8ker naturlig nok ogs\u00e5 dramatisk.", "\u2014 Det kan f\u00f8les som om hele magen b\u00f8lger seg, og at det aldri blir ro inni der. Det er en god bekreftelse p\u00e5 at alt er bra n\u00e5r man kjenner de sm\u00e5 sparke, men det kan bli vanskelig \u00e5 f\u00e5 sove, sier Ulven Lie.", "Det er flere enn 75 millioner tvillingpar i verden.Det f\u00f8des f\u00e6rrest tvillinger i Asia (cirka 1 av 250 f\u00f8dsler) og flest i Afrika (ca 1 av 16 f\u00f8dsler). Yoruba-stammen i Nigeria f\u00f8der flest tvillinger i verden. Vestlige land ligger p\u00e5 cirka 1 per 60-80 f\u00f8dsler. Forskjellen skyldes hormonelle faktorer \u2013 alts\u00e5 evnen til \u00e5 l\u00f8sne mer enn ett egg ved eggl\u00f8sningen.Arv, alder og ern\u00e6ring ser ogs\u00e5 ut til \u00e5 p\u00e5virke tvillinghyppighet.Toeggete tvillinger skyldes f\u00f8rst og fremst arv p\u00e5 morens side, men menn kan overf\u00f8re arv fra sin mor til sine d\u00f8tre.Eneggete tvillinger er en spontan hendelse, og forekomsten er lik over hele verden.Kilde: Uke for uke-kalender for deg som venter tvillinger,Tvillingforeldreforeningen", "Vis fakta", "Det er mulig \u00e5 g\u00e5 til termin med tvillinger, men de fleste f\u00f8der f\u00f8r den tid.", "\u2014 Statistisk f\u00f8des cirka 50 prosent av tvillinger f\u00f8r uke 37, sier Ulven Lie.Avhengig av hvor prematurt barna kommer til verden, m\u00e5 mange tvillingforeldre belage seg p\u00e5 lenger tid p\u00e5 sykehuset enn de fleste andre foreldre.", "\u2014 \u00c5 f\u00e5 et prematurt barn er ogs\u00e5 en stor omveltning, og en s\u00e5rbar tid. N\u00e5r man f\u00e5r to premature barn blir naturlig nok stresset enda st\u00f8rre, sier Ulven Lie.", "Kommer barna omtrent til termin, kan de komme hjem s\u00e5 tidlig som tre dager etter f\u00f8dselen, noe senere ved keisersnitt.", "Den f\u00f8rste tiden med tvillinger kan ses p\u00e5 som en unntakstilstand. Det kan v\u00e6re lurt \u00e5 tenke p\u00e5 den som en investering, og ikke legge andre planer enn \u00e5 venne seg til de nye rollene som tvillingforeldre.", "- Det er travelt. Foreldrene er tr\u00f8tte. Den f\u00f8rste tiden er det vanlig at mellom ni og tolv timer i d\u00f8gnet g\u00e5r med til m\u00e5ltider. Det er mye knot med to som skal ammes eller gis flaske, alt som skal vaskes, rapes, gulpes, sier Ulven Lie.", "Siden mange sendes hjem fra sykehuset f\u00f8r amming er godt etablert, er mange av henvendelsene til Tvillingforeldreforeningen fra nybakte tvillingforeldre som f\u00f8ler seg litt hjelpel\u00f8se n\u00e5r det kommer til mating av barna.", "\u2014 En del m\u00e5 f\u00e5 hjelp ved en ammepoliklinikk eller lignende, sier Ulven Lie.", "Men hun sier at tre m\u00e5neders intens innsats pleier \u00e5 l\u00f8nne seg.", "\u2014 Jeg pleier \u00e5 si at tvillingforeldre b\u00f8r bruke de f\u00f8rste tre m\u00e5nedene p\u00e5 \u00e5 etablere Familien AS. En fordeling av arbeidsoppgaver og oppbygging av rutiner. Bestemme seg for at barna skal ha mat til faste tider, og innse at det tar litt tid \u00e5 f\u00e5 det p\u00e5 plass. Barna bryr seg jo ikke om hva klokken er n\u00e5r de er sultne. Men rutinene kommer p\u00e5 plass bare man ikke gir opp, sier Ulven Lie.", "En sv\u00e6rt travel hverdag kan bli en stor p\u00e5kjenning \u2013 s\u00e6rlig n\u00e5r det varer over tid. Og tvillingforeldre har \u00f8kt risiko for \u00e5 f\u00e5 f\u00f8dselsdepresjon.", "Forskere ved Folkehelseinstituttet og Universitetet i Oslo har benyttet Den norske mor og barn\u2014 unders\u00f8kelsen til \u00e5 studere den psykiske helsen til tvillingm\u00f8dre under graviditeten og i de f\u00f8rste \u00e5rene etter f\u00f8dselen . De fant at tvillingm\u00f8dre ikke hadde mer depresjon eller angst under svangerskapet, men at den psykiske helsen ble d\u00e5rligere over tid. Tvillingm\u00f8dre hadde 77 prosent st\u00f8rre risiko for depresjon fem \u00e5r etter f\u00f8dsel enn andre m\u00f8dre.Forskerne mente at depresjonen sannsynligvis skyldtes stress, og mener at lengre permisjon for tvillingforeldre er et hensiktsmessig tiltak.", "\u2014 Det burde v\u00e6rt et bedre hjelpeapparat for tvillingforeldre som sliter, mener hun.", "Det heter at tvillinger er dobbel jobb og dobbel glede. Og det er noe i det, skal vi tro Ulven Lie.", "\u2014 De fleste tvillinggravide gleder seg veldig, og er stolte. Tvillingforeldre pleier \u00e5 takle rollen bra, og finner ut av det. Og fedrene kommer som regel mye mer p\u00e5 banen \u2013 de deler p\u00e5 det meste og f\u00e5r et godt samarbeid om barna. Vi ser ofte p\u00e5 svangerskapskursene at fedrene virkelig oppdager hvor stort og annerledes det er \u00e5 skulle f\u00e5 to barn, sier Ulven Lie.", "\u00c5 f\u00e5 ett barn er en stor omveltning, og mange synes den f\u00f8rste tiden er travel og krevende. N\u00e5r man venter to kan oppgaven virke nesten umulig.", "\u2014 Mange er bekymret for om de kommer til \u00e5 ha tid til begge to, og om de kommer til \u00e5 elske dem like h\u00f8yt. De er ogs\u00e5 redd for at det praktiske skal ta all tid, slik at det ikke blir tid til kos, sier Ulven Lie.", "De bekymrer seg ikke n\u00f8dvendigvis uten grunn.", "\u2014 Tvillinger vil kreve foreldrene nesten hele d\u00f8gnet. Og tvillingforeldre kjenner nok absolutt p\u00e5 tidsklemma. Det blir aldri tid til \u00e5 bare sitte og kose, for ett av barna trenger alltid mat, bleieskift og s\u00e5 videre, sier Ulven Lie.", "Tvillingforeldreforeningens kurs er fordelt p\u00e5 \u00e9n eller flere samlinger \u2013 ofte b\u00e5de f\u00f8r og etter f\u00f8dselen. De kan v\u00e6re s\u00e5 hyggelige at deltakerne ikke vil g\u00e5 hjem n\u00e5r treffet slutter.", "\u2014 Vi ser at tvillingforeldre har stor glede av \u00e5 v\u00e6re sammen. Det er ogs\u00e5 seg imellom at de finner den beste st\u00f8tten, r\u00e5d og tips, sier Ulven Lie.", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger.", "Her er flere nyttige svangerskapsrelaterte artikler:"]}, {"field": "category0", "value": "familieogoppvekst"}, {"field": "contenthash", "value": "8722616204217eddb39e7df969e0698aed8e599ba62ed2de1ce49b03ade0fede"}, {"field": "createtime", "value": "2017-03-05T20:40:07.000Z"}, {"field": "description", "value": "Det er stort \u00e5 finne ut at man venter ikke bare ett, men to barn. Men det p\u00e5virker ogs\u00e5 svangerskapet i stor grad. Her er noe av hva man kan vente."}, {"field": "heading", "value": ["\u00c5 v\u00e6re gravid med tvillinger -adressa.no", "Slik oppdages det", "Det f\u00f8rste sjokket", "Svangerskapsplagene", "\u00d8kt risiko for komplikasjoner", "Livet i magen", "Halvparten f\u00f8des prematurt", "Unntakstilstand rett etter f\u00f8dsel", "\u00d8kt risiko for f\u00f8dselsdepresjon", "Dobbel glede?"]}, {"field": "id", "value": "757675b2d08b15d41a8bf9d438c463c7544bf3b7"}, {"field": "keyword", "value": ["Helse", "Svangerskap"]}, {"field": "keywords", "value": "Helse,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["familien as", "sandviks as"]}, {"field": "kw-concept", "value": ["prematurt barn", "tvilling", "\u00f8kt risiko", "barn", "eneggete tvillinger", "f\u00f8dsel", "fleste tvillinggravide", "venter tvillinger", "toeggete tvillinger"]}, {"field": "kw-entity", "value": ["magen", "babyverden", "tvilling", "tvillingforeldreforeningen", "bergen og stavanger", "folkehelseinstituttet og universitetet", "ragnas"]}, {"field": "kw-location", "value": ["stavanger", "afrika", "oslo", "nigeria", "norge", "asia"]}, {"field": "kw-pageclass", "value": "article"}, {"field": "kw-person", "value": ["ulven lie", "ingun ulven lie"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/7106a6ce-842c-493b-91c0-5b97f720d950?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 v\u00e6re gravid med tvillinger"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/A-vare-gravid-med-tvillinger-72b.html"}, {"field": "pageclass", "value": ["article"]}, {"field": "publishtime", "value": "2016-08-04T11:00:00.000Z"}, {"field": "recs-articleid", "value": "72"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-08-04T11:00:00.000Z"}, {"field": "recs-rawtitle", "value": "\u00c5 v\u00e6re gravid med tvillinger -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det er stort \u00e5 finne ut at man venter ikke bare ett, men to barn. Men det p\u00e5virker ogs\u00e5 svangerskapet i stor grad. Her er noe av hva man kan vente."}, {"field": "thumbnail", "value": "http://content-thumbnail.cxpublic.com/content/thumbnail200x150/757675b2d08b15d41a8bf9d438c463c7544bf3b7.jpg?597295b0"}, {"field": "thumbnailfullheightdimensions", "value": "200x2385"}, {"field": "timestamp", "value": "2017-07-22T00:00:48.000Z"}, {"field": "title", "value": "\u00c5 v\u00e6re gravid med tvillinger"}, {"field": "url", "value": "http://www.adressa.no/familieogoppvekst/A-vare-gravid-med-tvillinger-72b.html"}, {"field": "urlhash", "value": "757675b2d08b15d41a8bf9d438c463c7544bf3b7"}], "score": 0.80093473, "siteId": "9222270286501375973", "id": "757675b2d08b15d41a8bf9d438c463c7544bf3b7"}

