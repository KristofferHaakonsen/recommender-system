{"fields": [{"field": "modifiedtime", "type": "time", "value": "2012-06-20T11:23:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Velkommen til min lille verden, hilser \u00abTone\u00bb blidt. Hun tar imot oss i sitt hus, et steinkast fra bl\u00e5tt hav. En praktfull bolig, en idyll av en beliggenhet, men s\u00e5 er det ogs\u00e5 rammen om hennes nye liv. Et hus, en hage, et nabolag og en n\u00e6rbutikk, det er blitt tobarnsmorens trange sf\u00e6re. Tryggheten er hunden og en voldsalarm hun alltid har med seg.", "- Jeg har ikke noe liv lenger. Jeg g\u00e5r ikke p\u00e5 bes\u00f8k til folk, jeg inviterer ingen hjem. Jeg klarer ikke \u00e5 v\u00e6re sosial. Jeg har mine to barn, og det er dem som holder meg oppe.", "Det var p\u00e5 \u00e5rets f\u00f8rste avisdag hun havnet i spaltene: En 41 \u00e5r gammel kvinne hadde anmeldt en voldtekt p\u00e5 handikaptoalettet p\u00e5 utestedet Frakken. Noen dager senere ble en 27 \u00e5r gammel asyls\u00f8ker p\u00e5grepet og siktet for ugjerningen. I mai ble mannen d\u00f8mt til fengsel i tre \u00e5r og seks m\u00e5neder. Trondheim tingrett mente mannen hadde utf\u00f8rt en voldtekt av s\u00e6rdeles krenkende karakter, han var voldelig, og voldtekten grenset opp mot det som blir betegnet som overfallsvoldtekt.", "- En overfallsvoldtekt, det er noe av det verste en kvinne kan bli utsatt for. Sjokket er s\u00e5 Du tror bare ikke at det kan skje. Jeg er en voksen kvinne, jeg er tobarnsmor, jeg er 41 \u00e5r. Jeg var anstendig kledd, jeg hadde verken nettingstr\u00f8mper eller miniskj\u00f8rt. Det er det som skremmer meg s\u00e5 forferdelig. Dette er noe som kan skje meg og deg.", "Hun var et tilfeldig offer p\u00e5 et tilfeldig utested, det var p\u00e5 impuls hun hadde dratt ut den siste juledagen. Hun hadde spist middag sammen med leieboeren, og de hadde tatt et glass vin. S\u00e5 fikk de lyst til \u00e5 ta en liten tur p\u00e5 byen. De to venninnene var innom Kramboden, s\u00e5 vandret de videre til Pianobaren p\u00e5 Britannia. Der var det stengt, men rett over gaten var det liv: For f\u00f8rste gang satte de sine bein p\u00e5 utestedet Frakken.", "Der inne skal 27-\u00e5ringen ha tatt kontakt med \u00abTone\u00bb. Hun ville ikke v\u00e6re avvisende, og lot seg be p\u00e5 dansegulvet. Men etter hvert f\u00f8lte hun at mannen ble klengete.", "- Jeg pr\u00f8vde \u00e5 komme meg bort fra han. Jeg satte meg ned sammen med et par, satt der en stund til jeg trodde han var borte. Da jeg reiste meg, var han plutselig der, tok tak i hofta mi og pushet meg rett inn p\u00e5 handikaptoalettet. Toalettet ligger midt i lokalet, og jeg skj\u00f8nte ikke hva som skjedde f\u00f8r jeg var innel\u00e5st, forteller hun.", "Hun ropte og skrek til ingen nytte, for rett utenfor gikk festen sin h\u00f8ylytte gang.", "Deretter husker hun ikke stort f\u00f8r hun v\u00e5knet p\u00e5 voldtektsmottaket p\u00e5 St.Olavs Hospital, fraktet dit av en ambulanse.", "Takker politiet", "Det er mange kvinner som ikke orker \u00e5 anmelde en voldtekt. \u00abTone\u00bb tenkte aldri p\u00e5 \u00e5 la v\u00e6re.", "- Da jeg forklarte meg for politiet, sa de at dette var en av de groveste voldtektssakene de hadde v\u00e6rt borti. De trodde p\u00e5 meg, og det var s\u00e5 godt. Jeg har til dags dato ikke f\u00f8lt skam ved det jeg opplevde. Det skal politiet ha all \u00e6ren for. De behandlet meg med respekt, sier \u00abTone\u00bb.", "Det er derfor hun vil fortelle sin historie i avisa. Hun vil vise at det nytter \u00e5 g\u00e5 til politiet.", "- Selv om det har v\u00e6rt utrolig t\u00f8ft, er det bedre \u00e5 anmelde enn \u00e5 ikke gj\u00f8re det. Jeg har opplevd en enorm st\u00f8tte i hjelpeapparatet. Jeg ville ikke greid meg uten denne hjelpen, sier hun.", "I mai m\u00f8tte hun i retten for \u00e5 fortelle hele sin historie. Dommen like etterp\u00e5 var en slags oppreisning. \u00abTone\u00bb ble trodd i sin forklaring.", "- Det var en helt fantastisk opplevelse. Jeg f\u00f8lte meg 100 kilo lettere etterp\u00e5, sier hun.", "Hun er skuffet over at mannen har anket saken.", "- Men n\u00e5r jeg er blitt trodd en gang, blir jeg vel trodd den andre gangen ogs\u00e5.", "HIV-test", "Det er andre ting som tynger mer: Hiv-testen hun har tatt som hun f\u00e5r svar p\u00e5 f\u00f8rst i slutten av juni. En m\u00f8rk bil med det hun tror er 27-\u00e5ringens venner, som stadig vekk kj\u00f8rer inn p\u00e5 g\u00e5rdsplassen, eller f\u00f8lger etter henne n\u00e5r hun g\u00e5r p\u00e5 tur med hunden. Det er derfor hun har f\u00e5tt trygghetsalarm. Hun klarer ikke \u00e5 v\u00e6re den samme \u00abTone\u00bb som f\u00f8r, hun sliter og f\u00f8ler seg utrygg. En gang i uka er hun i samtale med en psykolog.", "- Jeg g\u00e5r ingen steder uten trygghetsalarmen. Jeg har den med meg ogs\u00e5 n\u00e5r jeg kj\u00f8rer datteren p\u00e5 skolen, sier \u00abTone\u00bb. Hun er fortsatt sykemeldt fra sin jobb, og ser ikke for seg at hun klarer \u00e5 komme tilbake med det f\u00f8rste.", "Derfor er hennes verden hjemme i eneboligen. Der pusler hun i hagen, rydder, vasker, setter friske blomster i blomstervasene, matcher lilla rhododendron med lilla lys.", "- Det er s\u00e5 stygt inni meg, s\u00e5 derfor m\u00e5 jeg gj\u00f8re det pent rundt meg."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "3050913606dee17bddcfb00d94a9f0b430e99676ac8bcfd09a7eb8a3355c7112"}, {"field": "createtime", "value": "2017-03-06T23:36:38.000Z"}, {"field": "description", "value": "En impulstur p\u00e5 byen i mellomjula endret hennes liv. Tobarnsmoren havnet p\u00e5 voldtektsmottaket og i politiavh\u00f8r."}, {"field": "dominantimage", "value": "http://www.adressa.no/incoming/article1086895.ece5/ALTERNATES/w980-default/ver2%20Voldtekt.1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7e61eda526a9464c858f4e987f4b39d924c19229.jpg?599075b9"}, {"field": "dominantthumbnaildimensions", "value": "300x169"}, {"field": "heading", "value": "Voldtatt p\u00e5 toalettet -adressa.no"}, {"field": "id", "value": "7e61eda526a9464c858f4e987f4b39d924c19229"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "kvinne", "skje", "lilla", "f\u00f8lt", "klarer", "anmelde", "trodd", "voldtekt", "utested", "mannen", "liv", "toalettet", "tobarnsmor"]}, {"field": "kw-entity", "value": ["frakken", "tone", "olavs hospital", "st.olavs hospital", "kramboden", "pianobaren", "britannia"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1086895.ece5/ALTERNATES/w980-default/ver2%20Voldtekt.1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Voldtatt p\u00e5 toalettet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article16105.ece"}, {"field": "pageclass", "value": ["article"]}, {"field": "publishtime", "value": "2004-06-11T21:43:10.000Z"}, {"field": "recs-articleid", "value": "895653"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-06-11T21:43:10.000Z"}, {"field": "recs-rawtitle", "value": "Voldtatt p\u00e5 toalettet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "En impulstur p\u00e5 byen i mellomjula endret hennes liv. Tobarnsmoren havnet p\u00e5 voldtektsmottaket og i politiavh\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/7e61eda526a9464c858f4e987f4b39d924c19229.jpg?599075b9"}, {"field": "thumbnailfullheightdimensions", "value": "200x985"}, {"field": "timestamp", "value": "2017-08-13T15:52:25.000Z"}, {"field": "title", "value": "Voldtatt p\u00e5 toalettet"}, {"field": "url", "value": "http://www.adressa.no/nyheter/trondheim/article16105.ece"}, {"field": "urlhash", "value": "7e61eda526a9464c858f4e987f4b39d924c19229"}], "score": 0.53746736, "siteId": "9222270286501375973", "id": "7e61eda526a9464c858f4e987f4b39d924c19229"}

