{"fields": [{"field": "modifiedtime", "type": "time", "value": "2014-04-15T07:58:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arnulf kolstad: professor", "h\u00f8gskolen i nesna"]}, {"field": "body", "value": ["Saken oppdateres.", "Hva er det som gj\u00f8r at p\u00e5skeferien, enten den tilbringes p\u00e5 fjellet eller i byen, har skapt slik hunger etter mord og spenning?", "Hvordan startet det hele? Det har ikke alltid v\u00e6rt slik. I litteraturhistorien har det nok v\u00e6rt spenningshistorier langt tilbake i tiden, og mange av de greske tragediene har dramatiske og til dels bloddryppende handlingsforl\u00f8p. Heller ikke Shakespeare (1564-1616) unnlot \u00e5 pirre leserens og tilskuerens sans for spenning og uhygge i sine skuespill, bl.a. i Hamlet. Men hverken klassiske drama eller Shakespeare tilfredsstiller krim-sjangerens krav. En senere forfatter anses som opphavsmann til b\u00e5de gr\u00f8sserfortellingen og detektivhistoriene, nemlig amerikaneren Edgar Allan Poe (1809-1849). F\u00f8r vi forteller mer om hans liv og skjebne skal vi fors\u00f8ke \u00e5 gi noen svar p\u00e5 hvorfor spenningslitteraturen er s\u00e5 popul\u00e6r nettopp i p\u00e5sken.", "Det kan neppe v\u00e6re fordi p\u00e5sken er en kristen h\u00f8ytid. Selv om Jesus ble spikret p\u00e5 korset langfredag, - riktignok en bestialsk begivenhet, er det lite ved den kristne p\u00e5sken for \u00f8vrig som stimulerer til gr\u00f8ss og gru. Det m\u00e5tte i s\u00e5 fall v\u00e6re at liket, alts\u00e5 Jesu legeme, forsvant sporl\u00f8st fra graven etter et par dager. Det kan jo sies \u00e5 v\u00e6re et klassisk plot i krim-litteraturen. Men kristendommen har for s\u00e5 vidt gitt en forklaring, om ikke s\u00e6rlig plausibel vil nok mange krimentusiaster si, p\u00e5 mysteriet.", "Det er ogs\u00e5 noe n\u00e6rmest paradoksalt at n\u00e5r v\u00e5rsola steker og naturen er p\u00e5 sitt vakreste og mest uskyldige skal s\u00e5 mange nyte gleden ved \u00e5 velte seg i d\u00f8d og elendighet. Men kanskje er det en slags kompensasjon: n\u00e5r lyset er mest intenst p\u00e5 de sn\u00f8hvite viddene s\u00f8ker vi uvegerlig det m\u00f8rke og dystre som en slags beskyttelse. Eller det kan v\u00e6re mer prosaisk: Den lett kjedelige feriestemningen p\u00e5 hytta eller hybelen krever krydder. Idyllen blir for uutholdelig og m\u00e5 tilf\u00f8res spenning og bestialitet.", "Norsk krim er ogs\u00e5 tematisk knyttet til p\u00e5skefjellet. Ikke bare leser vi krim i p\u00e5sken og p\u00e5 fjellet, klassisk norsk krim handler ogs\u00e5 om det. Ikke minst har Bergensbanen i p\u00e5sken inspirert norske spenningsforfattere, ja, den s\u00e6rnorske p\u00e5skekrimtradisjon ble unnfanget p\u00e5 Hardangervidda. Sven Elvestad (1884-1934), alias Stein Riverton, var f\u00f8rst ute med \u00abMysteriet paa Bergensbanen\u00bb i 1910. \u00c5ret etter debuterte \u00d8vre Richter Frich (1872-1945) som f\u00f8r\u00f8vrig var f\u00f8dt p\u00e5 Byneset, med spenningsromanen \u00abDe knyttede never\u00bb, den f\u00f8rste boka i serien om Jonas Fjeld. En av de mest dramatiske scenene utspant seg i en togtunnel p\u00e5 h\u00f8yfjellet. Siste krim fra Bergensbanen s\u00e5 langt er Anne Holts \u00ab1222\u00bb fra 2007. Bergenstoget sporer av ved Finse, lokf\u00f8reren omkommer og passasjerene fraktes til det n\u00e6rliggende hotell Finse 1222. Der lever de totalt isolert p\u00e5 grunn av et voldsomt uv\u00e6r, en situasjon mange p\u00e5sketurister vil kjenne igjen.", "I en annen norsk krimklassiker, Andr\u00e9 Bjerkes (1918-1985) (alias Bernhard Borge), \u00abDe d\u00f8des tjern\u00bb fra 1942, er handlingen lagt til Daumannshytta ved Bl\u00e5tjern. Ogs\u00e5 her utspiller det seg skumle og uforst\u00e5elig hendelser i norske skoger.", "Men det er alts\u00e5 Edgar Allan Poe som i den vestlige litteraturhistorien er kreditert med farskapet til gr\u00f8sserfortellingen og detektivsjangeren. Enkelte av novellene hans henregnes til den \u00abromantiske fortelling\u00bb som omfatter \u00abskrekkinngytende historier\u00bb. Slike gr\u00f8sserfortellinger kalles ogs\u00e5 gotisk fiksjon , eller gotisk gr\u00f8ss, en litteraturmodus som kombinerer fiksjon, gr\u00f8ss og romantikk. Han hadde ogs\u00e5 stor p\u00e5virkning p\u00e5 annen europeisk skrivekunst p\u00e5 1800-tallet. S\u00e6rlig gjaldt det symbolismen i Frankrike. Poes interesse for psyken, sjelelige tilstander og psykologiske grensesituasjoner er typiske for symbolismen. I 1940-\u00e5rene introduserer han det \u00abmoderne nervemennesket\u00bb i USA, slik Dostovjevskij gjorde det 20 \u00e5r seinere i Russland med Raskolnikov og Hamsun i", "Edgar Poe ble f\u00f8dt i Boston der foreldrene var skuespillere. F\u00f8r han var tre \u00e5r d\u00f8de begge og Edgar ble tatt h\u00e5nd om av en velbesl\u00e5tt kj\u00f8pmann, John Allan som ga ham mellomnavnet Allan. Som barn gikk han p\u00e5 de beste skoler, var en gl\u00f8gg gutt og begynte p\u00e5 Universitetet i Virginia i 1825. Fortsatt utmerket han seg akademisk, men ogs\u00e5 sosialt, - p\u00e5 en negativ m\u00e5te. Han forlot universitet, angivelig p\u00e5 grunn av spillegjeld, fikk et anstrengt forhold til stefaren, og vervet seg i h\u00e6ren. Den milit\u00e6re karrieren ble kortvarig. Etter \u00e5 ha v\u00e6rt en tur innom Milit\u00e6rakademiet i West Point s\u00f8kte han tilflukt i New York og senere hos en tante i Baltimore. Da hadde han allerede begynt \u00e5 skrive, b\u00e5de dikt og noveller. Lukrativt var det ikke. Han var kronisk fattig, som mange forfattere p\u00e5 den tida. Alkoholens sv\u00f8pe slapp heller ikke han unna. Kj\u00e6rligheten forsynte han seg gr\u00e5dig av og da han forberedte sitt annet ekteskap dukket han uventet opp i Baltimore sist i september 1849. Den 3. oktober ble han funnet i forkommen tilstand, halvt bevisstl\u00f8s og med kl\u00e6r ingen hadde sett ham i tidligere. Fire dager seinere d\u00f8de han p\u00e5 sykehuset uten \u00e5 kunne gj\u00f8re rede for seg. D\u00f8ds\u00e5rsaken er et mysterium.", "Slutten p\u00e5 Poes liv lyder som tittelen p\u00e5 en p\u00e5skekrim: \u00abHva skjedde med Poe?\u00bb"]}, {"field": "category0", "value": "meninger"}, {"field": "contenthash", "value": "d0262588bf58a954bcc936da239881e786d9a5462dfb00b84a0d306bc3b4c4d0"}, {"field": "createtime", "value": "2017-08-01T08:18:58.000Z"}, {"field": "description", "value": "P\u00e5sken er h\u00f8ytid ikke kun for kristne, men ogs\u00e5 for krimfrelste. Bokhandlene bugner av b\u00f8ker med motbydelige mord og utspekulerte mordere."}, {"field": "dominantimage", "value": "http://www.adressa.no/meninger/article9480527.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ddf27e32cde045cdf18ce5e33ef9457108fe0f37.jpg?59803972"}, {"field": "dominantthumbnaildimensions", "value": "300x169"}, {"field": "heading", "value": "Gr\u00f8ss i p\u00e5sken -adressa.no"}, {"field": "id", "value": "ddf27e32cde045cdf18ce5e33ef9457108fe0f37"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["p\u00e5sken", "krim", "norsk", "norsk krim", "gr\u00f8ss"]}, {"field": "kw-entity", "value": ["hardangervidda", "poe", "raskolnikov og hamsun", "mysteriet", "bergensbanen", "jesu", "byneset", "\u00f8vre richter frich", "finse 1222", "dostovjevskij", "shakespeare", "universitetet", "daumannshytta", "bl\u00e5tjern", "milit\u00e6rakademiet"]}, {"field": "kw-location", "value": ["boston", "hamlet", "baltimore", "allan", "edgar", "frankrike", "west point", "virginia", "russland", "new york"]}, {"field": "kw-pageclass", "value": "article"}, {"field": "kw-person", "value": ["sven elvestad", "anne holts", "john allan", "bernhard borge", "stein riverton", "edgar poe", "jonas fjeld", "andr\u00e9 bjerkes", "edgar allan poe"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article9480527.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00f8ss i p\u00e5sken"}, {"field": "og-type", "value": "article"}, {"field": "og-url", "value": "http://www.adressa.no/meninger/article9480529.ece"}, {"field": "pageclass", "value": ["article"]}, {"field": "publishtime", "value": "2014-04-16T04:00:00.000Z"}, {"field": "recs-articleid", "value": "9480529"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2014-04-16T04:00:00.000Z"}, {"field": "recs-rawtitle", "value": "Gr\u00f8ss i p\u00e5sken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5sken er h\u00f8ytid ikke kun for kristne, men ogs\u00e5 for krimfrelste. Bokhandlene bugner av b\u00f8ker med motbydelige mord og utspekulerte mordere."}, {"field": "thumbnail", "value": "http://content-thumbnail.cxpublic.com/content/thumbnail200x150/ddf27e32cde045cdf18ce5e33ef9457108fe0f37.jpg?59803972"}, {"field": "thumbnailfullheightdimensions", "value": "200x1191"}, {"field": "timestamp", "value": "2017-08-01T08:18:58.000Z"}, {"field": "title", "value": "Gr\u00f8ss i p\u00e5sken"}, {"field": "url", "value": "http://www.adressa.no/meninger/article9480529.ece"}, {"field": "urlhash", "value": "ddf27e32cde045cdf18ce5e33ef9457108fe0f37"}], "score": 0.7661943, "siteId": "9222270286501375973", "id": "ddf27e32cde045cdf18ce5e33ef9457108fe0f37"}

