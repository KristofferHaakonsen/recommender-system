{"fields": [{"field": "modifiedtime", "type": "time", "value": "2016-11-01T05:37:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag politidistrikt", "BMW", "Tyveri", "Krim"]}, {"field": "author", "value": ["camilla kilnes", "mia kristin midtb\u00f8", "terje svaan", "p\u00e5l solberg"]}, {"field": "body", "value": ["Saken oppdateres.", "BMW-eier Torstein R\u00f8e p\u00e5 Heimdal oppdaget mandag morgen at begge hans BMW-er var utsatt for innbrudd og tyveri mens de sto parkert utenfor hjemmet hans.", "- Jeg s\u00e5 vinduet p\u00e5 den ene bilen sto \u00e5pent, og jeg trodde f\u00f8rst at det hadde \u00e5pnet seg selv etter at jeg hadde fiklet med biln\u00f8kkelen. Men det var knust. Da skj\u00f8nte jeg hvem som hadde v\u00e6rt der, sier R\u00f8e.", "- Hva er stj\u00e5let?", "- Rattet, navigasjonen, skjerm og styringsenhet fra den ene. Rattet fra den andre. N\u00e5 blir det leiebil, sier R\u00f8e, som ikke merket noe til tyvene, selv om de knuste flere vindusruter p\u00e5 de to BMW-ene hans.", "LES MER: Fem nye BMW-innbrudd i Trondheim i natt", "If\u00f8lge Finans Norge, hovedorganisasjon for finansn\u00e6ringen i Norge, har det siden i sommer v\u00e6rt innbrudd i flere enn 200 biler hvor tyvene har v\u00e6rt ute etter utstyr som ratt, navigasjonsutstyr og airbager. Mesteparten av bilene som er rammet er BMW-er, opplyser kommunikasjonssjef Stine Neverdal i Finans Norge.", "- I gjennomsnitt er det stj\u00e5let utstyr for om lag 120 000 kroner i hver sak og til sammen 24 millioner kroner er utbetalt fra forsikringsselskapene til n\u00e5, sier Neverdal.", "- Vi er bekymret over disse innbruddene og forsikringsn\u00e6ringen gj\u00f8r det vi kan for \u00e5 koordinere og bist\u00e5 politiet p\u00e5 beste m\u00e5te. Her ser det ut til \u00e5 v\u00e6re godt organiserte kriminelle som st\u00e5r bak, fortsetter hun.", "Her forteller bileier Terje: - Jeg er nesten p\u00e5 gr\u00e5ten", "Adresseavisen har snakket med flere BMW-eiere som har opplevd det samme som R\u00f8e. Siden natt til fredag har det blitt registrert \u00e5tte tyverier fra BMW-er som har st\u00e5tt parkert p\u00e5 private adresser i Trondheim. De tre f\u00f8rste bilene sto parkert i Jakobsli-omr\u00e5det, mens det natt til mandag skjedde p\u00e5 Heimdal \u2013 fem BMW-er ble utsatt for tyveri.", "Allerede etter de f\u00f8rste innbruddene natt til fredag, antydet politiet at mobile vinningskriminelle fra utlandet kunne st\u00e5 bak BMW-brekkene. Etter at meldinger om nye forhold fra Heimdal kom inn mandag morgen, ble ogs\u00e5 Atle Lothe Pedersen, etterforsker ved MVK-gruppen ved politidistriktet koblet inn.", "MVK er forkortelsen for mobile vinningskriminelle, og kriminalitet beg\u00e5tt av tilreisende, utenlandske vinningsforbrytere er gruppens hovedfokus \u00e5 avdekke og forebygge.", "F\u00f8r helga gikk politiet ut og advarte om flere BMW-tyveri i Trondheim", "- Hvem kan st\u00e5 bak disse tyveriene i Trondheim?", "- Det har v\u00e6rt tyverier med lignende modus p\u00e5 \u00d8stlandet i l\u00f8pet av sommeren. Der mener man at det er \u00f8steuropeere som st\u00e5r bak tyveriene, sier Lothe Pedersen, og legger til at ingen forel\u00f8pig er mistenkt for \u00e5 st\u00e5 bak tyveriene i Trondheim.", "- At flere av tyveriene har skjedd i samme omr\u00e5de i Trondheim \u2013 tyder det p\u00e5 planlegging?", "- I saker med mobile vinningskriminelle ser vi erfaringsmessig at de spiller p\u00e5 flere strenger for \u00e5 skaffe seg informasjon p\u00e5 forh\u00e5nd. Hva de har brukt i sakene fra Trondheim, er det for tidlig \u00e5 si \u2013 det kan v\u00e6re alt fra \u00e5 spane i boligomr\u00e5det til \u00e5 gj\u00f8re unders\u00f8kelser p\u00e5 nettet, sier politietterforskeren.", "- Hvor havner delene som er stj\u00e5let?", "- Jeg antar at de blir tatt ut av landet. Jeg vil tro at slike deler er vanskelig \u00e5 omsette i Norge.", "Politibetjent Svein Erik Wagnild ved Heimdal politistasjon forteller at alle BMW-ene p\u00e5 Heimdal sto parkert i gangavstand til hverandre.", "- Modusen er den samme. Tyvene knuser ofte det lille vinduet ved siden av passasjersetet bak. Vi vet ikke helt hvorfor de gj\u00f8r dette. Til slutt knuser de vinduet p\u00e5 f\u00f8rersiden og tar ut utstyret som de er p\u00e5 jakt etter, sier han.", "Politiet vil gjennomf\u00f8re en teknisk unders\u00f8kelse av alle bilene, og de ble derfor tauet inn.", "- Vi h\u00e5per at en representant fra BMW kan bist\u00e5 oss, sier han.", "De \u00e5tte bilene som ble utsatt for innbrudd i Trondheim er fra 2011 eller nyere. Politiet ber n\u00e5 folk som kan ha sett noe mistenksomt om \u00e5 ta kontakt. De ber ogs\u00e5 BMW-eiere v\u00e6re p\u00e5 vakt de n\u00e6rmeste dagene. De forventer flere tyverier, men vet ikke hvilken bydel som blir rammet.", "- Vi ser alt dette i sammenheng, og i alle tilfellene var rattene stj\u00e5let, sier han.", "Kommunikasjonsdirekt\u00f8r Marius Tegneby i BMW Norge forteller at alarm n\u00e5 har blitt standardutstyr i alle 2017-modeller (alts\u00e5 biler produsert fra juli/august 2016).", "- Vi har v\u00e6rt forsk\u00e5net for s\u00e5nn type kriminalitet, og ettersp\u00f8rselen etter alarm blant kundene har v\u00e6rt liten. Det er \u00e5rsaken til at enkelte BMW-biler ikke har hatt alarm som standardutstyr, sier han. Det vi vet s\u00e5 langt, er at tyvene hovedsakelig har styrt unna biler med alarm, sier han.", "Tegneby forteller at de aldri har opplevd en s\u00e5 intens tyverib\u00f8lge som n\u00e5.", "- Vi har full forst\u00e5else for at det er ubehagelig og irriterende for dem som blir rammet. Vi unner ingen \u00e5 oppleve dette, sier han.", "De mange innbruddene i BMW-biler i store deler av landet har f\u00f8rt til intensivt arbeid for \u00e5 finne nye l\u00f8sninger p\u00e5 \u00e5 sikre bilene.", "- Dette er sv\u00e6rt godt organisert. De vet n\u00f8yaktig hva de skal g\u00e5 etter. Det er ikke spontane gatekriminelle som st\u00e5r bak. Vi jobber tett med politiet og vi vil blant annet se p\u00e5 muligheten for \u00e5 sikre at navigasjonsenhetene ikke kan brukes i noen andre biler enn den opprinnelige bilen, mener Tegneby.", "- Hvorfor rammer dette BMW-eiere?", "- Det er mange kunder i Norge som velger dyr navigasjon fremfor alarm som ekstrautstyr. Det er derfor tyvene sl\u00e5r til s\u00e5 hardt her. Disse delene som blir stj\u00e5let finner veien ut av landet, tror Tegneby.", "Han mener bilbransjen opplever en helt annen form for kriminalitet n\u00e5 enn for bare noen \u00e5r tilbake. Tidligere stjal tyvene hele kj\u00f8ret\u00f8yet, mens n\u00e5 er det vanligere at bare bildeler forsvinner.", "- Vi m\u00e5 ligge et hestehode foran de kriminelle. Vi m\u00e5 gj\u00f8re bildelene s\u00e5 lite attraktive som mulig, sier han.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "78bb2853ec2e321d24a61390af2237072da4f8198581cd9b6c5bce79ada2c985"}, {"field": "createtime", "value": "2016-11-01T05:40:47.000Z"}, {"field": "description", "value": "Proffe BMW-tyver har siden i sommer herjet i S\u00f8r-Norge, n\u00e5 har de kommet til Tr\u00f8ndelag. Finans Norge ansl\u00e5r at hvert tyveri koster forsikringsselskapene i snitt 120 000 kroner."}, {"field": "dominantimage", "value": "http://www.adressa.no/pluss/nyheter/article13723592.ece/n5mzbm/ALTERNATES/w980-default/BMW12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f787a21eab5bb721d36bed853e4a66dd998eb694.jpg?596cc0fb"}, {"field": "dominantthumbnaildimensions", "value": "300x169"}, {"field": "heading", "value": ["BMW-brekk har kostet forsikringsselskapene millioner siden i sommer -adressa.no", "Stj\u00e5let for 24 millioner", "\u00c5tte tyveri i Trondheim", "Skaffer info p\u00e5 forh\u00e5nd", "Knuser lite vindu f\u00f8rst", "Installerer alarm i alle biler", "Velger GPS foran alarm"]}, {"field": "id", "value": "f787a21eab5bb721d36bed853e4a66dd998eb694"}, {"field": "keyword", "value": ["Tr\u00f8ndelag politidistrikt", "BMW", "Tyveri", "Krim"]}, {"field": "keywords", "value": "Tr\u00f8ndelag politidistrikt,BMW,Tyveri,Krim"}, {"field": "kw-category", "value": ["pluss", "nyheter"]}, {"field": "kw-classification", "value": "automotive"}, {"field": "kw-concept", "value": ["politiet", "mobile vinningskriminelle", "biler", "sto parkert", "alarm", "st\u00e5 bak", "tyveri", "tyvene", "bak", "stjal"]}, {"field": "kw-entity", "value": ["heimdal", "jakobsli", "finans norge", "\u00f8stlandet", "tyveri", "krim", "s\u00f8r-norge", "terje"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["lothe pedersen", "marius tegneby", "atle lothe pedersen", "torstein r\u00f8e", "stine neverdal", "svein erik wagnild"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13723592.ece/n5mzbm/ALTERNATES/w980-default/BMW12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "BMW-brekk har kostet forsikringsselskapene millioner siden i sommer"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/01/BMW-brekk-har-kostet-forsikringsselskapene-millioner-siden-i-sommer-13723596.ece"}, {"field": "pageclass", "value": ["article"]}, {"field": "publishtime", "value": "2016-11-01T05:36:26.000Z"}, {"field": "recs-articleid", "value": "13723596"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-01T05:36:26.000Z"}, {"field": "recs-rawtitle", "value": "BMW-brekk har kostet forsikringsselskapene millioner siden i sommer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Proffe BMW-tyver har siden i sommer herjet i S\u00f8r-Norge, n\u00e5 har de kommet til Tr\u00f8ndelag. Finans Norge ansl\u00e5r at hvert tyveri koster forsikringsselskapene i snitt 120 000 kroner."}, {"field": "thumbnail", "value": "http://content-thumbnail.cxpublic.com/content/thumbnail200x150/f787a21eab5bb721d36bed853e4a66dd998eb694.jpg?596cc0fb"}, {"field": "thumbnailfullheightdimensions", "value": "200x2583"}, {"field": "timestamp", "value": "2017-07-17T13:51:55.000Z"}, {"field": "title", "value": "Torstein hadde to BMW-er utenfor hjemmet sitt. Begge ble raidet samme natt"}, {"field": "url", "value": "http://www.adressa.no/pluss/nyheter/2016/11/01/BMW-brekk-har-kostet-forsikringsselskapene-millioner-siden-i-sommer-13723596.ece"}, {"field": "urlhash", "value": "f787a21eab5bb721d36bed853e4a66dd998eb694"}], "score": 0.6365193, "siteId": "9222270286501375973", "id": "f787a21eab5bb721d36bed853e4a66dd998eb694"}

