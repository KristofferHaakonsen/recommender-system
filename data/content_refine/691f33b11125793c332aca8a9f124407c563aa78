{"fields": [{"field": "modifiedtime", "type": "time", "value": "2015-03-18T08:27:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barn og unge", "\u00d8konomi"]}, {"field": "author", "value": "kristine grue langset"}, {"field": "body", "value": ["Fersk unders\u00f8kelse viser f\u00f8lgende trend: Stadig flere norske par innordner \u00f8konomien p\u00e5 en m\u00e5te som gir dem st\u00f8rre kontroll over egne penger.", "Norske par flest har fremdeles en fullstendig felles \u00f8konomi, som ogs\u00e5 dekker personlige utgifter.Men andelen har sunket markant bare de siste fem \u00e5rene, viser unders\u00f8kelsen blant gifte og samboereTNS Gallup har utf\u00f8rt p\u00e5 vegne av Nordea.", "Mens 59 prosent svarte at de har fullstendig felles \u00f8konomi i 2010, er svaret n\u00e5 47 prosent. Det er f\u00e6rrest i aldersgruppen 26-39 \u00e5r som har det slik.", "Helene Samuelsen og Jakob Berg p\u00e5 Kampen i Oslo har hatt delvis separat \u00f8konomi helt siden starten av samboerskapet for 14 \u00e5r siden.", "M\u00e5nedlig betaler de inn en fast, lik sum til en felles utgiftskonto, og beholder resten som egne penger p\u00e5 hver sin private konto. Fra de private kontiene trekkes avdrag fra en utregnet andel i boligl\u00e5net, og ellers alt av personlige utgifter som kl\u00e6r, utstyr, turer ut p\u00e5 byen og lignende.", "\u2014 For oss er dette den mest ryddige m\u00e5ten \u00e5 gj\u00f8re det p\u00e5, og vi unng\u00e5r ogs\u00e5 mange konflikter rundt forbruk. Vi betaler inn samme sum fordi vi tjener nesten p\u00e5 kronen likt, forteller paret.", "Ut fra den felles utgiftskontoen g\u00e5r husleie, mat, str\u00f8m og andre l\u00f8pende utgifter for hele familien som for eksempel aktivitetsskole for de to eldste s\u00f8nnene.", "\u2014 Jeg kan ikke forst\u00e5 folk som velger fullstendig felles\u00f8konomi. Det har fungert s\u00e5 ekstremt bra for oss. For meg er pengene jeg tjener mitt \u00e5 disponere. Det handler om frihet og identitet, sier Helene Samuelsen.", "I unders\u00f8kelsen svarer 24 prosent at de deler p\u00e5 felles utgifter proporsjonalt etter inntekt og beholder resten til personlig forbruk. Det var 17 prosent som sa det samme i 2010. 18 prosent deler utgiftene 50/50 og beholder resten til personlig forbruk. I 2010 var det 16 prosent som svarte det samme. En av tre i aldersgruppen 18-25 \u00e5r svarer dette, mens en av fire i aldersgruppen 26 til 39 \u00e5r.", "7 prosent svarer de ikke har felles \u00f8konomi. I 2010 var det 5 prosent som svarte det samme.", "Forbruker\u00f8konom i Nordea, Elin Reitan, forst\u00e5r godt hvorfor stadig flere \u00f8nsker \u00e5 dele opp \u00f8konomien.", "\u2014 Pengene v\u00e5re er gjerne hardt opparbeidede midler, og da er det er ikke s\u00e5 rart at vi \u00f8nsker \u00e5 ha r\u00e5deretten over dem. Jeg frar\u00e5der folk \u00e5 ha hele \u00f8konomien felles. Grunnen er nettopp at det kan gi grobunn for mange konflikter, sier hun.", "- Det er ogs\u00e5 alltid viktig \u00e5 avklare eierforhold, spesielt om man er samboere. Det kan ogs\u00e5 fort bli en skjevfordeling der den ene parten investerer i varige verdier, som for eksempel bolig, mens den andre betaler l\u00f8pende forbruk, legger hun til.", "Et skille mellom egne og felles penger kan ogs\u00e5 gi et bedre grunnlag for sparing og bygging av eget sikkerhetsnett for fremtiden", "\u2014 Det er ikke like motiverende \u00e5 spare hvis man har fullstendig felles \u00f8konomi og man bor sammen med en som er glad i \u00e5 bruke penger. Det kan ogs\u00e5 fort bli konflikter rundt hva man kan unne seg av privat forbruk siden det g\u00e5r p\u00e5 bekostning av felles\u00f8konomien, dessuten kan det f\u00f8les slitsomt \u00e5 m\u00e5tte sp\u00f8rre om lov hver gang man skal unne seg noe, sier hun.", "For meg er pengene jeg tjener mitt \u00e5 disponere. Det handler om frihet og identitet. Helene Samuelsen", "Det er nettopp dette paret p\u00e5 Kampen ogs\u00e5 har gjort seg tanker om.", "\u2014 Vi har ulikt syn p\u00e5 \u00f8konomi. Jakob er den av oss som er mest bevisst p\u00e5 pengebruk. Har jeg lyst \u00e5 kj\u00f8pe en veldig dyr kjole eller bruke drosje, s\u00e5", "\u00f8nsker jeg \u00e5 kunne gj\u00f8re det uten at han ser p\u00e5 meg med et skjevt blikk. Det samme gjelder n\u00e5r han \u00f8nsker \u00e5 kj\u00f8pe ting. Man kan kanskje se p\u00e5 fullstendig felles\u00f8konomi som den ultimate kj\u00e6rlighetserkl\u00e6ringen, en tanke om at \u00abalt mitt er ditt\u00bb. Men siden jeg ikke er spesielt romantisk av meg, virker ikke det argumentet p\u00e5 meg. Jeg synes det bare virker kompliserende i et forhold, sier Samuelsen.", "\u2014 Ville dere beholdt samme ordning dersom den ene av dere tjente mye mer enn den andre?", "- Det ville f\u00e5tt oss til \u00e5 se p\u00e5 ordningen p\u00e5 nytt, ja. Vi m\u00e5tte ha diskutert veldig n\u00f8ye hvordan skjevfordelingen skulle v\u00e6re n\u00e5r det gjelder innbetaling. Hadde den ene av oss jobbet mindre, og dermed p\u00e5tatt seg mer av oppgavene i huset, m\u00e5tte dette ogs\u00e5 regnes inn, sier paret.", "Forbruker\u00f8konomen maner par til \u00e5 snakke tidlig om hvordan man h\u00e5ndterer det \u00f8konomiske, ogs\u00e5 med tanke p\u00e5 et eventuelt brudd.", "\u2014 Det h\u00f8res kanskje lite sexy ut, men midt i den villeste forelskelsen b\u00f8r man likevel gj\u00f8re det. Det er lettere \u00e5 ta denne praten da, enn n\u00e5r man er blitt bitre uvenner. Jobber den ene redusert for \u00e5 f\u00e5 familiekabalen til \u00e5 g\u00e5 opp, b\u00f8r denne kompenseres for dette. Ikke bare mister hun eller han inntekt som jobber redusert eller er hjemmev\u00e6rende, men man g\u00e5r ogs\u00e5 glipp av arbeidserfaring, fremtidig inntekt og ikke minst pensjonspoeng, sier hun.", "Norges Kvinne- og familieforbund er en frivillig organisasjon som arbeider med kvinne- og familiesp\u00f8rsm\u00e5l, samt forbrukerpolitikk.", "Forbundet mener blant annet at loven b\u00f8r endres slik at ektefeller og samboere med barn automatisk deler pensjonspoengene de \u00e5rene en av dem jobber redusert eller er heltids hjemmearbeidende.", "For noen \u00e5r tilbake sto leder Elisabeth Rusdal i Stortinget og foreslo f\u00f8lgende tillegg i forbindelse med endringer i ekteskapsloven.\u00abVil du elske og \u00e6re henne og bli trofast hos henne i gode og onde dager. Vil du dele dine pensjonspoeng med henne?\u00bb", "\u2014 Det ble gispet i salen, ler Rusdal, men det er satt p\u00e5 spissen dette vi mener.", "- Kvinner kan noen ganger v\u00e6re s\u00e5 full av godhet overfor familiens medlemmer at de glemmer seg selv. De tenker at ting ordner seg, men det er ikke sikkert at vi har det velferdssamfunnet i dag, i fremtiden, legger hun til.", "Forbundet mener i likhet med Reitan at en felles konto der begge betaler inn lik prosentsats av l\u00f8nn, og videre beholder resten til eget forbruk, er en god id\u00e9.", "\u2014 Samtidig er det viktig at systemet ikke blir for rigid, at likhetsprinsippet dras for langt. Det m\u00e5 v\u00e6re en raushet og en tillit i familien, det m\u00e5 ikke bli for A4 regelstyrt, for livet er aldri A4. Uante problemstillinger kan dukke opp, sier hun.", "Reitan ser ikke bort fra at fullstendig felles\u00f8konomi kan fungere godt for noen.", "\u2014 Er familien i en situasjon hvor den ene parten er hjemmev\u00e6rende eller jobber deltid for \u00e5 f\u00e5 familiekabalen til \u00e5 g\u00e5 opp, kan det v\u00e6re hensiktsmessig for mange \u00e5 ha fullstendig felles \u00f8konomi, sier hun.", "Det er middagstid i det r\u00f8de huset i Kampen Hageby. Passende nok til tema \u00f8konomi er det restemiddag fra siste dager som st\u00e5r p\u00e5 menyen.Familiens siste skudd p\u00e5 stammen, Astor (5 m\u00e5neder), tar til takke med gr\u00f8t og morsmelk, mens s\u00f8nnene Rasmus (9) og Vilmer (6) f\u00e5r velge blant ulike retter, og det g\u00e5r stort sett i First Price-produkter n\u00e5r det er far som handler inn.", "\u2014 Jeg kj\u00f8per det, ja. Men noen ganger pr\u00f8ver jeg \u00e5 \u00absnobbe\u00bb opp for \u00e5 glede Helene, sier Berg.", "- Hvis jeg innimellom finner at han har kj\u00f8pt noen dyrere ting, viser det seg ofte at det er datovare. Satt p\u00e5 spissen, er det litt s\u00e5nn, ler Samuelsen.", "\u2014 Kan dette v\u00e6re en kilde til konflikt siden mat g\u00e5r av felleskontoen?", "\u2014 Nei, det gj\u00f8r det ikke. Dette er s\u00e5 sm\u00e5tt, sier Berg.", "\u2014 Og jeg har ogs\u00e5 sagt til Jakob at selv om mat g\u00e5r av felleskontoen, s\u00e5 kan det ikke v\u00e6re s\u00e5nn at jeg ikke skal kunne kj\u00f8pe den gode osten som jeg har lyst p\u00e5, svarer Samuelsen.", "Les ogs\u00e5:", "Denne familien vil tjene 25.000 p\u00e5 \u00abpermisjonstriks\u00bb", "Familier som sliter \u00f8konomisk har en d\u00e5rligere foreldre-barn-relasjon", "- Har du ikke l\u00e6rt barna om \u00f8konomi? N\u00e5r de blir ten\u00e5ringer kan det v\u00e6re for sent", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst .", "Lag klare retningslinjer for hvordan dere \u00f8nsker \u00e5 innordne \u00f8konomien", "Del utgiftene forholdsmessig etter inntekt", "Opprett en felleskonto for felles utgifter", "S\u00f8rg for \u00e5 bli kompensert om du er hjemme med sm\u00e5 barn for \u00e5 f\u00e5 familiekabalen til \u00e5 g\u00e5 opp", "S\u00f8rg for at begge parter sikrer seg eierandel i bolig", "(Kilde: Elin Reitan, Nordea)"]}, {"field": "category0", "value": "familieogoppvekst"}, {"field": "contenthash", "value": "137ea7d0d28a4d3e9f79abee6ec1681a514b752a440a8d9157a4ab6c0b276b03"}, {"field": "createtime", "value": "2017-04-29T15:40:05.000Z"}, {"field": "description", "value": "Stadig flere par gj\u00f8r som Berg/Samuelsen: deler opp \u00f8konomien. \u2014 For oss er dette den mest ryddige m\u00e5ten \u00e5 gj\u00f8re det p\u00e5, og vi unng\u00e5r ogs\u00e5 mange konflikter rundt forbruk, sier paret."}, {"field": "heading", "value": ["Jeg frar\u00e5der folk \u00e5 ha hele \u00f8konomien felles -adressa.no", "\u2014 Det handler om frihet og identitet", "Frar\u00e5der folk \u00e5 ha hele \u00f8konomien felles", "\u00abVil du dele dine pensjonspoeng med henne?\u00bb", "- Det m\u00e5 ikke bli for A4 regelstyrt, for livet er aldri A4", "- Noen ganger pr\u00f8ver jeg \u00e5 \u00absnobbe\u00bb opp"]}, {"field": "id", "value": "691f33b11125793c332aca8a9f124407c563aa78"}, {"field": "keyword", "value": ["Barn og unge", "\u00d8konomi"]}, {"field": "keywords", "value": "Barn og unge,\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["nordea", "astor"]}, {"field": "kw-concept", "value": ["par", "\u00f8konomien felles", "\u00f8konomi", "beholder resten", "felles", "fullstendig felles \u00f8konomi", "fullstendig felles", "felles \u00f8konomi"]}, {"field": "kw-entity", "value": ["kampen hageby", "kvinne", "familie", "rasmus", "helene samuelsen og jakob berg", "facebookgruppe og twitterprofil", "jakob", "first price", "\u00f8konomi", "stortinget", "vilmer"]}, {"field": "kw-location", "value": ["gallup", "berg", "oslo"]}, {"field": "kw-pageclass", "value": "article"}, {"field": "kw-person", "value": ["elisabeth rusdal", "jakob berg", "elin reitan", "helene samuelsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/e368d653-fa36-40a7-8868-9a213fbab48c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forbruker\u00f8konom: Jeg frar\u00e5der folk \u00e5 ha hele \u00f8konomien felles"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Forbrukerokonom-Jeg-frarader-folk-a-ha-hele-okonomien-felles-9290b.html"}, {"field": "pageclass", "value": ["article"]}, {"field": "publishtime", "value": "2015-03-13T08:48:06.000Z"}, {"field": "recs-articleid", "value": "9290"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-03-13T08:48:06.000Z"}, {"field": "recs-rawtitle", "value": "Forbruker\u00f8konom: Jeg frar\u00e5der folk \u00e5 ha hele \u00f8konomien felles -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Stadig flere par gj\u00f8r som Berg/Samuelsen: deler opp \u00f8konomien. \u2014 For oss er dette den mest ryddige m\u00e5ten \u00e5 gj\u00f8re det p\u00e5, og vi unng\u00e5r ogs\u00e5 mange konflikter rundt forbruk, sier paret."}, {"field": "thumbnail", "value": "http://content-thumbnail.cxpublic.com/content/thumbnail200x150/691f33b11125793c332aca8a9f124407c563aa78.jpg?5995a2c7"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-17T14:05:59.000Z"}, {"field": "title", "value": "Forbruker\u00f8konom: Jeg frar\u00e5der folk \u00e5 ha hele \u00f8konomien felles"}, {"field": "url", "value": "http://www.adressa.no/familieogoppvekst/Forbrukerokonom-Jeg-frarader-folk-a-ha-hele-okonomien-felles-9290b.html"}, {"field": "urlhash", "value": "691f33b11125793c332aca8a9f124407c563aa78"}], "score": 0.65256834, "siteId": "9222270286501375973", "id": "691f33b11125793c332aca8a9f124407c563aa78"}

