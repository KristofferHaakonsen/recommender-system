{"fields": [{"field": "modifiedtime", "type": "time", "value": "2012-04-11T16:55:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["birger sivertsen", "forfatter"]}, {"field": "body", "value": ["Saken oppdateres.", "Det er i grunnen pussig at ikke flere har engasjert seg i en slik viktig diskusjon, fordi resultatet kan p\u00e5virke oss alle, som for eksempel oppf\u00f8ring av ruvende h\u00f8ybygg eller utvidelser i det s\u00e5rbare havneomr\u00e5det. Det beh\u00f8ver slettes ikke v\u00e6re det lureste, og det er skummelt hvor fort nye planer til \u00f8kt fortetting av omr\u00e5dene til sj\u00f8en g\u00e5r. Nettopp derfor m\u00e5 politikerne straks tr\u00e5kke bremsepedalen hardt ned, og lage ekstraordin\u00e6re f\u00f8ringer for \u00e5 hindre at vi mister den livsn\u00f8dvendige adgangen og utsikten. Vi som har v\u00e6rt med p\u00e5 de fleste bykampene vet at det kan g\u00e5 altfor fort i de kommunale svingene.", "Kanskje sp\u00f8rsm\u00e5let heller b\u00f8r bli om det ikke finnes eksisterende bygninger som kunne passe til nye utstillinger (jeg m\u00e5 innr\u00f8mme at jeg blir lettere forvirret av en del av argumentasjonen) hvis det er riktig at det er skrikende behov for \u00e5 opprette nye lokaler. I s\u00e5 fall har vi en egnet bygning til utstillinger av b\u00e5de malerier og annen kunst midt i sentrum av byen, hvis vi t\u00f8r tenke annerledes og en smule radikalt. Et sted med flere etasjer, mange rom og praktfulle saler, topp egnet til \u00e5 vise frem det aller meste \u2013 kanskje ikke p\u00e5 veggene, men plassert p\u00e5 egnede stativer rundt omkring. Stiftsg\u00e5rden \u2013 som med sine 3000 m{+2} og rundt 140 rom utgj\u00f8r en stor og ubrukt ressurs midt i byen. Er det ikke p\u00e5 tide \u00e5 bruke denne gamle og \u00e6rverdige bygningen til noe praktisk, i stedet for \u00e5 la den st\u00e5 tom og forlatt \u2013 med unntak av omvisninger for spesielt interesserte? Kan den i det hele tatt brukes til noe bedre enn kunstutstillinger?", "Vi har en rekke andre, gamle bygninger i landet som ogs\u00e5 er i daglig bruk uten at de blir forringet av det, og det m\u00e5 jo v\u00e6re hensikten med et hus at det blir brukt, og ikke st\u00e5r som mausoleum av en forgangen tid. Det har det heller ikke v\u00e6rt siden staten kj\u00f8pte det i 1800 av arvingene etter byggherren, som nesten ikke rakk \u00e5 bo der selv. Stiftsg\u00e5rden inneholdt b\u00e5de boliger og kontorer i hele 106 \u00e5r f\u00f8r 1906 da den ble byens offisielle kongebolig, og ble ogs\u00e5 kalt \u00abStiftsoverrettsg\u00e5rden\u00bb en tid fordi Trondhjem stiftsoverrett (derav navnet Stiftsg\u00e5rden) hadde lokaler i bygningen. En periode hadde ogs\u00e5 Norges Bank kontorer i bygningen, og under krigen var bygningen til og med benyttet som hovedkvarter for tyskerne, og s\u00e5 vidt jeg vet ble det ogs\u00e5 laget en dr\u00f8ss egnede kontorer (men f\u00f8rt tilbake til det opprinnelige senere). F\u00f8r og etter disse fem \u00e5rene har da kongefamilien benyttet huset, med s\u00e5kalte \u00abrepresentasjonsv\u00e6relser\u00bb som er \u00e5pen for publikum to og en halv m\u00e5ned sommerstid.", "Stiftsg\u00e5rden fremst\u00e5r i dag som en lukket og stengt bygning, en m\u00f8rk koloss av et kolossalt trepal\u00e8 med d\u00f8de vinduer nesten \u00e5ret rundt. At det er litt liv bak veggene noen uker i \u00e5ret forsvarer ikke at det skal st\u00e5 tomt resten av \u00e5ret, for kongehuset benytter det jo nesten aldri. Med unntak av kroninger (siste gang kong Haakon VII og dronning Mauds...) og tusen\u00e5rsjubileum (nesten tusen \u00e5r til neste gang) samt noen f\u00e5 andre begivenheter setter de knapt foten innenfor d\u00f8ren, og s\u00e5 vidt jeg vet har de kongelige ogs\u00e5 benyttet seg av hotell Britannias utmerkede rom n\u00e5r de har v\u00e6rt i byen p\u00e5 overnatting en sjelden gang. Det er p\u00e5 h\u00f8y tid \u00e5 tenke ukonvensjonelt.", "Stiftsg\u00e5rden har godt av \u00e5 brukes, og n\u00e5r de som skulle ha brukt det \u2013 ikke bruker det \u2013 m\u00e5 det g\u00e5 an \u00e5 foresl\u00e5 et annet anvendelsesomr\u00e5de. Et som kommer oss som bor i byen til gode, og da f\u00e5r vi samtidig oppleve bygningen p\u00e5 en annen m\u00e5te; som et levende aktivum i byens hjerte. Tenk \u00e5 f\u00e5 anledning til \u00e5 spasere gjennom salene og oppleve spennende utstillinger samtidig som man kan beundre husets nydelige interi\u00f8r og kunstverk, og samtidig snuse inn fordums prakt! Bygningen er faktisk ogs\u00e5 s\u00e5 stor at den lett kan huse flere utstillinger samtidig, og byr p\u00e5 unike og spennende l\u00f8sninger i de praktfulle rommene og salene. Til og med den isolerte s\u00f8rfl\u00f8yen kan tas i bruk \u2013 der man tidligere hadde stall, formagasin, vognremisse og brensellager, og senere tatt i bruk som lokaler for kongens garde. Sannsynligvis er denne fl\u00f8yen midt i blinken for en rekke mindre utstillinger av ulik art; det er bare fantasien som setter grenser.", "For ikke \u00e5 snakke om den nydelige hagen! Som i dag ligger skjermet bak et h\u00f8yt gjerde slik at vi som bor i byen ikke kan bruke den. I sommerhalv\u00e5ret vil b\u00e5de den og g\u00e5rdsrommet ved siden av gi en verdifull ressurs til aktivitetene i huset, og kan lett gj\u00f8res om til en liten oase med uteservering og hyggelige sm\u00e5bord. Kanskje med opptredener og kunstneriske innslag \u2013 jeg ser for meg Benito som synger opera mens hans serverer sm\u00e5 pizzastykker, og et husorkester best\u00e5ende av Tre sm\u00e5 kinesere som f\u00e5r oss med p\u00e5 allsang. Ja, kanskje allsang i Stiftsg\u00e5rdens private hage i seg selv kan bli et popul\u00e6rt innslag p\u00e5 l\u00f8rdagene?", "En overtagelse kan umulig bli et problem. Selv om Stiftsg\u00e5rden er byens offisielle kongebolig er den eid av staten (Statsbygg), som sannsynligvis blir glad for \u00e5 slippe store \u00e5rlige driftsutgifter og vedlikeholdskostnader p\u00e5 en bygning som ikke benyttes. Trondheim kommune vil sannsynligvis heller ikke komme til \u00e5 betale mye for bygningen, antagelig bare et symbolsk bel\u00f8p siden de overtar ansvaret, og dette b\u00f8r jo heller ikke bli et salg staten skal tjene penger p\u00e5. Det er heller ikke sikkert at selve driften vil koste kommunen s\u00e5 mye, for jo mer attraktivt man klarer \u00e5 lage konseptet innend\u00f8rs, dess flere betalende gjester kommer p\u00e5 bes\u00f8k. Her ligger det en stor og kreativ utfordring, men allikevel og til de grader gjennomf\u00f8rbar.", "Jeg skulle tro at kongehuset ogs\u00e5 er interessert i at vinduene i Stiftsg\u00e5rden p\u00e5 nytt lyser, og at bygningen fylles med liv. De disponerer allerede flere eiendommer enn de rekker \u00e5 bruke, og det er ytterst tvilsomt at den nye generasjonen kommer til \u00e5 bruke bygningen i Trondheim som feriested eller en slags representasjonsbolig i provinsen. Det virker derfor helt meningsl\u00f8st \u00e5 fortsette \u00e5 la det vakre bygget st\u00e5 tomt og forlatt mesteparten av \u00e5ret, i p\u00e5vente av at noen kongelige fra Oslo skal komme p\u00e5 bes\u00f8k en veldig sjelden gang. La oss som bor her i byen f\u00e5 ta i bruk Stiftsg\u00e5rden igjen.", "bipau-s@online.no"]}, {"field": "category0", "value": "meninger"}, {"field": "contenthash", "value": "4c7c51d577ae111b36636896acd926ac96358f658f3f41498818bfcc068f4bbe"}, {"field": "createtime", "value": "2016-09-01T14:26:07.000Z"}, {"field": "description", "value": "Trondheim trenger tydeligvis mer utstillingsplass til kunst, og den siste tiden har vi lest om ulike forslag til hvordan problemet skal l\u00f8ses."}, {"field": "dominantimage", "value": "http://www.adressa.no/incoming/article1351479.ece5/ALTERNATES/w980-default/Kronikkfoto%201604%20tekst"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/499616ea77f14eab9d8277de261e2624bc16bee6.jpg?597121e2"}, {"field": "dominantthumbnaildimensions", "value": "300x169"}, {"field": "heading", "value": "Bruk Stiftsg\u00e5rden -adressa.no"}, {"field": "id", "value": "499616ea77f14eab9d8277de261e2624bc16bee6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "home-and-garden"}, {"field": "kw-company", "value": "statsbygg"}, {"field": "kw-concept", "value": ["bruk", "st\u00e5 tom", "byens offisielle kongebolig", "byen", "hus", "bygningen"]}, {"field": "kw-entity", "value": ["trondhjem", "benito", "britannias", "norges bank", "stiftsg\u00e5rden", "stiftsoverrettsg\u00e5rden", "mauds"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": "haakon vii"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1351479.ece5/ALTERNATES/w980-default/Kronikkfoto%201604%20tekst"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruk Stiftsg\u00e5rden"}, {"field": "og-type", "value": "article"}, {"field": "og-url", "value": "http://www.adressa.no/meninger/article1470733.ece"}, {"field": "pageclass", "value": ["article"]}, {"field": "publishtime", "value": "2010-04-16T08:06:12.000Z"}, {"field": "recs-articleid", "value": "1210261"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-04-16T08:06:12.000Z"}, {"field": "recs-rawtitle", "value": "Bruk Stiftsg\u00e5rden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Trondheim trenger tydeligvis mer utstillingsplass til kunst, og den siste tiden har vi lest om ulike forslag til hvordan problemet skal l\u00f8ses."}, {"field": "thumbnail", "value": "http://content-thumbnail.cxpublic.com/content/thumbnail200x150/499616ea77f14eab9d8277de261e2624bc16bee6.jpg?597121e2"}, {"field": "thumbnailfullheightdimensions", "value": "200x1421"}, {"field": "timestamp", "value": "2017-07-20T21:34:26.000Z"}, {"field": "title", "value": "Bruk Stiftsg\u00e5rden"}, {"field": "url", "value": "http://www.adressa.no/meninger/article1470733.ece"}, {"field": "urlhash", "value": "499616ea77f14eab9d8277de261e2624bc16bee6"}], "score": 0.7115073, "siteId": "9222270286501375973", "id": "499616ea77f14eab9d8277de261e2624bc16bee6"}

