{"fields": [{"field": "modifiedtime", "type": "time", "value": "2012-04-23T10:35:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I DEN TREDJE FILMEN fra Tolkiens popul\u00e6re b\u00f8ker om alver og hobbiter, trollmenn, dverger og orker - blir krigshelten Aragorn kronet til konge. For 25 \u00e5r siden kunne skuespilleren som fikk stjernerollen studere en annen sagakonge: Under et bes\u00f8k hos sine stebesteforeldre i Trondheim, rakk han ogs\u00e5 \u00e5 hilse p\u00e5 Olav Tryggvasson-statuen p\u00e5 Torvet. Kanskje lot han seg inspirere?", "Mortensen i Sky\u00e5sveien", "Men Viggo Mortensens norske stemor, Lisbeth Hatling Mortensen (59) blir br\u00e5tt veldig reservert n\u00e5r Adresseavisen sp\u00f8r om hennes ber\u00f8mte stes\u00f8nn.", "- Hvordan vet dere dette? Jeg forteller aldri noen om slektskapet med Viggo, sier Lisbeth Mortensen p\u00e5 telefon fra sitt hjem i Cape Vincent ved Ontario-sj\u00f8en i USA. Hun vil slett ikke intervjues om s\u00f8nnen til ektefellen gjennom 25 \u00e5r, Peter Mortensen. Etter et par ukers betenkningstid lar hun seg likevel overtale:", "- Det stemmer at Viggo bes\u00f8kte mine foreldre, Elsa og Gunnar Hatling, p\u00e5 slutten av 1970-tallet. Da bodde de i Sky\u00e5sveien, like ved Marvin Wiseth. Etter Trondheims-bes\u00f8ket dro Viggo nordover med Hurtigruten - og bodde i en periode blant samene p\u00e5 Finnmarksvidda, forteller Mortensen. Hun snakker om stes\u00f8nnen med varme og respekt. Hans mange talenter som kunstmaler, lyriker, fotograf og musiker vil hun ogs\u00e5 framheve - samt hans allsidige spr\u00e5kkunnskaper. Ringenes Herre-helten snakker b\u00e5de engelsk, dansk, fransk og spansk flytende. Spansken skriver seg fra oppvekst\u00e5r i Latin-Amerika.", "Sammen med ektefellen har Lisbeth Mortensen sett de to f\u00f8rste \u00abRingenes Herre\u00bb-filmene - og de gleder seg veldig til den tredje. Tolkiens b\u00f8ker har hun ogs\u00e5 lest.", "- Hobbiten leste jeg for lenge siden, men trilogien om ringen gikk jeg f\u00f8rst i gang med da filminnspillingen startet. Fantastiske b\u00f8ker alle tre! Frodo, Gandalf - og Viggo, jeg mener Aragorn, liker jeg aller best, sier stemor Lisbeth og ler. Stes\u00f8nnen og hans familie m\u00f8ter hun et par ganger i \u00e5ret.", "Den unge Pan Am-flyvertinnen fra Tyholt m\u00f8tte sin mann gjennom felles kjente i K\u00f8benhavn midt p\u00e5 1970-tallet. De giftet seg og bodde f\u00f8rst p\u00e5 Manhattan i mange \u00e5r, f\u00f8r de for 12 \u00e5r siden flyttet til den vesle byen Cape Vincent. Lisbeth flyr fremdeles, i deltidsjobb hos Delta Airlines. Turer til Norge og Trondheim blir det likevel tid til. Julen skal hun feire sammen med moren og s\u00f8strene Greta og Bente i Oslo. Faren d\u00f8de for flere \u00e5r siden.", "Opptatt av norr\u00f8n kultur", "Stes\u00f8nnen slutter seg muligens til julefeiringen i Danmark, sammen med den danske delen av familien. Etter hektiske premiere-uker over store deler av kloden, kan han trenge \u00e5 slappe av.", "Men f\u00f8rst kommer Viggo Mortensen til Oslo - byen der foreldrene hans (han har amerikansk mor) m\u00f8ttes for f\u00f8rste gang p\u00e5 1950-tallet.", "Mandag 15. desember skal stjernene fra \u00abRingenes Herre\u00bb m\u00f8te presse og kinopublikummere i hovedstaden. Da kommer kanskje ogs\u00e5 den nye kongen av Gondor til \u00e5 fortelle om sin norske familie - og sin store interesse for den gamle norr\u00f8ne kulturen. Sist sommer bes\u00f8kte han Island sammen med s\u00f8nnen Henry (15). Ogs\u00e5 Tolkien hentet mye inspirasjon i den gamle norr\u00f8ne litteraturen, i kvadene, i \u00e6tte- og kongesagaene der blodet spruter like heftig som p\u00e5 slagmarken rundt Minas Tirith. . ."]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "88fd66a1523a78771eec68bd916400ec98254ade736205193c2ac75b165b589b"}, {"field": "createtime", "value": "2016-01-25T13:27:12.000Z"}, {"field": "description", "value": "Viggo \u00abAragorn\u00bb Mortensens (45) danske familiebakgrunn, er godt kjent. At helten fra \u00abRingenes Herre\u00bb-filmene ogs\u00e5 har familie i Trondheim, har hittil v\u00e6rt en stor hemmelighet."}, {"field": "dominantimage", "value": "http://www.adressa.no/incoming/article1080462.ece5/ALTERNATES/w980-default/ver2%20Aragorns-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d72fb9d972913230c4c8d0833eaf0ce3ad6f07ef.jpg?599890a1"}, {"field": "dominantthumbnaildimensions", "value": "300x169"}, {"field": "heading", "value": "Aragorns hemmelige familie -adressa.no"}, {"field": "id", "value": "d72fb9d972913230c4c8d0833eaf0ce3ad6f07ef"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-classification", "value": "arts-and-entertainment"}, {"field": "kw-company", "value": ["hurtigruten", "delta airlines"]}, {"field": "kw-concept", "value": ["lot", "familie", "filmen", "norr\u00f8n kultur", "gamle norr\u00f8ne", "trondheim", "hemmelige familie", "stes\u00f8nn"]}, {"field": "kw-entity", "value": ["norge og trondheim", "pan am", "latin-amerika", "greta og bente", "ringenes herre", "torvet", "mortensen", "gandalf", "a. hun", "sky\u00e5sveien", "gondor", "elsa og gunnar hatling", "minas tirith", "tyholt", "tolkien", "aragorn", "adresseavisen", "finnmarksvidda", "lisbeth"]}, {"field": "kw-location", "value": ["henry", "oslo", "ontario", "island", "k\u00f8benhavn", "manhattan", "danmark", "trondheim"]}, {"field": "kw-pageclass", "value": "article"}, {"field": "kw-person", "value": ["peter mortensen", "lisbeth mortensen", "olav tryggvasson", "lisbeth hatling mortensen", "marvin wiseth", "cape vincent", "gunnar hatling", "viggo mortensen"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1080462.ece5/ALTERNATES/w980-default/ver2%20Aragorns-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Aragorns hemmelige familie"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article37020.ece"}, {"field": "pageclass", "value": ["article"]}, {"field": "publishtime", "value": "2003-12-12T07:14:33.000Z"}, {"field": "recs-articleid", "value": "2526964"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2003-12-12T07:14:33.000Z"}, {"field": "recs-rawtitle", "value": "Aragorns hemmelige familie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "Viggo \u00abAragorn\u00bb Mortensens (45) danske familiebakgrunn, er godt kjent. At helten fra \u00abRingenes Herre\u00bb-filmene ogs\u00e5 har familie i Trondheim, har hittil v\u00e6rt en stor hemmelighet."}, {"field": "thumbnail", "value": "http://content-thumbnail.cxpublic.com/content/thumbnail200x150/d72fb9d972913230c4c8d0833eaf0ce3ad6f07ef.jpg?599890a1"}, {"field": "thumbnailfullheightdimensions", "value": "200x1149"}, {"field": "timestamp", "value": "2017-08-19T19:25:21.000Z"}, {"field": "title", "value": "Aragorns hemmelige familie"}, {"field": "url", "value": "http://www.adressa.no/kultur/film/article37020.ece"}, {"field": "urlhash", "value": "d72fb9d972913230c4c8d0833eaf0ce3ad6f07ef"}], "score": 0.8835884, "siteId": "9222270286501375973", "id": "d72fb9d972913230c4c8d0833eaf0ce3ad6f07ef"}

