{"fields": [{"field": "modifiedtime", "type": "time", "value": "2012-06-01T12:36:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marit huseby"}, {"field": "body", "value": ["Saken oppdateres.", "I dag reiser vi! Jeg er ikke alene om \u00e5 ha gledet meg til at denne dagen skulle komme, og n\u00e5 er den plutselig er. Jeg er medlem av URO \u2013 Ungdommens Rettighetsorgan i Plan Norge, og i dag reiser jeg til Zambia sammen med 3 andre URO-jenter for \u00e5 se hvordan Plan jobber i felten. P\u00e5 turen skal vi bes\u00f8ke flere barneklubber og ungdomsgrupper. Vi skal ha fokus p\u00e5 barn som endringsagenter og diskriminering av jenter. Jeg er spent p\u00e5 hva vi m\u00f8ter, og det blir spennende \u00e5 se hvordan disse ungdommene jobber. N\u00e5 er det bare \u00e5 psyke seg opp til en nesten 15-timers lang reise, men jeg er helt sikker p\u00e5 at det er verdt det!", "Fra lufta s\u00e5 Zambia flatt, t\u00f8rt og varmt ut \u2013 noe vi kjapt fikk bekreftet da vi steg ut av flyet. Kj\u00f8returen inn mot hovedstaden Lusaka var full av inntrykk. Infrastrukturen var veldig forskjellig fra Norge. Selv om det var tidlig p\u00e5 morgenen, var folk allerede i full sving med \u00e5 komme seg til skole, jobb og markeder.", "I dag dro vi til Mazabuka-distriktet. Her bes\u00f8kte vi ei ungdomsgruppe st\u00f8ttet av Plan som jobber med \u00e5 informere barn og voksne om barns rettigheter. Judith (15), som var p\u00e5 bes\u00f8k hos URO i Norge i november 2006, var leder for denne gruppa. De brukte sang, dans og drama for \u00e5 informere folk. Dette fikk vi demonstrert og jeg ble jeg virkelig imponert over kreativiteten deres! De var veldig flinke til \u00e5 n\u00e5 ut med budskapet sitt.", "I dag dro vi tilbake til samme skole og gruppe og vi ble bedre kjent med ungdommene. I dag fortalte ogs\u00e5 noen av ungdommene hvordan de var blitt medlemmer av gruppa. Clements (19), som n\u00e5 g\u00e5r i \u00e5ttende klasse fortalte sin historie. F\u00f8r gikk han p\u00e5 skolen, men da familien hans ikke lengre hadde r\u00e5d, sluttet han. Han begynte og drikke og r\u00f8yke. En dag kom ungdomsgruppa p\u00e5 d\u00f8ra hans og fortalte b\u00e5de han og foreldrene om hvor viktig utdanning er. De ga seg ikke f\u00f8r de fikk overtalt dem. N\u00e5 g\u00e5r gutten p\u00e5 skole igjen, og er en del av ungdomsgruppa. Han er kjempetakknemlig for at de overtalte han.", "Vi bes\u00f8kte ogs\u00e5 ei ungdomsgruppe som bruker media for \u00e5 n\u00e5 ut til folket. De har faste sendinger p\u00e5 radio, b\u00e5de p\u00e5 engelsk og p\u00e5 morsm\u00e5let, Tonga. Ungdommene som deltok her var innmari engasjerte. De var ogs\u00e5 veldig interesserte i hvordan vi i URO jobber. Vi dro ogs\u00e5 til en liten landsby for \u00e5 se hvordan de jobber som journalister. Her gjorde Precious (15), som ogs\u00e5 var i Norge i fjor, et intervju med ei 18 \u00e5r gammel jente som hadde blitt tatt ut av skolen, giftet bort og f\u00e5tt barn. M\u00f8tet med de bosatte i denne landsbyen var spesielt. Det er sterkt \u00e5 se mennesker leve under s\u00e5 d\u00e5rlige forhold, og bare ha nok penger til \u00e5 spise mat \u00e9n gang om dagen.", "I dag reiste vi vestover til Mfuwe. Under flyturen fikk vi sett mer av landet. P\u00e5 flyplassen ble vi hentet i en \u00e5pen safaribil, og kjente den varme kveldsvinden bl\u00e5se i h\u00e5ret n\u00e5r vi kj\u00f8rte til stedet vi skulle overnatte. Vi passerte mange landsbyer, og overalt vinket folk til oss. Vi f\u00f8lte oss veldig velkomne. Jeg tror kanskje dette er en av grunnene til at jeg ble s\u00e5 glad i landet.", "I dag hadde vi en fridag og dro p\u00e5 morgensafari. Vi m\u00e5tte opp tidlig ettersom safarien startet allerede kl. 06.00. Det var kjempespennende! Vi s\u00e5 elefanter, antiloper, aper, giraffer, krokodiller, l\u00f8ver, flodhester og sebraer. Flotte dyr!", "P\u00e5 ettermiddagen reiste vi til Chipata, som ligger helt p\u00e5 grensen til Malawi. Kj\u00f8returen tok et par timer, og veistandarden var noe d\u00e5rligere enn det vi er vant til. Det er uansett spennende \u00e5 kj\u00f8re p\u00e5 disse humpete veiene og se det r\u00f8de jordsmonnet svinge seg innover i landskapet. Overalt passerer vi sm\u00e5 landsbyer hvor mennesker lever meget primitivt.", "I dag bes\u00f8kte vi ungdommer som er medlemmer av et ungdomsparlament. Her fikk ungdommene uttale seg om sine meninger og diskutere barns rettigheter.", "I Zambia er ikke skolegang noen selvf\u00f8lge. Mange barn blir tatt ut av skolen for \u00e5 heller passe kveg for \u00e5 tjene penger til familien. I dag var \u201dutdanning\u201d temaet ungdomsgruppa diskuterte.", "Det var ulike meninger om dette temaet, men i det store og hele var alle ungdommene enige om at utdanning var s\u00e5 viktig at alle burde g\u00e5 p\u00e5 skole. Ingen burde bruke ungdoms\u00e5rene til \u00e5 passe kveg, selv om dette kan gi inntekter til familien. Alle burde g\u00e5 p\u00e5 skole!", "Vi bes\u00f8kte ogs\u00e5 et hageprosjekt som var startet av to foreldrel\u00f8se gutter. Som de andre prosjektene vi bes\u00f8kte, var ogs\u00e5 dette st\u00f8ttet av Plan. Det var imponerende \u00e5 se hvor mye arbeid de hadde lagt ned for \u00e5 f\u00e5 dette til \u00e5 bli funksjonelt. Og det hadde det absolutt blitt. Her dyrket de blant annet poteter og tomater.", "Siden v\u00e5rt fokus p\u00e5 denne turen til Zambia var barn som endringsagenter med s\u00e6rlig fokus p\u00e5 diskriminering av jenter, samlet vi noen zambiske jenter til en skikkelig jenteprat. Vi snakket om alt mulig, og sammenlignet hvordan jenter har det i Zambia med hvordan jenter har det i Norge. Det var store forskjeller. I Zambia opplever mange jenter og bli undertrykt og ikke f\u00e5 oppfylt sine rettigheter. Mange blir utsatt for grusomme overgrep. Senest i forrige uke ble ei ung jente voldtatt da hun var p\u00e5 vei til skolen.", "Dette var siste dag ute i felten. Vi bes\u00f8kte enda ei gruppe som jobber med \u00e5 informere om barns rettigheter. M\u00e5tene de informerte folk p\u00e5 varierte, men de brukte for eksempel dans og sang. Dette fikk vi ogs\u00e5 pr\u00f8ve. I gruppa var det flere jenter hadde f\u00e5tt barn allerede som 16-\u00e5ringer. Like gamle som vi er n\u00e5. Vi ble invitert til \u00e5 danse og synge sammen med de zambiske ungdommene. Det var litt spesielt og se at noen hadde babyer p\u00e5 armen da de deltok. Selv om man ikke snakket samme spr\u00e5k, kan man bli utrolig godt kjent. Dette var \u00e9n m\u00e5te \u00e5 gj\u00f8re det p\u00e5.", "Ettersom de hadde l\u00e6rt oss s\u00e5 mye forskjellig, bestemte vi oss for \u00e5 l\u00e6re dem \u201dboogie boogie.\u201d Det var kjempekult! Spesielt mye latter ble det n\u00e5r vi kom til delen \u201ds\u00e5 da tar vi rumpa fram, og rumpa bak, og rumpa fram, og rister litt p\u00e5 den, og danser boogie boogie \u201d", "Vi bes\u00f8kte en landsby ogs\u00e5. Og selv om de ikke hadde s\u00e5 god standard p\u00e5 husene sine, var de stolte over \u00e5 vise fram det de hadde. Det var et kort bes\u00f8k, men jeg kunne se at de var utrolige glade for at vi tok oss tid til \u00e5 komme. Smilene og hendene som vinket \u201dtakk og adj\u00f8\u201d, sa nok.", "Siste dag i Zambia. Vi kj\u00f8rte fra Chipata i \u00f8st tilbake til hovedstaden, Lusaka. Siden et av URO-medlemmene, Hellen, opprinnelig er fra Zambia, bes\u00f8kte vi barnehjemmet hun bodde p\u00e5 f\u00f8r hun kom til Norge. Det sterkeste var kanskje \u00e5 m\u00f8te sm\u00e5 barn som ikke engang hadde fylt 5 \u00e5r, og som tilbrakte det meste av tiden sin i ei seng fordi de var smittet av hiv/aids. Samtidig var det gledelig \u00e5 se at barn fikk bo p\u00e5 dette barnehjemmet, f\u00f8le seg trygge og f\u00e5 muligheten til \u00e5 g\u00e5 p\u00e5 skole. Men det er sannelig urettferdig at noen barn m\u00e5 leve uten mammaen og pappaen sin fra de er nesten nyf\u00f8dte!", "I dag reiste vi hjem igjen. Det har v\u00e6rt ei uke fylt med s\u00e5 mange inntrykk, opplevelser og f\u00f8lelser. Vi har virkelig sett hvor ille noen kan ha det, men vi har ogs\u00e5 sett at det skjer endringer og at barn blir mer synlige i samfunnet. Vi har sett at barn og ungdommer kan v\u00e6re med og ta del i disse endringene som vil f\u00f8re til et bedre samfunn hvor barns rettigheter blir respektert og ivaretatt. Men dette betyr ikke at vi kan sette oss tilbake og tro at alt arbeidet er unnagjort, for det er fortsatt mye som m\u00e5 gj\u00f8res. Og jo flere som bidrar, jo raskere vil vi oppn\u00e5 resultater!"]}, {"field": "category0", "value": "nyheter"}, {"field": "category1", "value": "nyheter|sainntja"}, {"field": "contenthash", "value": "c90be82e608289d6ac45c7eb1e130a7c80bfdb993f1618b0ca32659202321c30"}, {"field": "createtime", "value": "2017-03-07T22:22:49.000Z"}, {"field": "description", "value": "Marit Huseby (17) er medlem av Ungdommens rettighetsorgan i Plan Norge (URO). Her skriver hun om turen hun nettopp hadde til Zambia."}, {"field": "dominantimage", "value": "http://www.adressa.no/incoming/article1220741.ece5/ALTERNATES/w980-default/zambia2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3560f4796977e3099bd5923dc284fcc676ee3dbc.jpg?58bf32b9"}, {"field": "dominantthumbnaildimensions", "value": "300x169"}, {"field": "heading", "value": ["Sterke opplevelser i Zambia -adressa.no", "Onsdag 3.oktober", "Torsdag 4.oktober", "Fredag 5.oktober", "L\u00f8rdag 6.oktober", "S\u00f8ndag 7.oktober", "Mandag 8.oktober", "Tirsdag 9.oktober", "Onsdag 10.oktober", "Torsdag 11.oktober"]}, {"field": "id", "value": "3560f4796977e3099bd5923dc284fcc676ee3dbc"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sainntja"]}, {"field": "kw-concept", "value": ["jente", "dag reiste", "barn", "skole", "bes\u00f8k", "oktober", "dag", "ungdommer", "barns rettigheter"]}, {"field": "kw-entity", "value": ["precious", "judith", "plan norge", "rettighetsorgan", "mfuwe", "hellen", "ungdommens"]}, {"field": "kw-location", "value": ["malawi", "tonga", "lusaka", "zambia", "mazabuka", "chipata"]}, {"field": "kw-pageclass", "value": "article"}, {"field": "kw-person", "value": "marit huseby"}, {"field": "kw-taxonomy", "value": ["nyheter", "nyheter/sainntja"]}, {"field": "og-image", "value": "http://www.adressa.no/incoming/article1220741.ece5/ALTERNATES/w980-default/zambia2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sterke opplevelser i Zambia"}, {"field": "og-type", "value": "article"}, {"field": "og-url", "value": "http://www.adressa.no/nyheter/sainntja/article966640.ece"}, {"field": "pageclass", "value": ["article"]}, {"field": "publishtime", "value": "2007-10-25T14:06:48.000Z"}, {"field": "recs-articleid", "value": "1752690"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sainntja"}, {"field": "recs-publishtime", "value": "2007-10-25T14:06:48.000Z"}, {"field": "recs-rawtitle", "value": "Sterke opplevelser i Zambia -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sainntja"]}, {"field": "teaser", "value": "Marit Huseby (17) er medlem av Ungdommens rettighetsorgan i Plan Norge (URO). Her skriver hun om turen hun nettopp hadde til Zambia."}, {"field": "thumbnail", "value": "http://content-thumbnail.cxpublic.com/content/thumbnail200x150/3560f4796977e3099bd5923dc284fcc676ee3dbc.jpg?58bf32b9"}, {"field": "thumbnailfullheightdimensions", "value": "200x2048"}, {"field": "timestamp", "value": "2017-03-07T22:22:49.000Z"}, {"field": "title", "value": "Sterke opplevelser i Zambia"}, {"field": "url", "value": "http://www.adressa.no/nyheter/sainntja/article966640.ece"}, {"field": "urlhash", "value": "3560f4796977e3099bd5923dc284fcc676ee3dbc"}], "score": 0.8621027, "siteId": "9222270286501375973", "id": "3560f4796977e3099bd5923dc284fcc676ee3dbc"}

