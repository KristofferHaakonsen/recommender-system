{"fields": [{"field": "modifiedtime", "type": "time", "value": "2017-05-24T07:31:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Venezia", "Italia", "Ferie", "Tips og triks", "George Clooney", "Personlig \u00f8konomi", "Reise", "Euro", "\u00d8konomi", "Hotell"]}, {"field": "author", "value": "vibeke montero"}, {"field": "body", "value": ["Saken oppdateres.", "Det er tre ting som kan ruinere en Venezia-turist raskere enn du rekker \u00e5 si gondol. Det ene er hotell, det andre er restauranter og det tredje er transport.", "Du har sikkert h\u00f8rt ryktene om overpriset kaffe p\u00e5 Markusplassen, og vannbusser som koster sytti kroner for en fem minutters overfart? Glem det!", "Venezias hoteller er enten overd\u00e5dige palass med pomp\u00f8se priser, eller kn\u00f8ttsm\u00e5, dyre hotell som ikke har luktet nymalt p\u00e5 denne siden av tusen\u00e5rsskiftet.", "I denne jungelen skal det litt til for \u00e5 finne de \u00e6rlige hotellprisene, men Hotel San Samuele er et godt eksempel. Det har bare \u00e9n stjerne, men den skinner.", "Lengst ned i saken finner du eksempel p\u00e5 tre rimelige hotell, tre rimelige bacari-barer og tre billige m\u00e5ter \u00e5 komme seg rundt p\u00e5", "Her er det rent, hyggelig og ikke minst er beliggenheten sentral bare ti minutter fra Markusplassen. Sl\u00e5 kloa i et dobbeltrom for en femhundrelapp pr. natt, og da snakker vi kroner, ikke euro.", "Oddsen for \u00e5 spare noen kroner p\u00e5 overnatting stiger kraftig i november, desember og januar, n\u00e5r Venezia tar p\u00e5 seg vinterfrakken. Flaks for oss er det ogs\u00e5 p\u00e5 den tiden av \u00e5ret at lagunebyen \u00e5penbarer seg p\u00e5 sitt mest autentiske.", "Stakkars Venezia. Byen har f\u00e5tt matryktet sitt besudlet av turister som ikke vet hva de driver med. Slikt s\u00e5rer stoltheten til en italiensk by som skulle \u00f8nske at flere valgte \u00e5 spise lokale spesialiteter fremfor \u00e5 insistere p\u00e5 napolitanske retter som lasagne og pizza.", "Norwegian flyr direkte fra Oslo til Venezia, og SAS flyr med en mellomlanding. Fra Marco Polo flyplassen tar du Alilaguna vannbuss til Markusplassen for 15 euro.", "Vis fakta", "Men hovedsynderen som har plassert byen p\u00e5 spreng-reisekassen-kartet, er Caff\u00e8 Florian p\u00e5 Markusplassen , ogs\u00e5 kjent som verdens eldste kaf\u00e9.", "Sitter du ved baren inne, koster cappuccinoen fem euro. Sitter du ute p\u00e5 terrassen, koster den ti. Spiller orkesteret, noe de gj\u00f8r fra mars til november, legges det p\u00e5 et musikkgebyr p\u00e5 seks euro pr. person p\u00e5 regningen.", "Og vips, f\u00e5r du en cappuccino til hundre og femti kroner!", "Men det betyr selvsagt ikke at du m\u00e5 t\u00f8mme bankkontoen hver gang du blir kaffet\u00f8rst. P\u00e5 mindre kjente etablissement koster kaffen femogtyve kroner, og et glass forfriskende spritz koster sjelden mer enn f\u00f8rti kroner glasset.", "N\u00e5r det gjelder mat, er det de sm\u00e5 kneipene du skal se etter. S\u00e5kalte bacari . Her serveres det br\u00f8dbasert fingermat kalt ciccetti , med deilige toppinger som kremet bacalao ( baccal\u00e0 mantecato ), stekt mozzarella ( mozzarella in carrozza ), kj\u00f8ttboller ( polpette ) og blekksprut ( seppioline ). Disse serveres mens du st\u00e5r i baren med et glass prosecco.", "De siste fem \u00e5rene har det utviklet seg en ciccettikultur i Venezia som ikke er s\u00e5 ulik tapaskulturen vi kjenner fra Spania, og du kommer langt med en hundrings.", "Det kommer et punkt i Veneziaoppholdet, s\u00e6rlig for forelskede par, hvor man m\u00e5 ta stilling til om man skal ta en gondolferd eller ikke.", "P\u00e5 dagtid koster det \u00e5tti euro for en halvtime, men v\u00e6r p\u00e5 vakt n\u00e5r det gjelder gondolf\u00f8rernes taktikker. De hevder gjerne at prisen er pr. person, og fyller helst gondolen til den er full. En gondoltur er derfor ikke for alle, og mange vil f\u00f8le seg som en erketurist n\u00e5r andre turister fotograferer dem fra broene.", "N\u00e5r det er sagt, s\u00e5 husk at gondolene har fraktet lokalbefolkningen p\u00e5 kanalene siden 1200-tallet, og klarer du \u00e5 fokusere p\u00e5 det, s\u00e5 er dette faktisk en veldig autentisk opplevelse.", "Bestiller du rom i god tid i lavsesongen har du gode odds for \u00e5 bo billig.", "Hotel San Samuele \u2013 Sjarmerende, lite hotell med perfekt beliggenhet. Bedre f\u00e5r du det ikke i Venezia til den prisen. Pris fra 500 kroner. www.hotelsansamuele.com", "Hotel San Luca \u2013 Best\u00e5r av hovedbygg, en sidebygning og to leiligheter, og er en god deal midt mellom Markusplassen og Rialtobroa. Pris fra 900 kroner. www.hotelsanlucavenice.com", "Pensione Seguso \u2013 Store rom med antikvarisk verdi og beliggenhet rett ved kanalen San Vio. Enkelt og sjarmerende. Fra 1200 kroner. www.pensionesegusovenice.com", "Med mindre du heter George Clooney b\u00f8r du droppe vanntaxi som fort koster 120 euro for en tyve minutters tur.", "Vannbuss \u2013 En enkeltbillett koster 7,50 euro, mens en 24-timersbillett koster 20 euro. Et 2-, 3- og 7-dagers pass koster henholdsvis 30, 40 og 60 euro.", "Traghetto \u2013 Dette er gondoler uten stoler som brukes for \u00e5 frakte lokalbefolkningen over Canal Grande. De koster 50 cent pr. overfart (som betales til gondolf\u00f8reren ved p\u00e5stigning). Se etter de gule skiltene med \u00abtraghetto\u00bb.", "G\u00e5 \u2013 Venezia er et nettverk av over hundre \u00f8yer som knyttes sammen av broer, og er en fantastisk by \u00e5 rusle i s\u00e5fremt du har gode sko.", "Bacari er sm\u00e5 barer der du kan spise typiske cicchetti for femten kroner stykket.", "All'Arco \u2013 Ligger ikke langt fra Rialto, og serverer uts\u00f8kte cicchetti og mat fra lagunen.", "Adresse: Calle dell'Ochialer 436, San Polo.", "Osteriene Ai Pugni \u2013 Avslappet og folkelig. Her kommer du for en aperitivo og deilige cicchetti. Adresse: Fondamente Gherardini, ved Rio de San Barnaba, Dorsoduro.", "Cantinone Gi\u00e0 Schiavi \u2013 Idyllisk beliggenhet ved San Trovaso-kanalen, med vinflasker som ligger stablet i takh\u00f8yde.", "Adresse: Fondamenta Nani, Dorsoduro."]}, {"field": "category0", "value": "reise"}, {"field": "contenthash", "value": "5a2065752516bfbe9430bb45d0d7258fabf1d2fa5fa9eced718ec83b5d218eeb"}, {"field": "createtime", "value": "2017-05-23T16:23:29.000Z"}, {"field": "description", "value": "F\u00e5 ting er vakrere p\u00e5 denne kloden enn et t\u00e5kelagt Venezia som st\u00e5r til anklene i lagunevann. Flaks for oss er det n\u00e5r byen er p\u00e5 sitt aller vakreste at den ogs\u00e5 er p\u00e5 sitt rimeligste."}, {"field": "heading", "value": ["Slik unng\u00e5r du \u00e5 bli blakk n\u00e5r du bes\u00f8ker denne vakre turistfellen -adressa.no", "Slik bor du billig", "150 kroner for en cappuccino?", "Spis smart \u2013 og budsjettvennlig", "Skal, skal ikke?", "Tre rimelige hotell", "Tre billige transportmidler", "Tre budsjettvennlige bacari"]}, {"field": "id", "value": "ff044e377bc96b7006b95ecbbff850927efb72d6"}, {"field": "keyword", "value": ["Venezia", "Italia", "Ferie", "Tips og triks", "George Clooney", "Personlig \u00f8konomi", "Reise", "Euro", "\u00d8konomi", "Hotell"]}, {"field": "keywords", "value": "Venezia,Italia,Ferie,Tips og triks,George Clooney,Personlig \u00f8konomi,Reise,Euro,\u00d8konomi,Hotell"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-concept", "value": ["vakre turistfellen", "kroner", "euro", "koster", "hotell", "rimelige hotell"]}, {"field": "kw-entity", "value": ["markusplassen", "seguso", "san barnaba", "ochialer 436", "hotel san samuele", "san vio", "gherardini", "gi\u00e0 schiavi", "veneziaoppholdet", "markusplassen og rialtobroa", "san trovaso", "rio de san barnaba", "caff\u00e8 florian", "ai pugni", "alilaguna", "dorsoduro", "nani"]}, {"field": "kw-location", "value": ["rialto", "arco", "san polo", "oslo", "spania", "san luca", "venezia"]}, {"field": "kw-pageclass", "value": "article"}, {"field": "kw-person", "value": ["george clooney", "marco polo", "canal grande"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/cd38abbc-76a6-47bb-956e-d2d0a5629a2a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik unng\u00e5r du \u00e5 bli blakk n\u00e5r du bes\u00f8ker denne vakre turistfellen"}, {"field": "og-type", "value": "article"}, {"field": "og-url", "value": "http://www.adressa.no/reise/Slik-unngar-du-a-bli-blakk-nar-du-besoker-denne-vakre-turistfellen-10136b.html"}, {"field": "pageclass", "value": ["article"]}, {"field": "publishtime", "value": "2017-05-23T16:45:00.000Z"}, {"field": "recs-articleid", "value": "10136"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-05-23T16:45:00.000Z"}, {"field": "recs-rawtitle", "value": "Slik unng\u00e5r du \u00e5 bli blakk n\u00e5r du bes\u00f8ker denne vakre turistfellen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "F\u00e5 ting er vakrere p\u00e5 denne kloden enn et t\u00e5kelagt Venezia som st\u00e5r til anklene i lagunevann. Flaks for oss er det n\u00e5r byen er p\u00e5 sitt aller vakreste at den ogs\u00e5 er p\u00e5 sitt rimeligste."}, {"field": "thumbnail", "value": "http://content-thumbnail.cxpublic.com/content/thumbnail200x150/ff044e377bc96b7006b95ecbbff850927efb72d6.jpg?597dc085"}, {"field": "thumbnailfullheightdimensions", "value": "200x2323"}, {"field": "timestamp", "value": "2017-07-30T11:18:29.000Z"}, {"field": "title", "value": "Slik unng\u00e5r du \u00e5 bli blakk n\u00e5r du bes\u00f8ker denne vakre turistfellen"}, {"field": "url", "value": "http://www.adressa.no/reise/Slik-unngar-du-a-bli-blakk-nar-du-besoker-denne-vakre-turistfellen-10136b.html"}, {"field": "urlhash", "value": "ff044e377bc96b7006b95ecbbff850927efb72d6"}], "score": 0.87832546, "siteId": "9222270286501375973", "id": "ff044e377bc96b7006b95ecbbff850927efb72d6"}

