{"fields": [{"field": "modifiedtime", "type": "time", "value": "2013-10-03T08:10:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "m\u00e5lfrid bordvik"}, {"field": "body", "value": ["Saken oppdateres.", "I trehusbebyggelsen p\u00e5 Kampen i Oslo har m\u00f8beltapetserer Nina Hurum sitt verksted i ekte Skomaker Andersen-stil. Her kommer kunder innom med gamle stoler og sofaer som de \u00f8nsker \u00e5 sette i stand.", "- Noen \u00f8nsker \u00e5 forlenge livet til et arvem\u00f8bel. Fordelen med \u00e5 gjenbruke gamle m\u00f8bler er at man slipper \u00e5 kaste, og dermed sparer milj\u00f8et. I tillegg kan folk bestemme materialet og stoffet helt selv, slik at produktet blir unikt, sier Hurum.", "I hj\u00f8rnet st\u00e5r en velbrukt godstol som venter p\u00e5 en overhaling fra kyndige hender. Og arbeidet som gj\u00f8res her oser av kvalitet. Derfor kan ogs\u00e5 Hurum gi 50 \u00e5rs garanti p\u00e5 stoler som er nysn\u00f8rt.", "Se oppskriften i bildekarusellen \u00f8verst i artikkelen", "M\u00f8beltapetsererkunsten tar lang tid \u00e5 l\u00e6re, men ogs\u00e5 fingernemme amat\u00f8rer kan f\u00e5 til store forvandlinger. Hurum anbefaler nybegynnere \u00e5 starte med \u00e5 trekke om en spisestol, og heller overlate \u00f8relappstolen til proffene. Selv gikk hun over tre \u00e5r i l\u00e6re som ledet frem til svennebrevet for to \u00e5r siden.", "Har du ikke arvem\u00f8bler, b\u00f8r du ta en tur p\u00e5 loppemarked for \u00e5 finne en stol du ser potensiale i. Det er mye flotte, eldre m\u00f8bler i oml\u00f8p, sier Hurum, som anbefaler nybegynnere \u00e5 kikke etter m\u00f8bler i noenlunde god stand, slik at jobben ikke blir for komplisert.", "- Gamle m\u00f8bler er av en helt annen kvalitet enn dagens m\u00f8bler du f\u00e5r kj\u00f8pt p\u00e5 Ikea, som best\u00e5r av plater, kryssfiner og syntetiske materialer. Eldre m\u00f8bler er ofte laget av heltre og naturmaterialer som ull og gress.", "Det f\u00f8rste du m\u00e5 gj\u00f8re er \u00e5 ribbe stolen, det vil si ta av gammelt stoff og s\u00f8rge for en jevn overflate. Det gj\u00f8r du ved \u00e5 jevne ut med ull eller legge ny skumplast. Hurum bruker mormors gamle spisestol fra 60-tallet for \u00e5 demonstrere. Det slitte, rutete trekket fjernes, mens et hvitt lerret stiftes over ullsetet. Over lerretet legger hun et lag med fibervatt, som gir svikt i setet. Deretter vasker hun stolen med gr\u00f8nns\u00e5pevann, og g\u00e5r over med voks for \u00e5 tilf\u00f8re treverket fett.", "- Husk at ikke alle m\u00f8bler kan vaskes med vann. Noen m\u00e5 renses p\u00e5 andre m\u00e5ter f\u00f8r de overflatebehandles med olje eller lakk, det varierer fra m\u00f8bel til m\u00f8bel, understreker Hurum.", "F\u00f8r du g\u00e5r i gang med \u00e5 redesigne et gammelt m\u00f8bel, er det viktig \u00e5 ha utstyret i orden. En skikkelig saks, tang og syl klarer du deg ikke uten. Dersom du \u00f8nsker \u00e5 f\u00e5 et trekk som varer, b\u00f8r du ogs\u00e5 investere i et skikkelig m\u00f8belstoff. Disse finnes i utallige farger og varianter, og kj\u00f8pes hos m\u00f8beltapetserere. Det er lett \u00e5 la seg begeistre, sier Hurum, som innr\u00f8mmer \u00e5 ha en noe overm\u00f8blert stue med m\u00f8bler hun selv har restaurert.", "N\u00e5r stolen er ferdig preppet, begynner det morsomste; selve trekkingen.", "- Alle kan klare det, men man m\u00e5 v\u00e6re n\u00f8yaktig, t\u00e5lmodig og like pirkearbeid. Jeg synes det er g\u00f8y at folk pr\u00f8ver seg, men samtidig m\u00e5 man kjenne sine begrensninger og ikke ta fatt p\u00e5 store prosjekter. Det handler om \u00e5 respektere h\u00e5ndverket, kunnskap kommer med erfaring, sier Hurum.", "Alle stoler krever ulik behandling, men felles er at m\u00f8belstoffet skal legges tr\u00e5drett p\u00e5 setet, det vil si at vevningen i stoffet kommer likt ut. Dette gj\u00f8r du ved \u00e5 m\u00e5le opp og markere midten av setet og stoffet bak og i front med n\u00e5ler. Deretter trekker du stoffet stramt over setet, og hefter med n\u00e5ler eller stifter. S\u00f8rg for \u00e5 ha noen centimeter ekstra med stoff, slik at du har nok til innbrett.", "- Det er viktig \u00e5 begynne forover, s\u00e5 bakover og sidene til slutt. Jeg bretter og fester stoffet med en stiftepistol, samtidig som jeg strammer ytterligere. Hele tiden passer jeg p\u00e5 \u00e5 holde tr\u00e5dretningen, forteller eksperten.", "S\u00e5 kommer hun til det vanskeligste, nemlig hj\u00f8rnene. Med veltrent h\u00e5nd former Hurum hj\u00f8rnet med s\u00f8ylen, bretter og fester med en n\u00e5l. En vanlig nybegynnerfeil er \u00e5 klippe for mye av stoffet inn mot stolbeinet, s\u00e5 v\u00e6r tilbakeholden. V\u00e6r ogs\u00e5 forberedt p\u00e5 at du m\u00e5 brette, klippe av litt un\u00f8dvendig stoff og stifte en hjelpestift noen ganger f\u00f8r hj\u00f8rnet sitter som det skal. Da kommer den gode f\u00f8lelsen.", "- Det er en utrolig takknemlig jobb fordi man ser resultatet med en gang. Det g\u00f8yeste er at man b\u00e5de f\u00e5r b\u00e6re kreativ og praktisk, sier Hurum.", "Til slutt finner hun frem krumn\u00e5l og lintr\u00e5d, og syr en usynlig h\u00e5nds\u00f8m fra \u00f8verst til nederst i bretten. Hun fester ogs\u00e5 et par messingspikre bak p\u00e5 setet, slik at man ikke skal kunne se inn p\u00e5 lerretet.", "- Det er viktig med en god finish, det definerer det gode h\u00e5ndverket, sier hun.", "Som m\u00f8beltapetserer en hun opptatt av at m\u00f8bler skal ha gode kvaliteter, fine farger og god funksjonalitet. Trender og moter bryr hun seg lite om.", "- M\u00f8belet skal kunne st\u00e5 seg over tid.", "Saks", "M\u00e5leband og tommestokk", "Tang", "Oppslagsjern", "Klubbe", "Syl", "Lintr\u00e5 og krumn\u00e5l", "Gjordtb\u00e5ndstrammer", "Stiftepistol med luftkompressor og stifter (Vanlig stiftemaskin er ikke kraftig nok. Stiftepistol er en dyr investering, men kan v\u00e6re verdt det hvis du planlegger \u00e5 trekke om en del m\u00f8bler. Alternativt kan man bruke gamlem\u00e5ten med hammer og spiker.)", "Magnethammer", "Nellikspiker", "Jobber med restaurering, produksjon og omtrekking av m\u00f8bler og andre interi\u00f8rprodukter.", "Arbeidet er ofte spesialoppdrag som inneb\u00e6rer mye h\u00e5ndarbeid. Det benyttes ofte naturmaterialer som kr\u00f8llh\u00e5r, alfagress og ull.", "Vanlige arbeidsoppgaver er \u00e5 skj\u00e6re til m\u00f8beltekstiler, bygge opp m\u00f8belskrog med b\u00e6reunderlag av fj\u00e6rer og stopp, trekke m\u00f8bler med stoff og dekorere m\u00f8blene.", "Utdanningsl\u00f8pet i videreg\u00e5ende oppl\u00e6ring er fire\u00e5rig, hvorav to \u00e5r best\u00e5r av oppl\u00e6ring i bedrift.", "Folkeuniversitetet og frittst\u00e5ende m\u00f8beltapetserere tilbyr ofte kurs i m\u00f8beltapetsering."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "84e9773f98d6ff26b3e241b55faa636da1938aab97e58b580ad4f7211a915e9c"}, {"field": "createtime", "value": "2013-10-03T07:16:15.079Z"}, {"field": "description", "value": "Med en god dose t\u00e5lmodighet fikser du biffen selv. M\u00f8beltapetserer Nina Hurum viser oss hvordan."}, {"field": "dominantimage", "value": "http://www.adressa.no/incoming/article8376019.ece/ALTERNATES/w980-default/moebler-jkfNoPpD01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/43a93b9892a3460d59e1e49efcb7fa70f0081cf8.jpg?5986da6f"}, {"field": "dominantthumbnaildimensions", "value": "300x169"}, {"field": "heading", "value": ["Slik gir du bestemors stol nytt liv -adressa.no", "Begynn med en spisestol", "Hvert m\u00f8bel krever ulik behandling", "T\u00e5lmodighetspr\u00f8ve", "Bryr seg ikke om trender", "Dette utstyret trenger du", "M\u00f8beltapetserer"]}, {"field": "id", "value": "43a93b9892a3460d59e1e49efcb7fa70f0081cf8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["stol nytt liv", "stoff", "ulik behandling", "stol", "krever ulik behandling", "m\u00f8bel", "gamle m\u00f8bler", "bestemors stol nytt", "stol nytt", "krever ulik", "bestemors stol", "eldre m\u00f8bler", "nytt liv", "anbefaler nybegynnere"]}, {"field": "kw-entity", "value": "vanlig"}, {"field": "kw-location", "value": ["kampen", "oslo"]}, {"field": "kw-pageclass", "value": "article"}, {"field": "kw-person", "value": ["skomaker andersen", "nina hurum"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8376019.ece/ALTERNATES/w980-default/moebler-jkfNoPpD01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik gir du bestemors stol nytt liv"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8376101.ece"}, {"field": "pageclass", "value": ["article"]}, {"field": "publishtime", "value": "2013-10-03T08:10:49.000Z"}, {"field": "recs-articleid", "value": "8376101"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-10-03T08:10:49.000Z"}, {"field": "recs-rawtitle", "value": "Slik gir du bestemors stol nytt liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Med en god dose t\u00e5lmodighet fikser du biffen selv. M\u00f8beltapetserer Nina Hurum viser oss hvordan."}, {"field": "thumbnail", "value": "http://content-thumbnail.cxpublic.com/content/thumbnail200x150/43a93b9892a3460d59e1e49efcb7fa70f0081cf8.jpg?5986da6f"}, {"field": "thumbnailfullheightdimensions", "value": "200x2305"}, {"field": "timestamp", "value": "2017-08-06T08:59:27.000Z"}, {"field": "title", "value": "Slik gir du bestemors stol nytt liv"}, {"field": "url", "value": "http://www.adressa.no/forbruker/hjem/article8376101.ece"}, {"field": "urlhash", "value": "43a93b9892a3460d59e1e49efcb7fa70f0081cf8"}], "score": 0.7527548, "siteId": "9222270286501375973", "id": "43a93b9892a3460d59e1e49efcb7fa70f0081cf8"}

