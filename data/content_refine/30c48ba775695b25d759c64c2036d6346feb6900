{"fields": [{"field": "modifiedtime", "type": "time", "value": "2014-11-20T16:22:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mette bugge"}, {"field": "body", "value": ["Saken oppdateres.", "Beitost\u00f8len (Aftenposten): Konfliktniv\u00e5et mellom Norges Skiforbund og private langrennslag har roet seg p\u00e5 overflaten, men under er det fortsatt noen ul\u00f8ste konflikter.", "P\u00e5 Beitost\u00f8len kryr det av l\u00f8pere fra 14 ulike privatlag, ved siden av aktive p\u00e5 landslagene, fire regionlag og l\u00f8pere som kun representerer klubben sin. De private lagene har med seg sponsorer og st\u00f8ttespillere som vil markere seg langs l\u00f8ypa med sine logoer, heiarop og flagg.", "Tidligere landslagsl\u00f8pere, som Tord Asle Gjerdalen fra Team Aukland (tidligere Team Centric) og Niklas Dyrhaug fra Team United Bakeries, \u00f8nsker \u00e5 prestere s\u00e5 bra p\u00e5 Beitost\u00f8len at de blir tatt ut til verdenscupen. Derfor har mange l\u00f8pere lagt opp til en formtopp.", "\u2014 Konflikten har roet seg i den betydning at man er enige om at man ikke er enige i alt, sier manager Emil Wengberg Gundersen i Team LeasePlan Go, hvor Thomas Alsgaard b\u00e5de er l\u00f8per og eier.", "\u2014 Vi mener at v\u00e5re samarbeidspartnere er med og skaper flere midler i den totale potten i langrennssporten. Alle er kanskje ikke enig i at vi ogs\u00e5 bidrar til \u00e5 skape \u00f8kt rekruttering og at vi gir tilbake til grasrota, men det er vi opptatt av \u00e5 f\u00e5 til, legger han til.", "Team Northug, med Coop i ryggen, har hatt noen harde fighter med Skiforbundet det siste \u00e5ret. Avtalene for denne sesongen ble undertegnet bare for kort tid tilbake. Begge parter m\u00e5tte ta og gi. Skiforbundet m\u00e5 verne om sine sponsorers rettigheter.", "Andre store lag, som Team Aukland (bytter sponsor og forandrer navn torsdag), Team United Bakeries og Team LeasePlan Go, er blant de store som er kommet til en slags enighet med Skiforbundet.", "Mens de private lagene bare for f\u00e5 \u00e5r siden ble sett p\u00e5 som en stor trussel mot forbundets egne landslag, er det n\u00e5 uttalt fra begge hold at privatlag er bra for bredden og rekrutteringen. I tillegg gir flere l\u00f8pere p\u00e5 h\u00f8yt niv\u00e5 t\u00f8ffere konkurranse.", "Manager Henrik Kvissel i Team United Bakeries mener at privatlagene er kommet i en god dialog med forbundet.", "\u2014 Det vil alltid v\u00e6re noen interessekonflikter, men samarbeidet blir bedre og bedre. Skiforbundet tar seg tid til \u00e5 prate med oss. Vi \u00f8nsker dessuten \u00e5 bidra til at de beste g\u00e5r p\u00e5 landslagene, og fra dag \u00e9n har Niklas Dyrhaug sagt at hans m\u00e5l er \u00e5 bli tatt ut til Tour de ski, eventuelt ogs\u00e5 VM i Falun. Det jobber vi for.", "De fleste privatlagene \u00f8nsker \u00e5 holde budsjettkortene tett til langrennsdressen. Men utenom Northug-teamet, der l\u00f8peren alene har ni millioner kroner \u00e5rlig fra Coop, og budsjettet er tosifret, ligger de andre store, kommersielle teamene p\u00e5 fra i underkant av 10 millioner og ned til 5 millioner.", "I sjiktet under der er det mange lag som m\u00e5 klare seg med 1 million kroner \u00e5rlig, og p\u00e5 noen lag m\u00e5 l\u00f8pere bidra selv med en sum opp mot 50.000 kroner hver.De aktive \u00aboverlever\u00bb fordi de f\u00e5r tak i lokale sponsorer, men for mange er L\u00e5nekassen og foreldre de st\u00f8rste sponsorene.", "I Team Jobzone, et av de mindre teamene n\u00e5r det gjelder budsjett, med i underkant av 1 million til disposisjon for sine ni l\u00f8pere og 13 totalt, sier stifter og l\u00f8per Ragnar Bragvin Andresen (26) f\u00f8lgende:", "\u2014 Vi har samme h\u00e5rete m\u00e5l og en like profesjonell satsing som lagene med 5 til 10 millioner kroner, men forskjellen er at p\u00e5 de store lagene kan l\u00f8perne f\u00e5 l\u00f8nn. V\u00e5rt m\u00e5l er at de aktive ikke skal ha utgifter og at vi skal ha det mest attraktive treningsmilj\u00f8et innenfor langrennssprint.", "P\u00e5 herresiden er det over 150 l\u00f8pere som g\u00e5r langrenn p\u00e5 heltid, eller studerer litt ved siden av. Det er langt f\u00e6rre p\u00e5 kvinnesiden. Noen f\u00e5 privatlag har kvinnelige l\u00f8pere, men Norge har mange p\u00e5 sine lands-, rekrutt- og regionlag.", "Da Aukland-br\u00f8drene startet Team Xtra personell i 2007, var det for \u00e5 gi et tilbud til dem som ikke kom p\u00e5 landslagene, men som ville satse p\u00e5 langl\u00f8p. I dag har laget 20 p\u00e5 l\u00f8nningslisten og et helprofesjonelt opplegg. Laget har \u00e5tte l\u00f8pere, mens det ellers varierer mellom fem og 12. Mange i st\u00f8tteapparatet, som sm\u00f8rerne, har kontrakter fra seks til ni m\u00e5neder.", "Teamets manager Nils Marius Otterstad har v\u00e6rt i tottene p\u00e5 NSF tidligere, men ogs\u00e5 han sier at b\u00e5de privatlag og forbundet ser at det er lurere \u00e5 v\u00e6re i dialog enn i kamp. Private l\u00f8pere frykter at de vil miste muligheten til \u00e5 bli tatt ut til verdenscup og landslag hvis det blir for mye kr\u00f8ll, mens NSF er avhengig av at de ikke kommer p\u00e5 kant med sin egne.", "\u2014 Langrenn er et s\u00e5 viktig marked i Norge at teamene forst\u00e5r at de m\u00e5 v\u00e6re mer politisk korrekte. L\u00f8perne m\u00e5 v\u00e6re dus med forbundet, slik at de kan gj\u00f8re seg aktuelle til verdenscup og mesterskap, sier Otterstad.", "Men alt er ikke bare idyll likevel. Kampen om sponsorkronene er der, og ikke minst kampen om \u00e5 bli synlig. Skiforbundet verner mer og mer om sine territorier.", "\u2014 Jeg tror ikke at publikum assosierer Petter Northug med Aker, selv om han g\u00e5r for landslaget og ikke lenger f\u00e5r markedsf\u00f8re Coop. Jeg tror at han gir Coop god reklame, og at bedriften f\u00e5r mye ut av det, sier manager Otterstad, stolt over at Team Centric i 2014 ble \u00c5rets sponsorobjekt.", "\u2014 Vi er i samme sponsormarked som alle idretter. Jeg vil p\u00e5peke at vi har v\u00e6rt med p\u00e5 \u00e5 bygge opp en markedsplass, en ny arena for langl\u00f8p, som i dag har ni direktesendte TV-renn og sendinger over fire-fem timer. Det bidrar ogs\u00e5 sterkt til den store interessen det er for sporten i v\u00e5rt land, sier han.", "Manager S\u00f8bak Gundersen legger til:", "\u2014 Jeg tror vi bare er med p\u00e5 \u00e5 skape \u00f8kt interesse, st\u00f8rre sirkus og mer show.", "\u2014 Vi skal ha private lag, sier langrennssjef \u00c5ge Skinstad i Norges Skiforbund.", "Han \u00f8nsker ingen konflikt, snarere god kommunikasjon og at alle parter finner sine roller. Men Skiforbundet m\u00e5 verne om sine interesser.", "\u2014 Det med private lag er dynamisk. L\u00f8pere fra landslag g\u00e5r til dem, og vi f\u00e5r l\u00f8pere fra private lag. Det er ideelt.", "Skinstad mener det skal v\u00e6re mulig \u00e5 samarbeide godt.", "\u2014 Privatlagene er en miks, der mange l\u00f8pere satser p\u00e5 langl\u00f8p. I langl\u00f8p er det fri p\u00e5melding, og dermed ser ikke vi noen grunn til \u00e5 ha landslag. Men vi er veldig glade i langl\u00f8p, og at de f\u00e5r TV-tid. Det inspirerer ogs\u00e5 vanlige turl\u00f8pere til \u00e5 v\u00e6re med i Norge og utlandet.", "Langrenn i NSF har et budsjett p\u00e5 80 millioner kroner. Siste sesong var det 40 l\u00f8pere som representerte Norge i verdenscupen, mens det da var 24 p\u00e5 elitelagene.", "\u2014 Norges Skiforbund har et st\u00f8rre ansvar, sier Skinstad.", "Han sikter til at NSF n\u00e5 har en nyopprettet utviklingsavdeling med Brit Baldishol som leder, at det blir et femte regionlag (Team Veidekke) fra 1. mai og at det fortsatt er landslag, rekruttlandslag og juniorlandslag som er en viktig del i pyramiden. Og ikke minst at forbundet har tilbud til de funksjonshemmede, som betyr at totalt n\u00e6rmere hundre l\u00f8pere er i systemet.", "\u2014 Ved siden av det som g\u00e5r til elite- og rekrutteringslag, skal vi blant annet bruke 5 millioner kroner p\u00e5 regionlagene i 2015. Vi bruker 2,4 millioner p\u00e5 juniorlandslag, en halv million til skigymnassatsing og ytterligere 5 millioner p\u00e5 kompetanseflyt, kurs og utdanning.", "\u2014 M\u00e5let er at vi skal v\u00e6re gode ogs\u00e5 etter 2020, sier langrennssjefen.", "Fredag: 10 km klassisk kvinner 11.00, 15 km klassisk menn 13.00. L\u00f8rdag: 10 km fri teknikk kvinner 10.30, 15 km fri teknikk menn 13.00. S\u00f8ndag: Sprint klassisk stil kvinner og menn. Kvalifisering 09.00, utslagsrunder fra 10.30. ## Teamene", "Disse deltar p\u00e5 Beitost\u00f8len:", "Team Aukland", "Team United Bakeries", "Team LeasePlan Go", "Team Jobzone", "Team Oneway", "Team NTNU", "Team Hadeland", "Team Synnfjell", "Team Coop/Northug", "Team Coop Talent", "Team Nordre Vestfold", "Team Odal", "Sirdal Ski Langrenn", "Vossalangrenn"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "42d541b08afa4111e99e212273d62b4c4a6eb97e45ec73ff04a230dfbb99600f"}, {"field": "createtime", "value": "2017-04-22T19:10:31.000Z"}, {"field": "description", "value": "Det har v\u00e6rt en eksplosjon av private lag i langrenn. Slik lever de p\u00e5 siden av landslaget."}, {"field": "heading", "value": ["Konflikten med langrennslandslaget har roet seg -adressa.no", "Den t\u00f8ffeste fighten", "Handler om kommunikasjon", "Varierte budsjetter", "F\u00e5 kvinner p\u00e5 lagene", "Territorier", "Forbundet: - Vi skal ha private lag", "Godt samarbeid", "\u00c5pningshelgen"]}, {"field": "id", "value": "30c48ba775695b25d759c64c2036d6346feb6900"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["million kroner \u00e5rlig", "private", "million", "km fri teknikk", "l\u00f8per", "million kroner", "landslag"]}, {"field": "kw-entity", "value": ["team veidekke", "l\u00e5nekassen", "aftenposten", "coop talent", "\u00e5rets", "teamene", "norges skiforbund", "brit baldishol", "tour", "team united bakeries", "team united bakeries og team leaseplan go", "team leaseplan go", "odal", "team jobzone", "beitost\u00f8len", "aker", "team centric", "team xtra", "skiforbundet"]}, {"field": "kw-location", "value": "falun"}, {"field": "kw-pageclass", "value": "article"}, {"field": "kw-person", "value": ["s\u00f8bak gundersen", "henrik kvissel", "tord asle gjerdalen", "emil wengberg gundersen", "\u00e5ge skinstad", "thomas alsgaard", "niklas dyrhaug", "ragnar bragvin andresen", "team aukland", "petter northug", "nils marius otterstad"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/6582d647-b9b7-4a8a-b26f-f9801ad2b645?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Privatlagsmanager: - Konflikten med langrennslandslaget har roet seg"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Privatlagsmanager---Konflikten-med-langrennslandslaget-har-roet-seg-178759b.html"}, {"field": "pageclass", "value": ["article"]}, {"field": "publishtime", "value": "2014-11-19T19:58:04.000Z"}, {"field": "recs-articleid", "value": "178759"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2014-11-19T19:58:04.000Z"}, {"field": "recs-rawtitle", "value": "Privatlagsmanager: - Konflikten med langrennslandslaget har roet seg -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Det har v\u00e6rt en eksplosjon av private lag i langrenn. Slik lever de p\u00e5 siden av landslaget."}, {"field": "thumbnail", "value": "http://content-thumbnail.cxpublic.com/content/thumbnail200x150/30c48ba775695b25d759c64c2036d6346feb6900.jpg?58fbaaa7"}, {"field": "thumbnailfullheightdimensions", "value": "200x2007"}, {"field": "timestamp", "value": "2017-04-22T19:10:31.000Z"}, {"field": "title", "value": "Privatlagsmanager: - Konflikten med langrennslandslaget har roet seg"}, {"field": "url", "value": "http://www.adressa.no/100Sport/vintersport/langrenn/Privatlagsmanager---Konflikten-med-langrennslandslaget-har-roet-seg-178759b.html"}, {"field": "urlhash", "value": "30c48ba775695b25d759c64c2036d6346feb6900"}], "score": 0.7292442, "siteId": "9222270286501375973", "id": "30c48ba775695b25d759c64c2036d6346feb6900"}

