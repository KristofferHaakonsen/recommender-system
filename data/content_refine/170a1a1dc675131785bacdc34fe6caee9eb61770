{"fields": [{"field": "modifiedtime", "type": "time", "value": "2017-02-14T10:44:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["NTNU", "historie", "rein", "samer", "samene", "S\u00f8rsamer", "debatt", "kronikk", "R\u00f8ros"]}, {"field": "author", "value": ["inge even danielsen", "leder", "\u00e5arjel dajven b\u00e5atsoesaemieh/s\u00f8r-tr\u00f8ndelag", "hedmark reinsamelag."]}, {"field": "body", "value": ["Saken oppdateres.", "Universitet i Trondheim gir inntrykk av at de har og har hatt Norges beste historikere. Det ser ogs\u00e5 ut til \u00e5 v\u00e6re en allmenn oppfatning, blant dem som har interesse for norsk historie, uten \u00e5 kjenne NTNUs stemoderlige behandling av s\u00f8rsamisk historie.", "Blant s\u00f8rsamer og reindriftssamer i R\u00f8rosregionen har NTNU et frynsete rykte som kunnskapsinstitusjon for historie, fordi de har deltatt i forsvaret av en historieoppfatning som beviselig er feil.", "Det er grunn til \u00e5 sp\u00f8rre om \u00e5rsakene til at NTNU verken har vist vilje eller evne til \u00e5 belyse den s\u00f8rsamiske historien p\u00e5 en god m\u00e5te. De ser ut til \u00e5 ha glemt, eller \u00f8nsker \u00e5 usynliggj\u00f8re, at Tr\u00f8ndelag og store deler av S\u00f8r-Norge har en samisk historie.", "Siden langt tilbake og frem til v\u00e5r tid har en s\u00f8rsamisk befolkning livn\u00e6rt seg i fjellomr\u00e5dene s\u00f8r for Trondheimsfjorden. Det er god grunn til \u00e5 anta at s\u00f8rsamene som folk lenge var alene om \u00e5 utnytte de ressurser dette landet ga.", "Les ogs\u00e5 kronikken: Pasientblikket nedenfra", "Omr\u00e5dene samene opprinnelig brukte s\u00f8r for Trondheimsfjorden er etter hvert blitt sterkt redusert. \u00c5rsakene er sammensatt, men en kommer ikke utenom den bevisste politikken myndighetene har f\u00f8rt for \u00e5 begrense samisk tilstedev\u00e6relse og bruk siden midt p\u00e5 1800 tallet og frem til i dag.", "For \u00e5 legitimere denne politikken, ble den allmenne oppfatning om at samene var de opprinnelige beboere av omr\u00e5det angrepet, og man etablerte makt ved \u00e5 definere sin \u00abegen\u00bb historie.", "Forvaltning og rettsvesen adopterte Yngvar Nielsens lettvinte historieforskning umiddelbart etter at han publiserte en artikkel om at samene i s\u00f8r var nylig innvandret nordfra.", "Etter noen ukers studiereise i Tr\u00f8ndelag skrev han i 1891 en artikkel, der han hevdet at samene ikke kom til traktene \u00f8st for Trondheimsfjorden f\u00f8r cirka \u00e5r 1700, og at det i R\u00f8ros ikke var samer f\u00f8r omkring 1750. Han begrunnet med at han ikke hadde funnet samiske stedsnavn, offerplasser eller skriftlige kilder og at det ikke fantes noen samisk tradisjon fra f\u00f8rkristen tid.", "Les ogs\u00e5 debattinnlegget: Gi oss en samisk folkefest i Trondheim hvert \u00e5r", "Samene selv bestred dette , og senere er det kommet dokumentasjon p\u00e5 at Yngvar Nielsen tok feil p\u00e5 alle punkter.", "Nielsens \u00abforskning\u00bb fikk store konsekvenser for samene som levde og lever av reindrift i omr\u00e5det. Allerede \u00e5ret etter tapte noen av v\u00e5re forfedre en rettssak i R\u00f8rosomr\u00e5det, da H\u00f8yesterett viste til at Yngvar Nielsen \u00ab gjennom sin vitenskapelige forskning har godtgjort, at de fastboendes rettigheter i de her omhandlede trakter er eldre enn Lappernes\u00bb.", "Siden fulgte sak p\u00e5 sak der reindriften tapte beiterettigheter og ble id\u00f8mt urimelig store erstatningskrav der b\u00f8nder p\u00e5sto at rein hadde gjort skade.", "Fikk du med deg dette debattinnlegget: Det er lett \u00e5 v\u00e6re t\u00f8ff i kjeften. Jeg har ogs\u00e5 slengt med leppa om late arbeidss\u00f8kende, men s\u00e5 ble jeg h\u00f8yst ufrivillig arbeidsledig", "Yngvar Nielsens tese om samene som nylige innvandrere i omr\u00e5det fikk ogs\u00e5 betydning da grensene for inndeling av reinbeitedistrikt ble trukket. I tillegg ble det i 1897 vedtatt en lov om totalforbud mot reindrift utenfor de nylig vedtatte beitedistriktene i Hedmark og Tr\u00f8ndelag.", "Mange familier m\u00e5tte avslutte sin reindrift eller flytte inn i de nylig etablerte reinbeitedistriktene. Store omr\u00e5der i Hedmark, S\u00f8r-Tr\u00f8ndelag, Oppland og M\u00f8re og Romsdal gikk dermed tapt for reindriften.", "Helt siden har det, s\u00e6rlig i R\u00f8rosregionen, v\u00e6rt konflikter mellom reindriften og de som hevder at den ikke har beiterett innenfor beitedistriktene. Det har v\u00e6rt mange erstatningssaker med utgangspunkt i at reindriften har et objektivt erstatningsansvar uten hensyn til skyld for skade som rein gj\u00f8r. Erstatningsreglene i reindriftsloven er langt strengere enn for andre beitebrukere.", "I saker om reindriftens beiterett har prinsippet om \u00abf\u00f8rst i tid \u2013 f\u00f8rst i rett\u00bb v\u00e6rt gjennomg\u00e5ende. Motstandere av reindrift har st\u00f8ttet seg p\u00e5 Yngvar Nielsens sene \u00abfremrykkingsteori\u00bb og prosedert at reindriften ikke har rettigheter fordi den angivelig kom etter at bondebefolkningen var etablert i omr\u00e5det.", "Les ogs\u00e5 Signert-kommentaren: Full texas i underlivet", "Historikere ved NTNU har stilt opp i rettssaker og st\u00f8ttet p\u00e5stander om at reindriften kom etter jordbruket til R\u00f8rosregionen. Professor J\u00f8rn Sandnes og hans elev, professor Kjell Haarstad, har gang p\u00e5 gang v\u00e6rt \u00absakkyndige\u00bb vitner og bekreftet at de i hovedsak st\u00f8tter Nilsens \u00abfremrykkingsteori\u00bb med de samme argumenter som han brukte 100 \u00e5r f\u00f8r dem.", "Det samme ser vi i bokverket Tr\u00f8ndelags historie, der ansatte ved NTNU er sentrale bidragsytere og gjentar at \u00abdet foregikk en samisk fremrykning mot s\u00f8r p\u00e5 1500 tallet og i det p\u00e5f\u00f8lgende hundre\u00e5ret, mest markert noe f\u00f8r midten av 1600 tallet\u00bb . Dette er riktignok tidligere enn Yngvar Nielsen, J\u00f8rn Sandnes og Kjell Haarstad hevdet, men alt f\u00f8lger etter v\u00e5rt syn et m\u00f8nster.", "Med bakgrunn i den lettvinte tiln\u00e6rmingen NTNU har hatt til s\u00f8rsamisk historie er det p\u00e5 tide med en offentlig unnskyldning p\u00e5 linje med det Kongen og Den norske kirke har kommet med. NTNU har ikke tatt det ansvar som m\u00e5 forventes n\u00e5r det gjelder \u00e5 belyse s\u00f8rsamisk historie.", "NTNU b\u00f8r ogs\u00e5 p\u00e5 eget initiativ kontakte aktuelle samarbeidspartnere for \u00e5 forske og belyse s\u00f8rsamisk historie s\u00f8r for Trondheimsfjorden.", "H\u00f8r v\u00e5re kommentatorer snakke om Senterpartiet, DDE-Bjarnes Nav-kritikk og mykporno p\u00e5 kino", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3a123186f60bbdd16cad368e074a84e6b7661be933699529db0a45d1ef4fc33c"}, {"field": "createtime", "value": "2017-02-14T10:45:46.000Z"}, {"field": "description", "value": "\u00c5pent brev til Norges teknisk-naturvitenskapelige universitet NTNU."}, {"field": "dominantimage", "value": "http://www.adressa.no/meninger/ordetfritt/article14214015.ece/6081n/ALTERNATES/w980-default/Inge%20Even%20Danielsen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/170a1a1dc675131785bacdc34fe6caee9eb61770.jpg?59887a37"}, {"field": "dominantthumbnaildimensions", "value": "300x169"}, {"field": "heading", "value": "Det er p\u00e5 tide \u00e5 si unnskyld -adressa.no"}, {"field": "id", "value": "170a1a1dc675131785bacdc34fe6caee9eb61770"}, {"field": "keyword", "value": ["NTNU", "historie", "rein", "samer", "samene", "S\u00f8rsamer", "debatt", "kronikk", "R\u00f8ros"]}, {"field": "keywords", "value": "NTNU,historie,rein,samer,samene,S\u00f8rsamer,debatt,kronikk,R\u00f8ros"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["samene", "reindrift", "s\u00f8rsamisk historie", "samisk", "historie", "belyse s\u00f8rsamisk historie"]}, {"field": "kw-entity", "value": ["senterpartiet", "nav", "norges", "s\u00f8rsamer", "j\u00f8rn sandnes og kjell haarstad", "r\u00f8rosomr\u00e5det", "hedmark og tr\u00f8ndelag", "romsdal", "nilsens", "signert", "lappernes", "r\u00f8rosregionen", "kongen og den", "oppland og m\u00f8re", "h\u00f8yesterett", "s\u00f8r-norge"]}, {"field": "kw-location", "value": ["r\u00f8ros", "s\u00f8r-tr\u00f8ndelag", "hedmark", "tr\u00f8ndelag", "trondheimsfjorden", "trondheim"]}, {"field": "kw-pageclass", "value": "article"}, {"field": "kw-person", "value": ["kjell haarstad", "j\u00f8rn sandnes", "yngvar nielsen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/ordetfritt/article14214015.ece/6081n/ALTERNATES/w980-default/Inge%20Even%20Danielsen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det er p\u00e5 tide \u00e5 si unnskyld"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/02/14/Det-er-p%C3%A5-tide-%C3%A5-si-unnskyld-14214017.ece"}, {"field": "pageclass", "value": ["article"]}, {"field": "publishtime", "value": "2017-02-14T10:44:10.000Z"}, {"field": "recs-articleid", "value": "14214017"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-02-14T10:44:10.000Z"}, {"field": "recs-rawtitle", "value": "Det er p\u00e5 tide \u00e5 si unnskyld -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "\u00c5pent brev til Norges teknisk-naturvitenskapelige universitet NTNU."}, {"field": "thumbnail", "value": "http://content-thumbnail.cxpublic.com/content/thumbnail200x150/170a1a1dc675131785bacdc34fe6caee9eb61770.jpg?59887a37"}, {"field": "thumbnailfullheightdimensions", "value": "200x1913"}, {"field": "timestamp", "value": "2017-08-07T14:33:27.000Z"}, {"field": "title", "value": "Det er p\u00e5 tide \u00e5 si unnskyld"}, {"field": "url", "value": "http://www.adressa.no/meninger/kronikker/2017/02/14/Det-er-p%c3%a5-tide-%c3%a5-si-unnskyld-14214017.ece"}, {"field": "urlhash", "value": "170a1a1dc675131785bacdc34fe6caee9eb61770"}], "score": 0.4704825, "siteId": "9222270286501375973", "id": "170a1a1dc675131785bacdc34fe6caee9eb61770"}

