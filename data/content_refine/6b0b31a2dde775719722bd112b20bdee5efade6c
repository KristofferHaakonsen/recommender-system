{"fields": [{"field": "modifiedtime", "type": "time", "value": "2013-04-13T20:27:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["camilla kilnes", "frederik schei"]}, {"field": "body", "value": ["Saken oppdateres.", "Mandag 15. april er siste frist for \u00e5 sende s\u00f8knad til Samordna opptak. Mange m\u00e5 ogs\u00e5 begynne \u00e5 tenke p\u00e5 hvor de skal bo til h\u00f8sten. I Trondheim er det mange som har h\u00f8rt skrekkhistorier om det trange boligmarkedet, noe som f\u00e5r flere til \u00e5 vente med \u00e5 flytte ut.", "Se videoen og h\u00f8r hva ungdommer tenker om boligsituasjonen.", "Simen Sem \u00d8vereng g\u00e5r siste\u00e5ret p\u00e5 avdeling Adolf \u00d8ien ved Thora Storm videreg\u00e5ende skole i Trondheim. Han har bestemt seg for \u00e5 ta to \u00e5r i milit\u00e6rett, men etterp\u00e5 skal han tilbake til hjembyen for \u00e5 ta sivilingeni\u00f8rstudier ved NTNU.", "- Jeg har en hybel som venter p\u00e5 meg hos mamma. Det er dyrt \u00e5 skaffe seg bolig i Trondheim for tiden, og dermed er det et logisk og \u00f8konomisk valg \u00e5 flytte inn der, sier Sem \u00d8vereng.", "Han skal betale halv pris p\u00e5 hybelen og dermed h\u00e5per han \u00e5 kunne spare noe penger i l\u00f8pet av studietiden.", "- Jeg har ikke noe kjempebehov for \u00e5 skaffe meg egen bolig. Jeg har ikke tenkt at jeg n\u00f8dvendigvis skal bo alle studie\u00e5rene mine i mammas hybel, men kanskje de f\u00f8rste \u00e5rene. Jeg f\u00e5r heller pr\u00f8ve \u00e5 ha en deltidsjobb ved siden av studier, og heller flytte ut senere, sier han.", "LES MER: - Mange er stressa like f\u00f8r fristen", "Boligen ligger like ved NTNU Dragvoll, og med b\u00e5de sykkel- og bussmuligheter, skulle det ikke v\u00e6re noen problemer \u00e5 komme seg ned til Gl\u00f8shaugen for \u00e5 studere realfag.", "- Transport er det nok mange som m\u00e5 tenke over, men ettersom hybelen ligger p\u00e5 Lohove, vil ikke det v\u00e6re noe problem for meg. Busstilbudet i Trondheim er kjempebra, sier Sem \u00d8vereng.", "Det eneste negative med \u00e5 vente med \u00e5 flytte ut, er erfaringen og fellesskapsf\u00f8lelsen som man f\u00e5r ved \u00e5 bo i kollektiv.", "- Det kunne v\u00e6rt b\u00e5de artig og l\u00e6rerikt \u00e5 bo sammen med andre studenter. Kanskje hadde jeg bodd sammen med noen som hadde samme interesser som meg? Det kan nok tenkes at jeg g\u00e5r glipp av noe der. Samtidig s\u00e5 er boligsituasjonen s\u00e5 vanskelig, og jeg har tross alt flaks som kan bo billig hos mamma, sier han.", "LES MER: Reklamerer for seg selv i boligannonser", "I verste fall kan boligsituasjonen p\u00e5virke valget til studentene, og kanskje kan utdanningsinstitusjoner g\u00e5 glipp av kloke hoder.", "- Jeg tror mange flinke elever velger andre steder enn Oslo og Trondheim, nettopp p\u00e5 grunn av de dyre boligprisene, sier han.", "Fredrik Bergsj\u00f8 er en av studentene som kan ende opp med \u00e5 la boligsituasjonen v\u00e6re avgj\u00f8rende for hvor han tar sin utdanning.", "- Jeg har s\u00f8kt jus b\u00e5de i Bergen og Oslo, men det negative med Oslo er utleiemarkedet. Jeg vet av folk som har betalt tusenvis av kroner i m\u00e5neden for et lite rom med kun toalett, og ikke dusj. I Bergen tror jeg boligmarkedet er litt bedre, sier avgangseleven ved Thora Storm videreg\u00e5ende skole.", "Line Pevik er ogs\u00e5 elev ved samme skole, og hun har s\u00f8kt \u00e5rsstudium i psykologi ved NTNU.", "- Jeg vil nok komme til \u00e5 bo hjemme. Da slipper jeg \u00e5 betale for \u00e5 bo et annet sted, og jeg kan heller spare pengene. Jeg vil ikke betale dyrt for \u00e5 bo i et b\u00f8ttekott, sier hun."]}, {"field": "category0", "value": "student"}, {"field": "contenthash", "value": "be2e9cb908515c59ab9877266ad1f09141113b9782996871eeffd64f0c9d41d6"}, {"field": "createtime", "value": "2014-12-13T09:37:02.889Z"}, {"field": "description", "value": "Knallt\u00f8ft boligmarked i Trondheim f\u00e5r ungdommer til \u00e5 vente med \u00e5 flytte ut fra barndomshjemmet."}, {"field": "dominantimage", "value": "http://www.adressa.no/incoming/article7383301.ece/ALTERNATES/w980-default/IMG_6485.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b0b31a2dde775719722bd112b20bdee5efade6c.jpg?598aa6bb"}, {"field": "dominantthumbnaildimensions", "value": "300x169"}, {"field": "heading", "value": ["Studenter velger \u00e5 bo hjemme i stedet for \u00e5 leie -adressa.no", "- \u00d8konomisk \u00e5 bo hjemme", "- Vil flytte ut senere", "- G\u00e5r glipp av kloke hoder", "- Heller hjemme enn b\u00f8ttekott"]}, {"field": "id", "value": "6b0b31a2dde775719722bd112b20bdee5efade6c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "education"}, {"field": "kw-concept", "value": ["bo hjemme", "trondheim", "hjemme"]}, {"field": "kw-entity", "value": ["samordna", "lohove", "gl\u00f8shaugen", "thora storm", "dragvoll", "pevik", "oslo og trondheim", "bergen og oslo"]}, {"field": "kw-location", "value": ["bergen", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["adolf \u00f8ien", "fredrik bergsj\u00f8", "sem \u00f8vereng", "simen sem \u00f8vereng"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article7383301.ece/ALTERNATES/w980-default/IMG_6485.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Studenter velger \u00e5 bo hjemme i stedet for \u00e5 leie"}, {"field": "og-type", "value": "article"}, {"field": "og-url", "value": "http://www.adressa.no/student/article7381541.ece"}, {"field": "pageclass", "value": ["article"]}, {"field": "publishtime", "value": "2013-04-13T20:27:19.000Z"}, {"field": "recs-articleid", "value": "7381541"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2013-04-13T20:27:19.000Z"}, {"field": "recs-rawtitle", "value": "Studenter velger \u00e5 bo hjemme i stedet for \u00e5 leie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "Knallt\u00f8ft boligmarked i Trondheim f\u00e5r ungdommer til \u00e5 vente med \u00e5 flytte ut fra barndomshjemmet."}, {"field": "thumbnail", "value": "http://content-thumbnail.cxpublic.com/content/thumbnail200x150/6b0b31a2dde775719722bd112b20bdee5efade6c.jpg?598aa6bb"}, {"field": "thumbnailfullheightdimensions", "value": "200x1885"}, {"field": "timestamp", "value": "2017-08-09T06:07:55.000Z"}, {"field": "title", "value": "Studenter velger \u00e5 bo hjemme i stedet for \u00e5 leie"}, {"field": "url", "value": "http://www.adressa.no/student/article7381541.ece"}, {"field": "urlhash", "value": "6b0b31a2dde775719722bd112b20bdee5efade6c"}], "score": 0.8609825, "siteId": "9222270286501375973", "id": "6b0b31a2dde775719722bd112b20bdee5efade6c"}

