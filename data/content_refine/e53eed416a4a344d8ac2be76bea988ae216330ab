{"fields": [{"field": "modifiedtime", "type": "time", "value": "2012-08-22T09:21:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per christiansen", "vegard enlid"]}, {"field": "body", "value": ["Saken oppdateres.", "Den kommende storfilmen \u00abKon-Tiki\u00bb fikk i helgen god mottakelse hos norske kritikere og ventes \u00e5 bli en stor suksess. Likevel har den allerede skapt debatt for sin lemfeldige omgang med sannheten.", "ANMELDELSE: \u00abSolid stormannsgalskap\u00bb", "I Aftenposten i g\u00e5r reagerte Watzingers datter, Trine Watzinger Narum, p\u00e5 at den kommende \u00abKon-Tiki\u00bb-filmen tegner er fullstendig galt bilde av faren. I filmen blir trondhjemmeren Herman Watzinger, spilt av Anders Baasmo Christiansen, framstilt som en forkommen og nerv\u00f8s skikkelse.", "LES OGS\u00c5: - Filmen gir et grovt uriktig bilde av min far", "Watzinger Narum f\u00e5r st\u00f8tte av Thor Heyerdahl jr. som mener filmmakerne har tatt seg de st\u00f8rste kunstneriske friheter.", "- Watzinger var diametralt motsatt av slik han fremstilles. Han var jo fars nestkommanderende og hans mest betrodde. Det var i tillegg han som var ingeni\u00f8ren bak byggingen av fl\u00e5ten. Han fortjener virkelig ikke dette, sier Heyerdahl jr, som omtaler Watzinger som usedvanlig fysisk velbygget, n\u00e6rmest som en norsk Gregory Peck", "Herman Watzinger ble mottatt som en helt i Trondheim da han kom hjem etter Kon-Tiki-ekspedisjonen i 1947. Folk str\u00f8mmet til da 32-\u00e5ringen dro p\u00e5 foredragsturn\u00e9 i Tr\u00f8ndelag utover vinteren 1948. I hjembyen fylte han Frimurerlogen til siste plass, slik at han m\u00e5tte holde et ekstra foredrag. To kvelder m\u00e5tte ogs\u00e5 til p\u00e5 Frosta f\u00f8r folk var forn\u00f8yd, og turneen kunne fortsette til Steinkjer, Overhalla og Namsos. Det er lite i samtidskildene som rimer med det bildet av Watzinger som tegnes i den nye Kon-Tiki-filmen.", "I flere s\u00e5kalte \u00abradiobrev\u00bb til Adresseavisen, formidlet via en radioamat\u00f8r i Oslo, skildrer Heyerdahl levende dramatikken ombord - og om Watzinger fremstilles som noe av en feiging i den kommende filmen, levner Heyerdahls beskrivelser liten tvil om tapperheten b\u00e5de til Watzingers og de andre ombord p\u00e5 fl\u00e5ten.", "F\u00f8rste skildring st\u00e5r p\u00e5 trykk 21. mai, og Heyerdahl forteller om flere m\u00f8ter med hai:", "\u00ab7. mai fant metereologen, Herman Watzinger, en flyvefisk og satte den p\u00e5 kroken. Da han kort tid etter begynte \u00e5 hale inn en delfin, viste det seg at det ogs\u00e5 var andre fisker i kj\u00f8lvannet. En svart smidig hai var i ferd med \u00e5 fravriste ham byttet. Men Heyerdahl bandt et tau om livet og gikk ut p\u00e5 baugen med en harpun, mens en av kameratene holdt i tauet. Da haien var to fot fra fl\u00e5ten, kastet han harpunen, og en voldsomt kamp begynte.", "Knut Haugland kastet en annen harpun som traff haiens hode, men b\u00f8yde seg og falt i sj\u00f8en. Haien bet til slutt av tauet p\u00e5 Heyerdahls harpun og sv\u00f8mte ned mot dypet med harpunen i ryggen.", "To dager senere mens Watzinger satt p\u00e5 dekket med bena ned i vannt, kom en annen hai mot oss. Vi grep to spyd og en ny kamp mellom hai og mennesker begynte. Denne gangen greide ogs\u00e5 haien \u00e5 komme seg bort.\u00bb", "En m\u00e5ned senere trykker Adressa en lang skildring fra Heyerdahl, og n\u00e5 blir det virkelig dramatisk.", "\u00abTo ganger har vi n\u00e5 hatt den tvilsomme forn\u00f8yelsen \u00e5 sl\u00e5ss med noen ekle slangelignende fisker. Den f\u00f8rste landet p\u00e5 hodet til Torstein Raaby. Han l\u00e5 og sov med hodet noks\u00e5 n\u00e6r \u00e5pningen i bambushyttens styrbords vegg. Plutselig v\u00e5knet han br\u00e5tt ved at noe dasket desperat omkring \u00f8rene p\u00e5 ham. Herman Watzinger som l\u00e5 og d\u00f8set, kastet seg fram og grep dyret, en slangelignende fisk, over tre fot lang, med en snute over tre tommer tykk og med form som et nebb. \u00d8ynene var store og i overkjeven var det knivskarpe lange tenner. Bengt Danielsen v\u00e5knet ved bataljen, glippet litt med \u00f8ynene og sa: \u00abSlike fisker eksisterer ikke\u00bb, hvorp\u00e5 han la seg ned og sovnet igjen i soveposen sin\u00bb , forteller Heyerdahl, f\u00f8r han beveger seg mot fortellingens klimaks:", "\u00abHer en natt , ganske nylig, beveget tre sv\u00e6re pattedyr seg langsomt opp til fl\u00e5ten, i totalt m\u00f8rke, et forunderlig, glinsende syn. Store og sm\u00e5 delfiner som hadde fulgt i farvannet v\u00e5rt forsvant plutselig. De glinsende nykomlingene sv\u00f8mte dovent og l\u00e5 dypt i vannet. Vi kunne ikke bestemme fasongen. De s\u00e5 helt sp\u00f8kelsesaktige ut der de sakte kom opp til fl\u00e5ten og s\u00e5 drev akterut med sine dansende t\u00e5kete konturer. Vi gjettet p\u00e5 alt mulig fra hval til kjempeblekkspruter. De gl\u00f8dende m\u00f8nstrene fl\u00f8t under oss i fire samfulle timer og s\u00e5 ut som undervannsb\u00e5ter i skinnende s\u00f8lv, s\u00e5 drev de ut av syne uten \u00e5 avsl\u00f8re noe av sin hemmelighet.", "Den neste dag virket det hele som en ond dr\u00f8m. Ingen hadde s\u00e6rlig lyst til \u00e5 diskutere dr\u00f8mmen. Vi var like glad vi ikke visste hva det var, men vi trodde i hvert fall helt sikkert at dagene aldri mere kunne bli s\u00e5 farefulle som nettene.", "I to dager gikk vi rundt med denne illusjonen da den tok slutt for godt med et h\u00f8yt skrik fra Knut Haugland. Jeg var nettopp kommet opp fra en herlig dukkert ved baugen og l\u00f8p akterover sammen med de andre. Knut holdt p\u00e5 \u00e5 vaske kl\u00e6r p\u00e5 babords side. N\u00e5 satt han og drog vasken opp av vannet, mens han stirret stivt og likblek inn i det uhyggeligste ansikt p\u00e5 et kolossalt monstrum med et fantastisk stort hode . Den virket som en kjempeaktig idiotisk frosk med en kjeft som var 4 fot h\u00f8y og 18 tommer bred. Mindre fisker stimet inn og ut av gapet p\u00e5 den. Knut hadde skreket i virkelig redsel.", "Monsterets legeme var brunflekket, med hvite prikker som p\u00e5 en kalv, hodet var enormt med bitte sm\u00e5 \u00f8yne som plutselig vendte blikket bakover mot den smale halen som minst var 25 fot borte fra \u00f8ynene. Halen hadde finner som stakk opp av vannet. Store ryggfinner gikk langs ryggen som var seks fot bred (Heyerdahl var ikke i stand til \u00e5 identifisere monsteret, men syntes det lignet noe p\u00e5 en tigerhai. Natural History Museum i New York sier at det var en hvalhai, en av de st\u00f8rste og styggeste skapninger som over hode eksisterer i sj\u00f8en).", "Full av uhygge stirret vi p\u00e5 uhyret som sv\u00f8mte sakte over til den andre siden av fl\u00e5ten, s\u00e5 n\u00e6r overflaten at ryggen dyttet styre\u00e5ren v\u00e5r opp av vannet. Hodet og halen var synlig p\u00e5 en gang p\u00e5 hver side av fl\u00e5ten. Vi sto som fjetret. Til slutt begynte vi \u00e5 le og rope h\u00f8yt av bare opphisselse over skapningens uhyre uhumskhet.", "Seks fot lange fisk og pilotfisk holdt til ved roten til finnene og syntes \u00e5 danne sin egen verden der sammen med andre parasitter. Vi festet en 20 kilos delfin til de seks st\u00f8rste krokene og festet alt dette til en lengde forsterket st\u00e5l og tangline. Dette agnet kastet vi foran nesen p\u00e5 skapningen og ventet oss hva som helst. Dovent n\u00e6rmet den seg agnet og like dovent fulgte den, etter hvert som vi drog, som en gammel undervannsb\u00e5t. Halvt nysgjerrig, halvt likegyldig, med ekskorterende pilotfisk som ledere. Men den gad ikke \u00e5pne gapet. Pilotfisken r\u00f8rte heller ikke agnet. En halv time fortsatte den langsomt fram og tilbake. Til slutt kom den s\u00e5 n\u00e6r at den st\u00f8tte hodet mot t\u00f8mmerstokken akterut der Haugland, Raaby og Hesselberg sto med en h\u00e5ndharpun. Trass i at han skj\u00f8nte det nyttel\u00f8se i det, s\u00e5 l\u00f8ftet Hesselberg den tunge harpunen over hodet med begge hender, og kj\u00f8rte den av all kraft mellom bena sine og rett ned i nakken p\u00e5 haien...", "Det er vanskelig \u00e5 erindre klart det som fulgte. Gjennom linsen p\u00e5 filmkameraet virket det som haien var blitt en kolossal sl\u00e5maskin av ubetvinget st\u00e5l. Enorme vannfontener spr\u00f8ytet opp i luften og jeg s\u00e5 kasser og deler av utstyret v\u00e5rt fl\u00f8y foran linsen. I et kort glimt skimtet jeg Haugland og Raaby som klynget seg til hverandre - opp ned - oppe i luften. Endelig ga spetakkelet seg - og da oppdaget vi 200 yards borte harpunens brukkete treskaft som fl\u00f8t i vannet. Den var g\u00e5tt i stykker ved pilens hode, tauet var revet av spissen og monsteret forsvunnet for bestandig. Haugland hinket av g\u00e5rde med bl\u00f8dende legger fra tauet som hadde sk\u00e5ret seg inn i ham, og pilotfiskene sv\u00f8mmet rundt som gale og s\u00e5 seg fortvilet rundt etter sin tapte vert. Noen sv\u00f8mte avg\u00e5rde i samme retning som han var forsvunnet, mens andre, totalt forvirret, snek seg inn mellom v\u00e5re midtstokker og sv\u00f8mmer rundt omkring der n\u00e5, i det de vel tror at vi er den f\u00e6le skapningen som f\u00f8rte dem til oss da det hele begynte.", "-Thor Heyerdahl \u00bb"]}, {"field": "category0", "value": "kultur"}, {"field": "contenthash", "value": "bc5b1bf48833dbe696fc97b6d10790e1994a919e72f61910a3cf86ce4ddfb83b"}, {"field": "createtime", "value": "2017-05-01T14:55:21.000Z"}, {"field": "description", "value": "Les Thor Heyerdahls dramatiske reisebrev til Adresseavisen."}, {"field": "dominantimage", "value": "http://www.adressa.no/incoming/article3291019.ece/ALTERNATES/w980-default/Kon-Tiki%20reisebrev%20faksimile.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e53eed416a4a344d8ac2be76bea988ae216330ab.jpg?594d03db"}, {"field": "dominantthumbnaildimensions", "value": "300x169"}, {"field": "heading", "value": ["\u00abKjempet med sj\u00f8ormen personlig!\u00bb -adressa.no", "Mottatt som helt", "\u00abUhyre uhumskhet\u00bb"]}, {"field": "id", "value": "e53eed416a4a344d8ac2be76bea988ae216330ab"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "science"}, {"field": "kw-company", "value": "frosta"}, {"field": "kw-concept", "value": ["hai", "slangelignende fisk", "fl\u00e5ten", "harpun", "fisk", "sj\u00f8ormen personlig", "hode", "uhyre uhumskhet", "fot", "film", "vannet"]}, {"field": "kw-entity", "value": ["kon-tiki", "frimurerlogen", "watzinger", "aftenposten", "raaby og hesselberg", "overhalla og namsos", "adresseavisen", "adressa", "haugland og raaby", "history museum", "heyerdahl", "hesselberg"]}, {"field": "kw-location", "value": ["tr\u00f8ndelag", "trondheim", "oslo", "steinkjer", "new york"]}, {"field": "kw-pageclass", "value": "article"}, {"field": "kw-person", "value": ["trine watzinger narum", "herman watzinger", "thor heyerdahl", "gregory peck", "bengt danielsen", "knut haugland", "anders baasmo christiansen", "torstein raaby"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article3291019.ece/ALTERNATES/w980-default/Kon-Tiki%20reisebrev%20faksimile.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abKjempet med sj\u00f8ormen personlig!\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/article3290389.ece"}, {"field": "pageclass", "value": ["article"]}, {"field": "publishtime", "value": "2012-08-21T14:30:46.000Z"}, {"field": "recs-articleid", "value": "3290389"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2012-08-21T14:30:46.000Z"}, {"field": "recs-rawtitle", "value": "\u00abKjempet med sj\u00f8ormen personlig!\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Les Thor Heyerdahls dramatiske reisebrev til Adresseavisen."}, {"field": "thumbnail", "value": "http://content-thumbnail.cxpublic.com/content/thumbnail200x150/e53eed416a4a344d8ac2be76bea988ae216330ab.jpg?594d03db"}, {"field": "thumbnailfullheightdimensions", "value": "200x2373"}, {"field": "timestamp", "value": "2017-06-23T12:04:43.000Z"}, {"field": "title", "value": "\u00abKjempet med sj\u00f8ormen personlig!\u00bb"}, {"field": "url", "value": "http://www.adressa.no/kultur/article3290389.ece"}, {"field": "urlhash", "value": "e53eed416a4a344d8ac2be76bea988ae216330ab"}], "score": 0.62399024, "siteId": "9222270286501375973", "id": "e53eed416a4a344d8ac2be76bea988ae216330ab"}

