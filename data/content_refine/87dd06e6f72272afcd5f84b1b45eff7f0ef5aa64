{"fields": [{"field": "modifiedtime", "type": "time", "value": "2014-04-22T18:25:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marit aaby vebenstad", "klikk.no"]}, {"field": "body", "value": ["Saken oppdateres.", "\u00c5rets regntunge vinter kan gi mer enn sn\u00f8lengsel og vinterdepresjon.", "Den fuktige perioden vi har v\u00e6rt inne i over lang tid, kan gi fuktskader p\u00e5 bygninger.", "Vann fra takrenner siver inn mot bygningen og grunnmur og det kan f\u00f8re til lekkasje p\u00e5 taket slik at vann renner inn p\u00e5 innsiden av taket.", "Over tid kan dette skape fuktskader i tak og isolasjon.", "- Med s\u00e5 mye nedb\u00f8r som vi har hatt i vinter kreves det en utvendig inspeksjon av huset for \u00e5 se hvor mye vann det har t\u00e5lt, sier Kai Gustavsen, seniorr\u00e5dgiver og yrkeshygieniker i Norges Astma og Allergiforbund, som har 18 \u00e5rs erfaring fra bedriftshelsetjeneste og arbeid med milj\u00f8rettet helsevern i skole og barnehage.", "Et tips kan v\u00e6re \u00e5 se over boligen p\u00e5 en dag det regner mye.", "Du b\u00f8r sjekke om vann fra taknedl\u00f8p renner bort fra grunnmuren. Gj\u00f8r det ikke det, kan det bli et fuktproblem i kjelleren.", "- Har du takstein p\u00e5 taket kan du se om det renner eller drypper vann mellom takrenne og bordet renna er festet i p\u00e5 huset. Gj\u00f8r det det, har du mest sannsynlig en \u00f8delagt takstein som f\u00f8rer til av noe vann renner ned taket og mellom tak og takstein. Sjekk ogs\u00e5 om det er fukt i ventilasjonsanlegg og filter slik at muggsopp ikke utvikles, sier Kai Gustavsen til Klikk.no", "Muggsopp er ikke gunstig \u00e5 f\u00e5 i hus. Men hvordan vet du om du har det?", "Mugglukt er et sikkert tegn p\u00e5 muggvekst inne og en klar helserisiko. Kjenner man mugglukt er dette en tilstrekkelig p\u00e5visning av muggskade og behov for tiltak.", "- Har du f\u00f8rst f\u00e5tt mugglukt i hus, har det g\u00e5tt for langt. Da er det viktig \u00e5 kartlegge hva som er \u00e5rsaken og igangsette tiltak slik at forholden bedres, forteller Kai Gustavsen.", "Han forklarer at dette er noe boligeiere m\u00e5 forholde seg til.", "Fuktighet m\u00e5 holdes borte  . Fordi t\u00f8rre boliger med frisk luft er helsefremmende.", "- Jeg vil invitere boligeiere til \u00e5 gj\u00f8re en fuktkartlegging selv. Muggsopp finnes ofte bak hyller, kommoder og bilder p\u00e5 husets yttervegger, forteller Kai Gustavsen.", "Muggsopp trenger vann, temperatur og n\u00e6ring for \u00e5 overleve .", "M\u00f8bler, bilder garderober inntil kald yttervegg kan f\u00f8re til kondens p\u00e5 veggen slik at muggsopp f\u00e5r vekstbetingelser. Har du vegger som har lav temperatur, s\u00e5 p\u00e5se \u00e5 ha en luftespalte mellom m\u00f8bel og yttervegg slik at luftsirkulasjon sikres.", "- Klarer du \u00e5 holde fukten unna treverk vil det gi mindre sjanse for muggsopp, forteller seniorr\u00e5dgiveren.", "N\u00e5r det kommer til eldre bygg er problemet ofte for\u00e5rsaket av en kuldebro grunnet lav utetemperatur og h\u00f8y innetemperatur.", "- Jeg pleier \u00e5 si at \u00ab20 er bra for hue!\u00bb B\u00e5de i boliger og skolebygg. 20-22 grader gir det optimale milj\u00f8et for l\u00e6ring, konsentrasjon, ytelse og trivsel, sier Gustavsen til Klikk.no", "Foreningen Norsk forum for bedre innemilj\u00f8 for barn er bekymret for en \u00f8kning i fuktskader p\u00e5 bygg i takt med at det meldes mer ekstremv\u00e6r i fremtiden.", "For h\u00f8yt fuktinnhold f\u00f8rer blant annet til \u00f8kt avgassing av kjemiske stoffer fra materialer, og enkelte av disse gassene kan forverre astma og gi andre plager. Fukt fremmer veksten av bakterier, husst\u00f8vmidd og muggsopper.", "Muggsopp inneholder allergener, og kan derfor for\u00e5rsake allergiske reaksjoner og astma hos disponerte personer hvis det inn\u00e5ndes.", "Det er en sammenheng mellom fuktskader og muggsoppvekst i bygninger og forekomsten av diffuse inneklimaplager, astma, allergier og nedsatt motstandskraft mot infeksjoner og helseplager.", "Marianne Hanneborg Aas er overlege ved barneavdelingen ved Drammen sykehus og er en av ekspertene i Norsk forum for bedre innemilj\u00f8 for barn.", "Hun forteller at tilstedev\u00e6relse av mugglukt er et sikkert tegn p\u00e5 fuktskader.", "- Muggsopp kan f\u00f8re til sykdom og innemilj\u00f8plager. Fuktskader \u00f8ker b\u00e5de risiko for \u00e5 f\u00e5 astma og gj\u00f8r sykdommen verre for de som er rammet. Dessuten er det en generell negativ faktor p\u00e5 inneklima og risiko for diverse inneklimarelaterte plager.", "Siden det inneb\u00e6rer helserisiko er kjennskap til fuktskader i egen bolig viktig.", "- Kondens er et varsel om d\u00e5rlig isolasjon og luftveksling som gir mulighet for muggutvikling, sier Marianne Hanneborg Aas til Klikk.no.", "Diffuse helseplager som hodepine, nedsatt konsentrasjon, allergi og uro kan komme av et d\u00e5rlig inneklima.", "For eksempel kan skjulte fuktskader og muggsopp v\u00e6re \u00e5rsaken til hodepinen din.", "- Mitt beste tips \u00e5 bruke nesa! Hvis du blir d\u00e5rlig av \u00e5 v\u00e6re hjemme, kan du sjekke om du f\u00f8ler deg bedre p\u00e5 hytta. Og omvendt. P\u00e5 denne m\u00e5ten kan du kartlegge om du sliter med fuktproblemer p\u00e5 hytta eller hjemme, opplyser Kai Gustavsen.", "If\u00f8lge Norges Astma- og Allergiforbund er de vanligste reaksjonene p\u00e5 mugg er forkj\u00f8lelseslignende symptomer som tett eller rennende nese, r\u00f8de eller kl\u00f8ende \u00f8yne, kl\u00f8e i nese/hals, nysing, hodepine eller vedvarende tretthet.", "Dersom symptomene forsvinner n\u00e5r man er borte fra boligen en ukes tid er dette ofte tegn p\u00e5 at noe er galt med innemilj\u00f8et i boligen. N\u00e5r man kommer tilbake til boligen kommer gjerne symptomene tilbake etter f\u00e5 timer eller etter en dag eller to.", "De fleste personer t\u00e5ler mugg godt, men dersom man blir utsatt for mye mugg i en lengre periode kan man plutselig reagere, og etter det kan man f\u00e5 plager selv ved langt mindre mugg mengder. Derfor er det uheldig \u00e5 leve med muggeksponering i innemilj\u00f8et selv om man ikke har f\u00e5tt symptomer eller ubehag enn\u00e5.", "Kai Gustavsen oppfordrer huseiere til \u00e5rlig \u00e5 g\u00e5 gjennom boligen med tanke p\u00e5 \u00e5 avdekke eventuelle tegn p\u00e5 u\u00f8nsket fukt, med hyppigere inspeksjon p\u00e5 utsatte steder. Ved mistanke om fuktproblemer m\u00e5 dette unders\u00f8kes grundig, \u00e5rsaken til p\u00e5vist fukt klarlegges og utbedres.", "- Er du usikker, s\u00f8k bistand hos en fagkyndig som vil gjennomf\u00f8re n\u00f8dvendige m\u00e5linger og analyser - og som kan gi utbedringsforslag, sier Kai Gustavsen.", "LES OGS\u00c5:  R\u00e5d mot mugg i kjelleren", "LES OGS\u00c5:  Dette skjuler seg i teppet ditt", "LES OGS\u00c5:  Det blir ikke rent n\u00e5r du vasker gulvet"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "6c6d6b2ea5b8d45135e5817d6f67e14e76de1fc55b85c2b4d7ec45df3409f3a0"}, {"field": "createtime", "value": "2014-04-22T17:35:57.157Z"}, {"field": "description", "value": "Fukt i huset kan skade helsen din. Sjekk faresignalene."}, {"field": "dominantimage", "value": "http://www.adressa.no/incoming/article9545415.ece/ALTERNATES/w980-default/bilde_til_fuktbrosj_546126a-4aXRx1fOC7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/87dd06e6f72272afcd5f84b1b45eff7f0ef5aa64.jpg?598a2586"}, {"field": "dominantthumbnaildimensions", "value": "300x169"}, {"field": "heading", "value": ["Slik avsl\u00f8rer du om du har muggsopp hjemme -adressa.no", "Utvendig inspeksjon", "Sjekk boligen p\u00e5 en regntung dag", "Mugglukt", "Vann og n\u00e6ring", "Frykter mer ekstremv\u00e6r", "- Kan f\u00f8re til sykdom", "Helseplager", "Uheldig \u00e5 leve med muggeksponering"]}, {"field": "id", "value": "87dd06e6f72272afcd5f84b1b45eff7f0ef5aa64"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["bolig", "hus", "sikkert tegn", "muggsopp", "fuktskader", "muggsopp hjemme", "utvendig inspeksjon", "mugg", "vann", "vann renner", "tak"]}, {"field": "kw-entity", "value": ["norges astma og allergiforbund", "norsk", "norges astma", "allergiforbund", "klikk"]}, {"field": "kw-location", "value": "drammen"}, {"field": "kw-pageclass", "value": "article"}, {"field": "kw-person", "value": ["marianne hanneborg aas", "kai gustavsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9545415.ece/ALTERNATES/w980-default/bilde_til_fuktbrosj_546126a-4aXRx1fOC7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik avsl\u00f8rer du om du har muggsopp hjemme"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9545503.ece"}, {"field": "pageclass", "value": ["article"]}, {"field": "publishtime", "value": "2014-04-22T17:39:11.000Z"}, {"field": "recs-articleid", "value": "9545503"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-04-22T17:39:11.000Z"}, {"field": "recs-rawtitle", "value": "Slik avsl\u00f8rer du om du har muggsopp hjemme -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Fukt i huset kan skade helsen din. Sjekk faresignalene."}, {"field": "thumbnail", "value": "http://content-thumbnail.cxpublic.com/content/thumbnail200x150/87dd06e6f72272afcd5f84b1b45eff7f0ef5aa64.jpg?598a2586"}, {"field": "thumbnailfullheightdimensions", "value": "200x2133"}, {"field": "timestamp", "value": "2017-08-08T20:56:38.000Z"}, {"field": "title", "value": "Slik avsl\u00f8rer du om du har muggsopp hjemme"}, {"field": "url", "value": "http://www.adressa.no/forbruker/hjem/article9545503.ece"}, {"field": "urlhash", "value": "87dd06e6f72272afcd5f84b1b45eff7f0ef5aa64"}], "score": 0.92561793, "siteId": "9222270286501375973", "id": "87dd06e6f72272afcd5f84b1b45eff7f0ef5aa64"}

