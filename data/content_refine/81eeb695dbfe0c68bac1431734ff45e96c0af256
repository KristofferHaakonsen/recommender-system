{"fields": [{"field": "modifiedtime", "type": "time", "value": "2015-08-28T14:11:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gunnar iversen", "professor", "institutt for kunst-", "medievitenskap", "ntnu"]}, {"field": "body", "value": ["Saken oppdateres.", "Vi lever alle med mye un\u00f8dig br\u00e5k og ulyd. For mange er det en plage som reduserer deres livskvalitet. Jeg kan selv skrive under p\u00e5 dette. I flere \u00e5r deltok jeg i en gruppe fra borettslaget p\u00e5 Risvollan som fors\u00f8kte \u00e5 f\u00e5 kommunen og veivesenet i tale, for \u00e5 f\u00e5 redusert st\u00f8yen fra en stadig mer trafikkert vei, men uten hell. Mange beboere i omr\u00e5det er ut\u00e5lmodige, med god grunn, og dette viser at engasjementet omkring st\u00f8y er stort i Trondheim. \u00c5 f\u00e5 redusert st\u00f8yen er en viktig sak, som vil gi \u00f8kt livskvalitet for mange av byens borgere.", "Hva som er st\u00f8y er imidlertid omdiskutert og subjektivt. Det som en person mener er gromlyd kan v\u00e6re ulyd for en annen. For noen \u00e5r siden var det en rettssak i London der en nabo ble anmeldt for konstant \u00e5 ha spilt en sang av Whitney Houston, om og om igjen, i dagevis. \u00c5 h\u00f8re henne synge \u00abI will always love you\u00bb noen ganger var bare fint, men etter hvert ble det et mareritt. I retten fikk saks\u00f8keren st\u00f8tte av samtlige dommere, og naboen ble d\u00f8mt.", "Noe annet er opplevelsen av st\u00f8yniv\u00e5, og hvilket st\u00f8yniv\u00e5 som er akseptabelt. Her er det stor forskjell p\u00e5 den subjektive opplevelsen til en beboer som plages av br\u00e5ket fra en vei utenfor stuevinduet, og kommunens og veivesenets niv\u00e5er for hva som m\u00e5 v\u00e6re akseptabelt st\u00f8yniv\u00e5 i n\u00e6rmilj\u00f8et.", "Likevel er det ikke tvil om at dette er et problem. Plagsom \u00f8resus rammer hver femte nordmann, kunne Dagbladet melde for en tid siden, og problemet er \u00f8kende. Hverdagsst\u00f8yen har skylda. Dette er mer enn et individuelt problem for den som plages av tinnitus. N\u00e5r n\u00e6rmere en halv million mennesker plages av \u00f8resus hver dag, er dette ogs\u00e5 et samfunnsproblem. At mange har et for h\u00f8yt blodtrykk p\u00e5 grunn av hverdagsst\u00f8y fra gater og veier er ogs\u00e5 bevist, og dette understreker at dette problemet gjelder mange ogs\u00e5 i v\u00e5r kommune.", "N\u00e5 var det ikke alltid bedre f\u00f8r. I senere \u00e5r har mange forskere fra forskjellige fagfelt fors\u00f8kt \u00e5 rekonstruere gamle lydmilj\u00f8er, og spesielt i storbyene var det trolig mer st\u00f8y for hundre \u00e5r siden enn i dag. Selv om det er flere biler enn hest-og-kjerrer, var kombinasjonen av jernbesl\u00e5tte hjul og brostein ikke hyggelig for \u00f8rene. I industrien eller i h\u00e5ndverksbedrifter hadde man heller ikke \u00f8reklokker og slikt som lindret st\u00f8yen, s\u00e5 det var i noen tilfeller enda verre f\u00f8r. Dessuten jobbet h\u00e5ndverkere hjemme f\u00f8r i tiden, og var ikke alltid hyggelige naboer. Den f\u00f8rst naboklagen p\u00e5 st\u00f8y til rettsvesenet i England kom da ogs\u00e5 s\u00e5 tidlig som p\u00e5 1300-tallet.", "F\u00f8rste gang noen g\u00e5r rettens vei med en klage om st\u00f8y skjer i London i 1378. Naboene til en h\u00e5ndverker som lagde rustninger utnyttet en ny juridisk mulighet, og sendte klagen gjennom rettssystemet. Sakspapirene er i hovedsak g\u00e5tt tapt, s\u00e5 vi vet ikke hvordan saken gikk, men det vi vet er at st\u00f8yen var plagsom, s\u00e5 plagsom at s\u00e5 fort loven tillot det, gikk noen rettens vei for \u00e5 fors\u00f8ke \u00e5 f\u00e5 fred og ro.", "Mye er annerledes i dag. Dette forhindrer imidlertid ikke at arbeidet med \u00e5 redusere menneskeskapt st\u00f8y er viktig og akutt. Det trengs mer fokus p\u00e5 hva st\u00f8y gj\u00f8r med oss og v\u00e5re n\u00e6rmilj\u00f8er. Hva kan vi selv gj\u00f8re for \u00e5 bedre situasjonen, b\u00e5de for oss selv og for andre? Hvordan kan boligbygging ta dette i betraktning i st\u00f8rre grad i framtiden? Hva m\u00e5 kommune, veivesen og staten prioritere i framtiden for at livskvaliteten til mange skal bli bedre? Her er bevissthet om den akustiske dimensjonen ved v\u00e5re liv helt avgj\u00f8rende.", "Den st\u00f8rste moderne st\u00f8ykilden er bilen. Det er privatbilisme og transport som er den st\u00f8rste kilden til st\u00f8y i dag. Det er et paradoks i det moderne samfunnet at de som fyker rundt i biler og motorsykler ofte opplever en frihet, som samtidig innskrenker friheten til den som sitter i sitt hjem og vil oppleve et minimum av st\u00f8y og en mer stillferdig stund i sofakroken. Den enes frihet er den andres ufrihet. St\u00f8yskjerming m\u00e5 dermed prioriteres, og man m\u00e5 arbeide for \u00e5 finne ulike l\u00f8sninger p\u00e5 en \u00f8kende st\u00f8yplage for mange.", "For lite gj\u00f8res med dette problemet i dag. Ogs\u00e5 i Trondheim er dette et omr\u00e5de som m\u00e5 prioriteres, og der noe m\u00e5 gj\u00f8res snart. Selv om kommunen tar dette alvorlig trengs et \u00f8kt fokus p\u00e5 st\u00f8yproblemer og st\u00f8yskjerming. I v\u00e5r gr\u00f8nne by er biltrafikk en vesentlig st\u00f8yplage, og p\u00e5 mange steder minsker det menneskers livskvalitet kraftig.", "Mange p\u00e5 Risvollan er ut\u00e5lmodige. Borettslaget vil gj\u00f8re noe, men har sv\u00e6rt begrenset handlefrihet. Kommunen og veivesenet arbeider sakte. For sakte. \u00c5rene g\u00e5r uten noen endringer til det positive. En st\u00f8rre plan for st\u00f8yreduksjon og st\u00f8yskjerming m\u00e5 utarbeides, og en st\u00f8rre bevissthet om disse sp\u00f8rsm\u00e5lene er n\u00f8dvendig. P\u00e5 alle niv\u00e5er i samfunnet. Og deretter m\u00e5 noe gj\u00f8res. F\u00f8r enda flere rammes av tinnitus, og enda flere opplever helseplager p\u00e5 grunn av st\u00f8y.", "Vi tenker ikke s\u00e5 mye p\u00e5 lyd. Bortsett fra n\u00e5r det blir en plage. Lyd kan ogs\u00e5 forurense og \u00f8delegge. Det er en forurensning vi kan gj\u00f8re noe med, og som kommunen m\u00e5 prioritere. For borgernes skyld."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "2008b85dcf55994fa1a9e51ca412e1a8bf62ccc037db4a29278cbfc6d2e256d5"}, {"field": "createtime", "value": "2015-08-29T08:55:54.000Z"}, {"field": "description", "value": "Den st\u00f8rste luksus i det moderne samfunnet er \u00e5 v\u00e6re forsk\u00e5net for menneskeskapt st\u00f8y. Det er en luksus som er f\u00e5 forunt."}, {"field": "dominantimage", "value": "http://www.adressa.no/meninger/kronikker/article11480832.ece/c7asgr/ALTERNATES/w980-default/Vanlig%20fredagstrafikk%2004.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81eeb695dbfe0c68bac1431734ff45e96c0af256.jpg?593b0a42"}, {"field": "dominantthumbnaildimensions", "value": "300x169"}, {"field": "heading", "value": "St\u00f8y og livskvalitet -adressa.no"}, {"field": "id", "value": "81eeb695dbfe0c68bac1431734ff45e96c0af256"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "technology-and-computing"}, {"field": "kw-concept", "value": ["menneskeskapt st\u00f8y", "moderne samfunnet", "rettens vei", "st\u00f8y", "redusert st\u00f8yen"]}, {"field": "kw-entity", "value": ["risvollan", "dagbladet"]}, {"field": "kw-location", "value": ["england", "london", "trondheim"]}, {"field": "kw-pageclass", "value": "article"}, {"field": "kw-person", "value": "whitney houston"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11480832.ece/c7asgr/ALTERNATES/w980-default/Vanlig%20fredagstrafikk%2004.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "St\u00f8y og livskvalitet"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11480833.ece"}, {"field": "pageclass", "value": ["article"]}, {"field": "publishtime", "value": "2015-08-29T04:00:00.000Z"}, {"field": "recs-articleid", "value": "11480833"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-08-29T04:00:00.000Z"}, {"field": "recs-rawtitle", "value": "St\u00f8y og livskvalitet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Den st\u00f8rste luksus i det moderne samfunnet er \u00e5 v\u00e6re forsk\u00e5net for menneskeskapt st\u00f8y. Det er en luksus som er f\u00e5 forunt."}, {"field": "thumbnail", "value": "http://content-thumbnail.cxpublic.com/content/thumbnail200x150/81eeb695dbfe0c68bac1431734ff45e96c0af256.jpg?593b0a42"}, {"field": "thumbnailfullheightdimensions", "value": "200x1265"}, {"field": "timestamp", "value": "2017-06-09T20:51:14.000Z"}, {"field": "title", "value": "St\u00f8y og livskvalitet"}, {"field": "url", "value": "http://www.adressa.no/meninger/kronikker/article11480833.ece"}, {"field": "urlhash", "value": "81eeb695dbfe0c68bac1431734ff45e96c0af256"}], "score": 0.89514554, "siteId": "9222270286501375973", "id": "81eeb695dbfe0c68bac1431734ff45e96c0af256"}

