{"fields": [{"field": "modifiedtime", "type": "time", "value": "2016-05-21T08:22:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Stine Fevik", "Henrik Ibsen", "Doppler", "Erlend Loe", "Kristian Seltun"]}, {"field": "author", "value": ["h\u00e5vard haugseth jensen", "halldis nerg\u00e5rd"]}, {"field": "body", "value": ["- Venta lenge? Et \u00e5pent bl\u00e5tt blikk under en knallr\u00f8d lugg s\u00f8ker kontakt. Enda en pr\u00f8vedag er over. \u00c5 leve seg inn i Hedda Gablers kompliserte psyke er alt annet enn snargjort. Men Stine Fevik klager ikke. Med lang erfaring fra friteaterbransjen vet hun \u00abalt\u00bb om beinhard jobbing p\u00e5, foran og bak scenen.", "- Jeg har verdens beste yrke, fastsl\u00e5r 32-\u00e5ringen.", "I solveggen utenfor sceneinngangen er det likevel som om et lite \u00abmen\u00bb henger i lufta. At jobben som skuespiller inneb\u00e6rer at hun m\u00e5 stille opp p\u00e5 et langvarig portrettintervju, oppleves \u00e5penbart ikke som veldig innlysende. Men andre st\u00e5r visst bak og dytter p\u00e5. Billetter b\u00f8r selges til denne forestillingen ogs\u00e5.", "Aktuell: Har hovedrollen i Ibsen-oppsetningen \u00abHedda Gabler\u00bb som har premiere kommende fredag. Spiller mamma og mammaelg i Erlend Loe-forestillingen \u00abDoppler\u00bb. Blir mamma i \u00abKarlson p\u00e5 taket\u00bb til h\u00f8sten. Alt sammen ved Tr\u00f8ndelag Teater.", "Alder: 32 \u00e5r.", "Bor: Trondheim sentrum. Opprinnelig fra Ramnes i Vestfold.", "Utdanning: Teaterutdanning fra H\u00f8gskolen i Nord-Tr\u00f8ndelag, HiNT, 2009-2012. Studier i teatervitenskap og kinesisk ved Universitetet", "i Oslo/Beijing Universitet.", "Romerike folkeh\u00f8gskole.", "Karriere: Ble i fjor nominert til Heddaprisen for sin rolle i \u00abApokalypse da\u00bb, p\u00e5 Black Box", "Teater. Turnerte i Norge og flere europeiske land med avgangsutstillingen fra H\u00f8gskolen i NT med \u00abForget me not\u00bb under \u00abparaplyen\u00bb til franske Compagnie Philippe Genty.", "Fore stillingen ble nominert til den viktige franske prisen Palmares du Th\u00e9\u00e2tre. Hun har siden v\u00e6rt med i friteatergruppa vaag.vik.vang. Har ogs\u00e5 turnert med sin egen monolog-", "forestilling: \u00abJeg ser munnen din bevege seg opp og ned.\u00bb", "Lytter til: The Mortified podkast (voksne som leser fra barndommens dagb\u00f8ker) samt", "podkastene til Radiolab og Dagsnytt 18 (hvis jeg orker kranglinga) - og mye forskjellig musikk, bl.a. Sufjan Stevens.", "Leser: Ofte flere b\u00f8ker samtidig som n\u00e5: Stig S\u00e6terbakken: \u00abDer jeg tenker er det alltid m\u00f8rkt\u00bb, Lydia Davis: \u00abFlyktige hendelse med kort a, lang a og diftong\u00bb, Patti Smith: Just kids\u00bb og Erlend Loe: \u00abSlutten p\u00e5 verden slik vi kjenner den\u00bb.", "Interessen for \u00abDoppler\u00bb, Stine Feviks debutforestilling ved Tr\u00f8ndelag Teaters hovedscene, overg\u00e5r alle forventninger. P\u00e5gangen etter billetter tar aldri slutt, og spilletida forlenges ut juni. Det betyr at Stine m\u00e5 spille Dopplers sm\u00e5tt irriterte kone \u00e9n kveld og general Gablers bortskjemte datter den neste.", "Kristian Seltun: Vi oppdaget Stine mens hun studerte i Verdal. Hun har en egen energi og en helt unik utstr\u00e5 ling p\u00e5 scenen. P\u00e5 v\u00e5r f\u00f8rste audition s\u00e5 jeg at hun var v\u00e5r Hedda Gabler. Beslutningen om \u00e5 sette opp forestillingen kom senere. Stines bakgrunn fra friteatermilj\u00f8et er spennende. Vi likte \u00e5 h\u00f8re at hun \u00f8nsket \u00e5 jobbe ved et insti tusjonsteater for \u00e5 utvikle seg som skuespiller.", "- En krevende oppgave?", "- Absolutt. Jeg har aldri pr\u00f8vd noe lignende. Skrekken er \u00e5 blande replikker.", "Stine smiler. Og med god grunn. Lenge har hun dr\u00f8mt om \u00e5 spille Hedda Gabler, Henrik Ibsens mest ufyselige kvinnerolle. I tillegg er hun kjempefan av Erlend Loes b\u00f8ker. \u00abDoppler\u00bb slukte hun p\u00e5 en lang togreise tvers gjennom Kina.", "- Den gang s\u00e5 jeg alt fra Dopplers side og forsvarte ham fullt ut. Som Dopplers kone m\u00e5 jeg se ham som den selvopptatte drittsekken han egentlig er.", "Leende peker Stine ut kursen mot leiligheten i en av veitene vest for Prinsens gate. Hun har invitert p\u00e5 middag. Men elggryte st\u00e5r neppe p\u00e5 menyen.", "F\u00f8r jul flytta Stine og kj\u00e6resten til Trondheim. Han jobber ved St. Olavs Hospital og begynner i turnustjeneste til h\u00f8sten. Paret har holdt sammen siden folkeh\u00f8gskoledagene p\u00e5 Romerike tidlig p\u00e5 2000-tallet.", "- Jeg visste av ham fra videreg\u00e5ende. Han spilte i rockeband og utstyrte seg med svart neglelakk og eyeliner. R\u00e5stilig, sukker Stine henf\u00f8rt, og nikker lett frav\u00e6rende mot syklisten som stanser foran oss.", "- Sigurd, sier han blidt og rekker fram neven.", "I\u00f8ynefallende rockeeffekter er byttet ut med seri\u00f8se brilleinnfatninger og sykkelhjelm. Innenfor porten, under en viltvoksende alpeklematis, f\u00e5r vi h\u00f8re hvordan paret fant hverandre.", "Stine vokste opp med l\u00e6rerforeldre og storebror langt ute p\u00e5 landet, i Ramnes i Re kommune i Vestfold. Hele familien var opptatt av idrett. At lilles\u00f8ster skulle f\u00f8lge i foreldrenes energiske fotefar, var opplagt.", "- Tenk deg: Hver gang jeg kom fra en h\u00e5ndballkamp ville alle h\u00f8re om m\u00e5lene jeg hadde sk\u00e5ra. Jeg sk\u00e5ra aldri. De plasserte meg p\u00e5 vingen. Der gjorde jeg minst skade. Jeg var en skikkelig kl\u00f8ne b\u00e5de i h\u00e5ndball, fotball og p\u00e5 ski. Hadde det ikke v\u00e6rt for barneteatertilbudet til Ramnes ungdomslag, kunne mye g\u00e5tt skikkelig ille.", "Stine smiler skr\u00e5tt over gryter med krydderduftende innhold. Hun vet at hun overdriver. Hun hadde det bra b\u00e5de p\u00e5 skolen og i kompisgjengen. Men \u00e5 finne sin hylle, et sted \u00e5 trives, beskriver hun som et lykketreff. Teaterlagets \u00e5rlige nisseforestillinger var blant oppvekst\u00e5renes h\u00f8ydepunkter.", "Hogne Fevik: Stine har alltid v\u00e6rt utadvendt og kreativ. Som \u00e5tte\u00e5ring fremf\u00f8rte hun sin f\u00f8rste sang p\u00e5 farmors 70-\u00e5rsdag. Nesten samtidig laget hun en forestilling med roller til alle klassekameratene. Tidlig fikk hun sentrale roller i det lokale barneteateret. Ingen i familien driver med teater, hennes interesse er et mysterium. Stine var flink p\u00e5 skolen, men har kanskje litt for lite spisse albuer til \u00e5 v\u00e6re i skuespilleryrket?", "Gleden ved \u00e5 opptre kom tidlig. Sin f\u00f8rste \u00abperformance\u00bb hadde hun i barnehagen: Seks\u00e5ringens tilm\u00e5lte tid i favoritthuska gikk mot slutten. K\u00f8en bak henne vokste og vokste. Men veslejenta nektet \u00e5 gi seg. Hun lukket \u00f8ynene og lot som om hun sov. Vekking var umulig. Verken l\u00f8fting p\u00e5 \u00f8yenlokk eller mild dulting brakte henne tilbake til bevissthet. Hun virket helt d\u00f8d. Forskrekkelsen var fullkommen. Far ble alarmert.", "- Da jeg forsto omfanget av oppmerksomheten, bestemte jeg meg for \u00e5 sjekke hvor lenge jeg greide \u00e5 t\u00f8ye min lille lek, humrer Stine.", "Langt om lenge, etter et par kreative vekkeknep, \u00e5pnet barnet omsider \u00f8ynene - og erkl\u00e6rte: \u00abbare tulla\u00bb, til stor lettelse for bekymrede voksne.", "Et par \u00e5r senere var hun igjen i sentrum for alles oppmerksomhet. Hun hadde laget sang til farmors 70-\u00e5rslag. Fremf\u00f8ringen i alles p\u00e5syn var et kjempekick. Men rosen etterp\u00e5, fra tanter, onkler og s\u00f8skenbarn, kom som et sjokk.", "- Det var d\u00f8dspinlig. Jeg l\u00f8p, l\u00e5ste meg inn p\u00e5 soverommet. Gr\u00e5t og gr\u00e5t. Slik er det fremdeles. \u00c5 st\u00e5 p\u00e5 scenen foran et publikum er deilig, men eventuell oppmerksomheten etterp\u00e5 er jeg d\u00e5rlig p\u00e5 \u00e5 takle.", "- En sjenert ekshibisjonist alts\u00e5?", "- En bra beskrivelse. P\u00e5 fest er jeg aldri blant dem som stikker meg fram. Noen tror kanskje at jeg koketterer med sjenansen min. Men ber\u00f8mmelse utenfor teatersalen er ingenting jeg trakter etter.", "Ute p\u00e5 byen har suksessen i \u00abDoppler\u00bb enn\u00e5 ikke f\u00f8rt til plagsom p\u00e5gang fra ivrige autografjegere. Bare \u00e9n kveld, i kassa p\u00e5 Bunnpris, ble hun stoppet av en entusiastisk 18-\u00e5rig beundrer. Han mente \u00e5 gjenkjenne mammaen og mammaelgen fra scenen.", "- Slike reaksjoner er bare hyggelige. Han var s\u00e5 begeistret. At vi som holder p\u00e5 med teater n\u00e5r fram til nye og yngre publikumsgrupper er helt avgj\u00f8rende. Tradisjonelt har mye av repertoaret ved institusjonsteatrene rettet seg etter smaken til damene med lilla permanent. Men Tr\u00f8ndelag Teater er annerledes. Her skjer det mye kult, modig og frekt. Jeg er heldig som f\u00e5r lov til \u00e5 jobbe her og l\u00e6re av denne lekenheten.", "Stine tror at dette er veien \u00e5 g\u00e5 om teateret skal overleve.", "- Mange hygger seg best i ensomhet ved pc-skjermen. Teateret m\u00e5 derfor tilby noe helt annet enn film- og spillbransjen. De som opps\u00f8ker teateret m\u00e5 fornemme at hver forestilling er unik, at det skjer noe nytt her og n\u00e5 - i samspillet mellom skuespillerne p\u00e5 scenen og i kontakten mellom skuespillerne og publikum. Gjerne som sm\u00e5 improvisasjoner. Fellesskapet m\u00e5 oppleves som positivt, et godt sted \u00e5 v\u00e6re.", "Stine er ogs\u00e5 opptatt av teaterets samfunnsansvar, at politisk viktige emner h\u00f8rer med i repertoaret. Og minner om at politiske tema ogs\u00e5 kan v\u00e6re god underholdning, med snert og humor.", "- Mitt h\u00e5p er at publikum kjenner seg litt annerledes n\u00e5r de g\u00e5r fra teateret - enn da de kom. De som opplever at et teaterstykke kan endre holdninger, vil kanskje f\u00f8le at forandring er mulig p\u00e5 andre omr\u00e5der ogs\u00e5.", "- Hedda Gabler er ikke s\u00e6rlig hum\u00f8rfylt?", "- Nei, men hun er en kul dame. Mennene er betatt av henne. Hun kan ri og skyte med pistol.", "- Samt ond og manipulerende?", "- Ja, nesten som et monster, en slags heks. Jeg tror jeg begynner \u00e5 forst\u00e5 hvorfor hun reagerer som hun gj\u00f8r. Men \u00e5 flytte denne forst\u00e5elsen fra hodet til kroppen, slik at jeg kan spille henne p\u00e5 en overbevisende m\u00e5te, er ikke enkelt.", "Stine plasserer sin bacalao-inspirerte gryte p\u00e5 bordet. \u00c5 ha to ekstra til middag er visst ingen stor greie. If\u00f8lge gode venner svinger hun ofte opp med de lekreste retter uten at det ser ut til \u00e5 stresse henne det minste.", "Hedda Gabler inviterer ikke sine venner p\u00e5 middagsselskap. I stedet driver hun sitt renkespill - og med verst tenkelige utfall.", "Stine tror at mange, ogs\u00e5 i 2016, lever i lignende innholdsl\u00f8se fasadeekteskap, og at tanken p\u00e5 \u00e5 bryte ut er umulig, fordi alternative l\u00f8sninger ikke oppleves som mulig.", "- Hedda innser at hun har tatt et fatalt grusomt feil valg ved \u00e5 gifte seg med J\u00f8rgen Tesman. Hun kommer ingen vei og er helt desperat. Desperate folk gj\u00f8r ville ting. Kanskje forst\u00e5r hun heller ikke helt hvorfor hun oppf\u00f8rer seg som hun gj\u00f8r. Slik er det ofte med meg ogs\u00e5. Jeg gj\u00f8r rare ting uten \u00e5 skj\u00f8nne hvorfor.", "Stine kikker bort p\u00e5 samboeren som verken bekrefter eller benekter mulige likhetstrekk mellom kj\u00e6resten og Hedda Gabler. Men at han tidlig falt for Stines sjarm, innr\u00f8mmer han gjerne. Fra andre hold har vi f\u00e5tt vite at han sirklet rundt dr\u00f8mmedama b\u00e5de sent og tidlig , med et l\u00f8nnlig h\u00e5p om at hun en dag ville\u00abfalle\u00bb.", "- Det tok litt tid f\u00f8r vi fant hverandre. Flere p\u00e5 folkeh\u00f8yskolen p\u00e5sto at de straks skj\u00f8nte at vi ville bli et par - og at vi var de siste som forsto \u00abtegninga\u00bb, ler Stine.", "Etter folkeh\u00f8yskole\u00e5ret dro kj\u00e6resteparet p\u00e5 ryggsekktur til Kina. M\u00f8tet med landet og folket gjorde voldsomt inntrykk.", "- Folk var s\u00e5 snille, s\u00e5 gjestfrie og hjelpsomme. Men spr\u00e5ket skilte oss som en usynlig vegg. \u00d8nsket om \u00e5 forst\u00e5 hva de sa, meldte seg som en kl\u00f8e i kroppen.", "Lenge f\u00f8r starten p\u00e5 \u00e5ret ved folkeh\u00f8yskolen, som er landets fremste \u00abforskole\u00bb for Statens Teaterh\u00f8gskole i Oslo, hadde Stine bestemt seg for \u00e5 satse helt og fullt p\u00e5 skuespilleryrket. Men \u00e5 slippe inn ved den attraktive utdanningen var verre enn hun hadde trodd. Hun meldte seg til den ene opptakspr\u00f8ven etter den andre - seks ganger til sammen - uten \u00e5 greie \u00e5 overbevise inntakskomiteen om at her hadde de en kandidat for de st\u00f8rste roller.", "Catharina Bu: P\u00e5 ungdomsskolen var Stines interesse for film og teater tydelig for alle. Hun hadde egne filmprosjekter i flere fag, bl.a. fransk. Da ble det fjernsynskj\u00f8kken med f\u00e5 ord men mange kasseroller. Hun var samfunnsengasjert og hadde meninger om politikk og milj\u00f8. At alle trivdes var viktig. De fleste trodde at hun kom til \u00e5 bli skuespiller, men till\u00f8p til primadonnanykker s\u00e5 vi aldri.", "Innimellom opptakspr\u00f8vene testet hun ut talentene sine p\u00e5 andre felter. Kl\u00f8en etter Kina-bes\u00f8ket satt i kroppen - og hun s\u00f8kte seg inn p\u00e5 kinesisk ved Universitetet i Oslo, noe som innebar at hun fikk et halv\u00e5r som student ved pre-stisjetunge Beijing universitet.", "- Mange hevder at kinesisk er lett \u00e5 l\u00e6re. Det synes ikke jeg. \u00c9n og samme stavelse kan bety mange helt forskjellige ting, alt etter hvor du legger trykket. Men jeg l\u00e6rte nok til \u00e5 prate brukbart med vanlige kinesere. Det var veldig givende.", "Hva hun skal bruke kinesiskkunnskapene sine til i framtida, er litt mer diffust.", "- He, he ... Kinesisk funker jo godt som r\u00f8verspr\u00e5k n\u00e5r jeg prater med bestevenninna mi fra studiet, og vi m\u00e5 innom emner ingen andre beh\u00f8ver \u00e5 vite noe om.", "De lange armene veiver forklarende innunder det lave takpanelet. \u00c5 l\u00e6re et nytt spr\u00e5k er sannsynligvis nyttig uansett. Hun \u00f8nsker jo \u00e5 leve av kommunikasjon p\u00e5 s\u00e5 mange slags plan. Avgangsforestillingen til teaterutdanningen i Nord-Tr\u00f8ndelag, der hun til slutt ble innvilget en plass, var nesten fri for talespr\u00e5k. Men budskapet til de nyutdannede skuespillerne fascinerte de fleste. Hele truppen ble invitert inn i varmen til en kjent fransk friteatergruppe og turnerte i to \u00e5r over store deler av Europa. Nominert til en h\u00f8ythengende fransk teaterpris ble de ogs\u00e5.", "- P\u00e5 forh\u00e5nd visste jeg lite om skuespillerutdanningen i Verdal. Men forsto snart at jeg hadde v\u00e6rt heldig som fikk plassen. P\u00e5 de tre \u00e5rene l\u00e6rte jeg vanvittig mye.", "- Noen sier du har litt for lite spisse albuer til \u00e5 bli en god skuespiller?", "- Hmmm, ja, jeg h\u00f8rer det - at jeg b\u00f8r bli slemmere.", "De lange armene med de altfor butte albuene settes igjen i uttrykksfulle bevegelser.", "- Selvf\u00f8lgelig er det greiest med tydelige personer, personer som sier: \u00abja, jeg vil ha kj\u00f8ttkaker\u00bb, enn noen som alltid svarer: \u00abnei, det er det samme for meg.\u00bb Men s\u00e5 er det alts\u00e5 s\u00e5nn at jeg har problemer med tanken p\u00e5 \u00e5 st\u00f8te noen.", "- Den r\u00f8de h\u00e5rfargen er kanskje ikke helt ekte?", "- N\u00e5 f\u00f8les fargen som en naturlig del av meg fordi jeg har hatt den s\u00e5 lenge, men det stemmer nok at fargen ikke er min. Fra starten utstyrte naturen meg med vanlig kommunegr\u00e5tt h\u00e5r.", "Stine liker seg i Trondheim. N\u00e6rheten til fjellet betyr mye. Men byens lyskryss irriterer henne grensel\u00f8st. Den endel\u00f8se ventingen p\u00e5 gr\u00f8nt i fotgjengerfeltene g\u00e5r henne p\u00e5 nervene.", "- Jeg blir stressa av denne evinnelige st\u00e5inga. I andre byer er det alltid gr\u00f8nt i \u00e9n retning. Dermed kan jeg krysse \u00e9n gate mens jeg venter p\u00e5 gr\u00f8nt i den retningen jeg egentlig skal. I Trondheim tar folk diagonalen over lyskryssene n\u00e5r de omsider f\u00e5r lov til \u00e5 r\u00f8re p\u00e5 seg. Skr\u00e5kryssingen er grei, men ventingen blir jeg aldri vant til.", "Stine Fevik m\u00e5 trolig slite med byens uregjerlige trafikklys en god stund til. Engasjementet hennes varer ut 2017. Hva som skjer etterp\u00e5 har hun ingen anelse om.", "Stine forteller litt om foreldrene sine og \u00abarven\u00bb etter dem.", "- De l\u00e6rte meg \u00e5 bli glad i fjellet og naturen selv om jeg som oftest strittet voldsomt imot. De tok meg ogs\u00e5 tidlig med p\u00e5 musikaler, revy og teater fordi de s\u00e5 at disse opplevelsene betydde mye for meg. Jeg har mye \u00e5 takke mamma og pappa for.", "S\u00e5 snakker vi litt mer om Hedda Gabler. Om hun er gravid eller ikke. I en replikk hinter hun til sitt nyss p\u00e5begynte svangerskap og bruker det kommende barnet som en unnskyldning for at hun \u00f8delegger et uerstattelig mesterverk.", "- Ibsen er flott. Replikkene hans \u00e5pner for mange fortolkninger. Det er opp til oss \u00e5 fylle hans antydninger med innhold og mening. Vi tror ikke at Hedda er gravid. Sannsynligvis lyver hun for \u00e5 skaffe seg fordeler.", "- Hva med Heddas pistoler og hester?", "- Pistolene er med. Jeg har til og med g\u00e5tt p\u00e5 skytetrening. Hesten nevnes ogs\u00e5. I tillegg f\u00e5r publikum oppleve en knallr\u00f8d Porsche p\u00e5 scenen, kj\u00f8ret\u00f8yet til Tesman-parets tafsende husvenn, assessor Brack.", "I denne oppsetningen er handlingen i Henrik Ibsens 1890-drama flyttet fram til v\u00e5r tid. Slik markerer teateret at skjebnen til Hedda Gabler ang\u00e5r oss ogs\u00e5 i dag.", "Men enn\u00e5 har Stine Fevik et godt stykke arbeid \u00e5 gj\u00f8re f\u00f8r Heddas bisarre adferd sitter i armer og bein. Heldigvis har hun noen lange d\u00f8gn igjen til premieren."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8d62d0229aa9a550bff4d2b18d40d170c827e42adae3ac6a25234f84e8544c4c"}, {"field": "createtime", "value": "2016-05-21T07:28:35.000Z"}, {"field": "description", "value": "12500 tr\u00f8ndere har sett henne i \u00abDoppler\u00bb. N\u00e5 st\u00e5r Hedda Gabler for tur. Med Porsche og pistoler som ekstrautstyr."}, {"field": "dominantimage", "value": "http://www.adressa.no/pluss/magasin/article12763183.ece/urfi9t/ALTERNATES/w980-default/Stine%20Fevik%2020160502-HHJ-12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/657c7916a3dad423554fcefa9ef4f81051fd6624.jpg?5908b057"}, {"field": "dominantthumbnaildimensions", "value": "300x169"}, {"field": "heading", "value": ["Fra Doppler til Gabler -adressa.no", "Redd replikk-kaos", "Spilte d\u00f8d i barnehagen", "Monster og heks", "Innholdsl\u00f8se ekteskap", "Avvist av teaterh\u00f8gskolen", "M\u00e5 bli slemmere", "Gravid eller ikke"]}, {"field": "id", "value": "657c7916a3dad423554fcefa9ef4f81051fd6624"}, {"field": "keyword", "value": ["Ukeadressa", "Portrettet", "Stine Fevik", "Henrik Ibsen", "Doppler", "Erlend Loe", "Kristian Seltun"]}, {"field": "keywords", "value": "Ukeadressa,Portrettet,Stine Fevik,Henrik Ibsen,Doppler,Erlend Loe,Kristian Seltun"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "black box"}, {"field": "kw-concept", "value": ["skuespiller", "fant hverandre", "spisse albuer", "scenen", "teater", "lange armene"]}, {"field": "kw-entity", "value": ["porsche", "sigurd", "olavs hospital", "prinsens", "dagsnytt 18", "apokalypse", "compagnie philippe genty", "mortified", "h\u00f8gskolen", "ibsen", "doppler", "tr\u00f8ndelag teater", "bunnpris", "brack", "radiolab og dagsnytt 18", "ute", "ramnes", "palmares du th\u00e9\u00e2tre", "henrik ibsens 1890", "st. olavs hospital", "forget", "hint", "karlson", "romerike", "universitetet", "stevens", "statens teaterh\u00f8gskole", "heddaprisen"]}, {"field": "kw-location", "value": ["vestfold", "europa", "kina", "oslo", "trondheim", "beijing", "verdal", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["j\u00f8rgen tesman", "henrik ibsen", "erlend loe", "patti smith", "stig s\u00e6terbakken", "hogne fevik", "kristian seltun", "stine fevik", "lydia davis", "hedda gabler"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12763183.ece/urfi9t/ALTERNATES/w980-default/Stine%20Fevik%2020160502-HHJ-12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra Doppler til Gabler"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/21/Fra-Doppler-til-Gabler-12763205.ece"}, {"field": "pageclass", "value": ["article"]}, {"field": "publishtime", "value": "2016-05-21T08:22:09.000Z"}, {"field": "recs-articleid", "value": "12763205"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-21T08:22:09.000Z"}, {"field": "recs-rawtitle", "value": "Fra Doppler til Gabler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "12500 tr\u00f8ndere har sett henne i \u00abDoppler\u00bb. N\u00e5 st\u00e5r Hedda Gabler for tur. Med Porsche og pistoler som ekstrautstyr."}, {"field": "thumbnail", "value": "http://content-thumbnail.cxpublic.com/content/thumbnail200x150/657c7916a3dad423554fcefa9ef4f81051fd6624.jpg?5908b057"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T16:14:15.000Z"}, {"field": "title", "value": "Dopplers frue blir Ibsens furie"}, {"field": "url", "value": "http://www.adressa.no/pluss/magasin/2016/05/21/Fra-Doppler-til-Gabler-12763205.ece"}, {"field": "urlhash", "value": "657c7916a3dad423554fcefa9ef4f81051fd6624"}], "score": 0.4615685, "siteId": "9222270286501375973", "id": "657c7916a3dad423554fcefa9ef4f81051fd6624"}

