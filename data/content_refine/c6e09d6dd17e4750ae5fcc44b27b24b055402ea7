{"fields": [{"field": "modifiedtime", "type": "time", "value": "2016-09-01T11:08:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["trondheim", "17. mai", "Flytrafikk", "V\u00e6rnes", "Trondheim lufthavn V\u00e6rnes", "Krig", "Andre verdenskrig", "Forsvaret", "Luftforsvaret"]}, {"field": "author", "value": "tommy fossum"}, {"field": "body", "value": ["Saken oppdateres.", "Bak spakene satt den legendariske krigshelten Egil Hagen. Han hadde med seg fotograf fra avisen Nidaros, som ville forevige skoletoget fra luften. Men det endte med lavtflyvning gjennom Trondheim gater: \u00abUten st\u00f8rre overdrivelse kan vi si at han fl\u00f8y i selve bygatene mellom bryggrekkene, med jump over bruene, skar forbi V\u00e5r Frues kirkes t\u00e5rn, langt under spiret, sveiset forbi de sm\u00e5 t\u00e5rnene p\u00e5 Sparebankens g\u00e5rd, og pirket nesten bort i skolenes faner med ene vingen i det han fl\u00f8y vestover Kongens gate\u00bb skrev Adresseavisen.", "Egil Hagens 17. mai-markering koster ham 30 dager p\u00e5 vann og br\u00f8d.", "I avisen den 20. mai oppsummerer Adresseavisen og Nidaros opptrinnet. Nidaros viser to bilder fra den s\u00e5kalte demonstrasjonsflyvningen, som de skriver det var avisa som tok initiativ til. Bildene er tatt over statuen til vikingkongen Olav Tryggvason - og barnetoget, men detaljene og alt viraken opptrinnet skapte, forbig\u00e5s i stillhet i spaltene. Adresseavisen bruker et dramatisk bilde fra bakkeniv\u00e5, som vi ikke utelukker er manipulert - og her omtales hendelsen som dramatisk:", "\u00abSelv om Trondheim m\u00e5 sies \u00e5 ha brede og \u00e5pne gater, m\u00e5 det sies at det ikke er beregnet for flytrafikk mellom husrekkene. Og slett ikke n\u00e5r gatene er proppet full med titusener av barn og voksne. Det hadde ikke v\u00e6rt noe \u00e5 si p\u00e5 om noen av v\u00e5re flyvere hadde bidratt til \u00e5 kaste glans over 17. mai med litt snittflyvning under den v\u00e5rbl\u00e5 himmelen, hvis de bare hadde gjort det p\u00e5 et beleilig tidspunkt og i tilstrekkelig h\u00f8yde. Men jagerne og det gule skoleflyet som bes\u00f8kte Trondheim 17. mai midt under skolens flaggtog, forstyrret mer enn de skapte fest. Ungene ble g\u00e5ende og glane opp i luften. Det var ikke fritt for at de yngste ble redd av alle lydene. Flyvningen skapte adskillig uro i flaggtoget, skriver Adresseavisen - og fortsetter: \u00abMest uforsvarlig fl\u00f8y han i det gule skoleflyet. (...) Det var temmelig nifst det hele - og selvsagt ulovlig. Ingen flyver har uten \u00e5 v\u00e6re n\u00f8dt til det lov til \u00e5 utsette slike folkemengder for fare som vedkommende gjorde 17. mai. Luftkommando Tr\u00f8ndelag tok da ogs\u00e5 straks aff\u00e6re, og telefonerte til V\u00e6rnes og ga ordre om at samtlige fly skulle kalles tilbake pr radio\u00bb.", "Fra stabssjef mved LKT major Diesen mottok Adresseavisen f\u00f8lgende melding etter den hasardi\u00f8se flyvningen 17. mai: \u00abLuftkommado Tr\u00f8ndelag beklager den m\u00e5te flyvningen 17. mai ble utf\u00f8rt p\u00e5. den er strengt mot alle ordrer og bestemmelser. Luftkomamdo Tr\u00f8ndelag ga straks ordre om \u00e5 stoppe flyvningen da vi ble oppmerksom p\u00e5 den. Disiplin\u00e6re forholdsregler ble tatt\u00bb.", "- At Egil Hagen ble d\u00f8mt til 30 dagers kakebu, var nok en n\u00f8dvendig reaksjon utad, men det er nok meget tvilsomt om dommen ble fullbyrdet. Ledelsen smilte nok godt i skjegget. Det var kun Egil Hagen som kunne finne p\u00e5 \u00e5 fly rundt Olav Tryggves\u00f8n. Egil Hagen var ikke som andre, han var trolig langt foran, en av dem som avgjorde slagene, sier Hans Olav L\u00f8kken, historiker som kjenner godt til luftfartshistorien, spesielt ved V\u00e6rnes.", "Egil Hagen er krigshelten og pilotlegenden som det g\u00e5r mange historier om fra tiden han var ved V\u00e6rnes flystasjon.", "I sin ungdom utvikler Egil nerver av st\u00e5l. Han er en r\u00e5tass, som utfordrer seg selv og omgivelsene. Slik blir ogs\u00e5 hans livsbane.", "Egil er f\u00f8dt i 1922, og g\u00e5r p\u00e5 gymnas p\u00e5 Gj\u00f8vik krigsv\u00e5ren 1940. Atten\u00e5ringen deltar i kamphandlingene, og han vil fortsette kampen mot tyskerne etter at de norske styrkene kapitulerer i juni 1940. Han kommer seg med tiden til Sverige, s\u00e5 over til England, og senere til pilotutdanning ved \u00abLittle Norway\u00bb i Toronto. Ogs\u00e5 her imponerer - og sjarmerer - han.", "- For dem som blir kjent med ham, markerer han seg med sitt p\u00e5gangsmot, sin friske innstilling og ikke minst som en f\u00f8rsteklasses kamerat, forteller Hans Rohde, en av de andre nordmennene som utdannes til pilot der.", "LES OGS\u00c5: Forlot kone og barn for \u00e5 hjelpe andre", "LES OGS\u00c5: Myter og realiteter om 9. april 1940", "I 1943 er Egil Hagen tilbake i England, hvor han underlegges operativ trening \u2013 og blir ved en feiltagelse skutt ned av et britisk flakbatteri. Hagen styrter i hagen til en britisk skomaker, som fort\u00f8rnet gir seg til \u00e5 skjelle ut den nedskutte norske piloten.", "Den dramatiske ulykken er n\u00e6r ved \u00e5 sette en stopper for Hagens krigsinnsats. Ryggen er brukket p\u00e5 tre steder, et kne er knust, og han er i ettertid delvis lam i et bein. Men hans jernvilje bringer ham tilbake. Hagen blir en utmerket jagerflyger, preget av mot og dristighet. Etter den allierte invasjonen av Kontinentet i 1944 er han en del av 332-skvadronen i vel ni m\u00e5neder.", "Under sin f\u00f8rste tur over Frankrike m\u00f8tes han av kraftig tysk luftvernartilleri, og tvinges til \u00e5 g\u00e5 meget lavt, under bruer og h\u00f8yspentledninger. \u00abJa, da skulle jentene p\u00e5 Toten ha sett meg\u00bb, uttaler han senere til en lokalavis. Men det koster ham dyrt. Han skytes i filler, flyet er som en tesil. Bensinm\u00e5leren st\u00e5r p\u00e5 null, han m\u00e5 derfor krasjlande. Et nytt, langt sykehusopphold venter.", "Egil Hagen er den f\u00f8rste norske flygeren som lander p\u00e5 et befridd stykke fransk jord. Det skjer etter at han kommer i heftig luftkamp med tyske Messerschmitt-er. Etter en stund merker han at han ikke har drivstoff til \u00e5 n\u00e5 hjem, s\u00e5 han velger \u00e5 kjempe til \u00abthe bitter end\u00bb. I denne stunden ser han livet i revy. Han velger \u00e5 gi sitt liv, men Gud vil det annerledes. For idet han ikke har mer bensin, og vil v\u00e6re et lett bytte for tyske jagerfly, ser han en rullebane under seg. Det er amerikanere som er i ferd med \u00e5 bygge en stripe. Dit glir han ned.", "En episode Egil Hagen aldri glemmer, og som betyr veldig mye for ham, er da han forf\u00f8lger en skadet Messerschmitt 109 p\u00e5 vei hjem etter oppdrag i England. Alt ligger til rette for et enkelt \u00abkill\u00bb. Men isteden legger han seg p\u00e5 siden av tyskeren, smiler og vinker. Den forbausede tyskeren smiler og vinker tilbake. I det \u00f8yeblikket er de to verdens mest lykkelig mennesker, forteller Egil senere.", "P\u00e5 tampen av krigen, den 8. april 1945, m\u00e5 Egil nok en gang hoppe ut i fallskjerm \u2013 med s\u00f8lvplate i ryggen. Han er flight commandoer for 332-skvadronen da han skytes ned over Tyskland. Han lander i et tre, og brekker ankelen da han hopper ned fra treet. I tre dager gjemmer han seg f\u00f8r noen unger finner ham. Han skremmer dem i f\u00f8rste omgang, med revolveren. Men snart kommer voksne. Egil tildeles flere slag med gev\u00e6rkolber, og f\u00e5r utsl\u00e5tt noen tenner. S\u00e5 f\u00f8res han til en krigsfangeleir i L\u00fcbeck.", "Egil befris av allierte tropper fra leiren, som har 20.000 fanger. Han tar seg til L\u00fchnenburg, hvor han tas h\u00e5nd om av amerikanerne og settes p\u00e5 en DC3 Dakota vestover. Om bord er visstnok ogs\u00e5 Hitlers n\u00e6re medarbeider, general Alfred Jodl, som skal til Reims for \u00e5 undertegne Tysklands kapitulasjon.", "- I flygermilj\u00f8et i Luftforsvaret snakkes det alltid om Mission, Target og Mission Completed. Egil Hagen var den som fulgte l\u00f8ypa helt til slutt. Jeg har snakket med flere som fl\u00f8y sammen med Egil Hagen. Det kunne v\u00e6re ganske s\u00e5 krevende. Noen syntes han var mer enn en r\u00e5tass, og kviet seg litt for \u00e5 fly med ham. Men det tilsa samtidig en viss beundring, fortsetter Hans Olav L\u00f8ken.", "LES OGS\u00c5: 9. april - minutt for minutt", "LES OGS\u00c5: Formet av krigen", "Egil Hagen nyter stor respekt. De som \u00abavgj\u00f8r slag\u00bb gj\u00f8r vanligvis det.", "- For Egil Hagen var det ikke \u00abg\u00e5 p\u00e5\u00bb, men \u00abf\u00f8lg meg\u00bb. Slike som Egil Hagen trenger ikke v\u00e6re t\u00f8ffe, eller spille en rolle. Han var t\u00f8ff. Problemet ligger for slike i det vanskelig med \u00e5 innordne seg. Det smitter ofte over p\u00e5 andre omr\u00e5der i livet. Det ble Egil Hagens bane. Han passet ikke inn i et kollektivt system, understreker L\u00f8kken.", "Det viste han igjen den 17. mai 1946 da han i det gule Fairchild skoleflyet fra V\u00e6rnes Olav Tryggvason-statuen p\u00e5 Torvet i Trondheim.", "Etter krigen flyr Hagen noen \u00e5r for Braathens SAFE, for det meste p\u00e5 Det fjerne \u00d8sten, men i 1951 slutter han i Braathens SAFE. Han flytter h\u00f8sten 1951 til fjellg\u00e5rdene i \u00f8vre Sunndal og Bortategjerdet i fjellg\u00e5rdene i Hafs\u00e5sen sammen med sin kone Reidun. Oppholdet er nok et fors\u00f8k p\u00e5 \u00e5 legge bak seg alle vonde minner fra krigen.", "Etter oppholdet i Hafs\u00e5sen begynner Egil igjen i luftforsvaret. Ogs\u00e5 denne gangen p\u00e5 V\u00e6rnes. Her operer han som nestkommanderende ved 337 skvadronen til 1955, da skvadronen nedlegges. Flygerkarrieren er dermed slutt.", "Det er i denne perioden han foretar flere noks\u00e5 v\u00e5gale lavtflyginger gjennom Sunndalen. Det hender nok at han f\u00e5r klager p\u00e5 disse flygingene - for det sies han fl\u00f8y nedom fj\u00f8set b\u00e5de p\u00e5 Hagen, Fahle og p\u00e5 Furu.", "I ettertid forteller Egil Hagen aldri hvor mange fly han skyter ned under krigen, og han beretter lite om angrepene han deltar i. Men han forteller villig om de seks gangene han styrter. Etter krigen kalles han gjerne for flyv\u00e5penets Jan Baalsrud.", "Hagen dekoreres med Krigsmedaljen, Deltagermedaljen med rosett, Haakon VIIs 70-\u00e5rsmedalje og en rekke utenlandske ordner og medaljer for sin innsats under krigen.", "Han tr\u00e5kket mange p\u00e5 t\u00e6rne. Noen i ledelsen mente nok han ikke passet inn, men det var de samme lederne som ropte p\u00e5 ham n\u00e5r det virkelig gjaldt.", "- Egil Hagen var \u00abmission completed\u00bb, sier L\u00f8kken.", "En som fl\u00f8y mye med Egil Hagen sa det slik: \u00ab... det er slike typer vi trenger, kanskje ikke i fred, men i krig\u00bb.", "Hans Olav L\u00f8kken st\u00e5r bak nettstedet historiefortelleren.no og har bidratt med informasjon om Hagens liv til denne artikkelen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "b263c2ad1e3fc7d56f8e46a3647bad0baddadd1a9b8f421d2ad1d92d08cab06a"}, {"field": "createtime", "value": "2016-05-15T06:54:00.000Z"}, {"field": "description", "value": "For 70 \u00e5r siden skremte et skolefly fra V\u00e6rnes 17. mai-toget i Trondheim."}, {"field": "dominantimage", "value": "http://www.adressa.no/pluss/nyheter/article12730714.ece/3gop15/ALTERNATES/w980-default/Ny-Fly%20sammenkop75.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6e09d6dd17e4750ae5fcc44b27b24b055402ea7.jpg?5974b135"}, {"field": "dominantthumbnaildimensions", "value": "300x169"}, {"field": "heading", "value": ["Her flyr krigshelten mellom hustakene i Trondheim -adressa.no", "Flyr mellom husrekkene", "Krigshelt og pilotlegende", "Mot og dristighet", "Skytes ned over Tyskland", "Flytter til fjells", "Flyv\u00e5pnets Jan Baalsrud"]}, {"field": "id", "value": "c6e09d6dd17e4750ae5fcc44b27b24b055402ea7"}, {"field": "keyword", "value": ["trondheim", "17. mai", "Flytrafikk", "V\u00e6rnes", "Trondheim lufthavn V\u00e6rnes", "Krig", "Andre verdenskrig", "Forsvaret", "Luftforsvaret"]}, {"field": "keywords", "value": "trondheim,17. mai,Flytrafikk,V\u00e6rnes,Trondheim lufthavn V\u00e6rnes,Krig,Andre verdenskrig,Forsvaret,Luftforsvaret"}, {"field": "kw-category", "value": ["pluss", "nyheter"]}, {"field": "kw-company", "value": "fairchild"}, {"field": "kw-concept", "value": ["hagen", "mission completed", "flyr krigshelten", "gule skoleflyet"]}, {"field": "kw-entity", "value": ["mission completed", "hitlers", "messerschmitt 109", "hans olav l\u00f8kken", "fahle", "kongens", "krigsmedaljen", "adresseavisen og nidaros", "l\u00fchnenburg", "toten", "nidaros", "hans olav l\u00f8ken", "sunndal og bortategjerdet", "\u00f8sten", "hafs\u00e5sen", "sparebankens", "luftforsvaret", "braathens safe", "furu", "torvet", "hans rohde", "kontinentet", "sunndalen", "reidun", "mission", "v\u00e5r frues", "gud", "target og mission completed", "adresseavisen", "deltagermedaljen"]}, {"field": "kw-location", "value": ["england", "l\u00fcbeck", "dakota", "tyskland", "toronto", "diesen", "little norway", "gj\u00f8vik", "reims", "tr\u00f8ndelag", "trondheim", "frankrike", "sverige"]}, {"field": "kw-pageclass", "value": "article"}, {"field": "kw-person", "value": ["haakon vii", "jan baalsrud", "v\u00e6rnes olav tryggvason", "olav tryggvason", "olav tryggves\u00f8n", "alfred jodl", "egil hagen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12730714.ece/3gop15/ALTERNATES/w980-default/Ny-Fly%20sammenkop75.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her flyr krigshelten mellom hustakene i Trondheim"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/05/15/Her-flyr-krigshelten-mellom-hustakene-i-Trondheim-12730071.ece"}, {"field": "pageclass", "value": ["article"]}, {"field": "publishtime", "value": "2016-05-15T07:51:42.000Z"}, {"field": "recs-articleid", "value": "12730071"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-05-15T07:51:42.000Z"}, {"field": "recs-rawtitle", "value": "Her flyr krigshelten mellom hustakene i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "For 70 \u00e5r siden skremte et skolefly fra V\u00e6rnes 17. mai-toget i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/c6e09d6dd17e4750ae5fcc44b27b24b055402ea7.jpg?5974b135"}, {"field": "thumbnailfullheightdimensions", "value": "200x2889"}, {"field": "timestamp", "value": "2017-07-23T14:22:45.000Z"}, {"field": "title", "value": "Her flyr krigshelten mellom hustakene i Trondheim"}, {"field": "url", "value": "http://www.adressa.no/pluss/nyheter/2016/05/15/Her-flyr-krigshelten-mellom-hustakene-i-Trondheim-12730071.ece"}, {"field": "urlhash", "value": "c6e09d6dd17e4750ae5fcc44b27b24b055402ea7"}], "score": 0.68711704, "siteId": "9222270286501375973", "id": "c6e09d6dd17e4750ae5fcc44b27b24b055402ea7"}

