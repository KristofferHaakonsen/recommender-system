{"fields": [{"field": "modifiedtime", "type": "time", "value": "2015-06-02T10:52:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Ukeadressa"}, {"field": "author", "value": ["h\u00e5vard egge", "07200", "ukeadressa@adresseavisen.no"]}, {"field": "body", "value": ["I en varm og koselig leilighet i et stort gult trehus p\u00e5 Singsaker st\u00e5r halvt colombianske og halvt svenske Linnea Johansson og lager mat. Hun er en av stadig flere foreldre som er opptatt av at barna skal f\u00e5 servert hjemmelaget mat.", "Formiddagssolen titter inn gjennom vinduet. Linnea nynner. I bakgrunnen surrer stemmen til en ung Bob Dylan. Bortover tregulvet kommer femten m\u00e5neder gamle Lou krabbende. Lou, som i Lou Reed, forklarer moren. M\u00e5let er de lilla filtt\u00f8flene til mor, som st\u00e5r og skj\u00e6rer skiver med tomat og mozzarella til en salat. Lou griper tak i leggene, heiser seg opp og drar i kjolekanten.", "\u2013 Barna vil gj\u00f8re som de voksne, s\u00e5 vi pleier \u00e5 la dem hjelpe til, forklarer Linnea og legger en bolle og en stekespade ved siden av ham p\u00e5 gulvet. Med et stort smil begynner Lou \u00e5 r\u00f8re rundt i den tomme bollen, og Linnea fullf\u00f8rer salaten.", "Barna skal f\u00f8le at de b\u00e5de er en del av familien, og at de bidrar til felleskapet, forklarer hun.", "\u2013 Jeg tar dem med p\u00e5 \u00e5 lage maten, s\u00e5 samles vi rundt bordet hvor vi spiser den samme maten, og til slutt hjelper de til med \u00e5 rydde opp.", "P\u00e5 menyen i dag st\u00e5r spagetti bolognese. Den eneste forskjellen p\u00e5 Lous mat er at hans porsjon ikke tilsettes salt.", "Mat er en begivenhet i familien, som ogs\u00e5 best\u00e5r av tre \u00e5r gamle Caspian og pappa Carsten, som er halvt tr\u00f8ndersk, halvt fransk, og sjefskokken i huset.", "\u2013 Rosmarin. S\u00e5nn skal det lukte hjemme, sier Linnea og vifter med en liten kvast.", "\u2013 F\u00f8r jeg fikk barn, levde jeg p\u00e5 nudler som alle andre. Da jeg var ung og dum, smiler Linnea.", "\u2013 Men etter at jeg fikk barn, har jeg blitt mer bevisst. Det er viktig med mat. Det er det viktigste av alt, egentlig, sier hun ettertenksomt.", "Hun setter Lou i en barnestol ved siden av kj\u00f8kkenbenken. Han strekker seg etter tomatene, og moren gir ham en skive. Lou smatter forn\u00f8yd.", "\u2013 Siden han begynte \u00e5 spise fast f\u00f8de, har han f\u00e5tt sitte her og smake mens jeg lager maten. Han koser seg n\u00e5r han f\u00e5r sitte her.", "Linnea innr\u00f8mmer at det har tatt henne tid \u00e5 bli avslappet med barnematen.", "\u2013 Da jeg ble mamma hadde jeg ingen \u00e5 sp\u00f8rre om hjelp, s\u00e5 jeg", "begynte \u00e5 s\u00f8ke p\u00e5 internett, men det resulterte bare i at jeg ble mer engstelig, forteller hun.", "Linneas redsel for \u00e5 gj\u00f8re noe feil f\u00f8rte til at hun ga Caspian babymat p\u00e5 glass for \u00e5 v\u00e6re p\u00e5 den sikre siden, men en dag hun sto og varmet opp en porsjon til s\u00f8nnen, skjedde det som fikk henne til \u00e5 snu p\u00e5 flisa.", "\u2013 Jeg husker at jeg leste bakp\u00e5 glasset mens jeg ventet p\u00e5 at maten skulle bli varm. Datoen viste at m\u00e5ltidet jeg sto og laget var produsert fire \u00e5r f\u00f8r jeg ble gravid med ham, forteller Linnea og sl\u00e5r armene oppgitt ut i luften.", "\u2013 Det er jo helt ulogisk!", "Med yngstemann Lou var Linnea selvsikker fra f\u00f8rste barneskje. Smaksreisen startet med moste gr\u00f8nnsaker og alltid de samme gr\u00f8nnsakene som resten av familien spiste til middag. Etterhvert ble fisk og kj\u00f8tt ogs\u00e5 med i porsjonene hans.", "\u2013 Vi ga ham etter hvert alt det babyer t\u00e5ler og var selvf\u00f8lgelig", "forsiktig med mat som kan v\u00e6re farlig for ham, som honning og spinat, men ellers spiste Lou det samme som oss. Bare uten salt. Om det var n\u00f8dvendig, kj\u00f8rte jeg det til en mos, forteller hun og viser frem stavmikseren.", "\u2013 Den er alt du trenger for \u00e5 lage babymat, egentlig.", "I dag er begge barna altetende, og Caspian har til og med lagt sin elsk p\u00e5 fransk bl\u00e5muggost.", "\u2013 Jeg ville unng\u00e5 at barna mine ble vant til industrismaken. Unng\u00e5 at de fikk smaksl\u00f8ker som gj\u00f8r at de bare vil ha p\u00f8lser og ferdigpizza. S\u00e5 om barna mine ender opp med \u00e5 spise kun nudler n\u00e5r de blir studenter, s\u00e5 vil ikke det bekymre meg, for n\u00e5 vet jeg at de har f\u00e5tt innl\u00e6rt en god matkultur som de kan ta frem igjen den dagen de selv f\u00e5r barn. Slik jeg selv har gjort.", "Linnea og Carsten er ikke alene. If\u00f8lge professor i ern\u00e6ring ved Universitet i Agder, Nina Cecilie \u00d8verby, velger stadig flere \u00e5 lage barnematen selv. \u00d8verby leder en forskningsgruppe som ser p\u00e5 alt som p\u00e5virker barn og unges kosthold.", "\u2013 Det kommer mer og mer forskning som sier at hardt bearbeidet mat fra industrien ikke er heldig for helsen, s\u00e5 hjemmelaget mat er en motreaksjon til dette, mener hun.", "\u00d8verby tror det er bra for folkehelsen at flere i dag lager barnematen selv. Spesielt fordi veldig mange av de tidlige vanene blir med oss resten av livet.", "\u2013 Fra naturens side er vi glad i s\u00f8tt og salt og ikke det bitre og sure, s\u00e5 derfor m\u00e5 barna l\u00e6res opp til \u00e5 like disse smakene, forklarer hun.", "Barnematindustrien lanserer stadig nye produkter med trendy ingredienser, uten at det beroliger \u00d8verby.", "\u2013 Industrien har en type smak som g\u00e5r igjen i de fleste produktene, som gj\u00f8r at man g\u00e5r glipp av matens egenart. I tillegg blir det lite variasjon i konsistensen, det meste av babymaten er jo samme mosen.", "Sifo-forsker Annechen Bugge skriver for tiden om norske mattrender.", "\u2013Det er ingen tvil om at flere lager hjemmelaget babymat i dag. Folk legger stadig mer vekt p\u00e5 et r\u00e5varebasert kosthold med ferske ingredienser og unng\u00e5r i stadig st\u00f8rre grad ferdigmat.", "Tall fra Norsk spisefakta, publisert i 2014, innsamlet i 2013, viser at det folk er mest opptatt av \u00e5 begrense inntaket av, etter sukkerholdig drikke (80 prosent), er ferdigmat (74 prosent), og babymatglass er ett av de klassiske eksemplene p\u00e5 ferdigmat, if\u00f8lge Bugge.", "Hun bruker blant annet salgstall fra elektronikkbransjen i sin forskning.", "\u2013Det kj\u00f8kkenutstyret som selger bra avsl\u00f8rer preferanser og prioriteringer hos forbrukerne. Vi ser at for tiden er stavmikseren en av de store bestselgerne. Med den lager folk blant annet mos og babymat.", "Bugge mener at den \u00f8kte interessen for hjemmelaget mat inneb\u00e6rer et press p\u00e5 foreldrene.", "\u2013For foreldre er det stadig mer problematisk \u00e5 dra frem ferdiglaget babymat p\u00e5 glass, noe som i forhold til helseaspektet kanskje kan v\u00e6re bra, men samtidig belyser det at det stilles h\u00f8ye krav til foreldrene.", "En potte med oregano settes midt p\u00e5 kj\u00f8kkenbordet. Vi er i \u00f8verste etasje i Othilienborg borettslag. Her bor Oda sammen med kj\u00e6resten Tore og deres snart to \u00e5r gamle s\u00f8nn Olav.", "P\u00e5 skr\u00e5 i forkant av urteplanten plasseres nennsomt et glass hjemmelaget tomatsaus. Med sitt Panasonic-kamera har Oda Skognes H\u00f8yland fullt fokus p\u00e5 maten. Hun knipser fra ulike vinkler for \u00e5 sikre seg blinkskuddet. Bildet skal brukes i neste blogginnlegg p\u00e5 nettsiden hennes LagBarnemat.", "\u2013 Denne tomatsausen har v\u00e6rt favorittmaten til s\u00f8nnen min Olav siden han var seks m\u00e5neder, gjerne sammen med linser eller fullkornspasta, forteller hun.", "Oda tilsetter ofte krydder, for hennes erfaring er at barn er glad i smak.", "\u2013 S\u00e6rlig hvitl\u00f8k, faktisk. Jeg tror det er hvitl\u00f8k i omtrent alt han f\u00e5r.", "Ettersom det g\u00e5r raskt \u00e5 lage mye tomatsaus, s\u00e5 pleier Oda \u00e5 lage opp en stor mengde som hun fryser ned i porsjoner.", "\u2013 Tomatsausen bruker jeg som base til flere av familiemiddagene v\u00e5re, forteller hun og nevner gryteretter, pastaretter, pizza og supper.", "I bakgrunnen begynner babycallen \u00e5 sprake. Oda zoomer ut fra tomatsausen.", "Oda g\u00e5r for \u00e5 hente minstemann, som nettopp har v\u00e5knet fra sin formiddagsdupp. Hun setter ham i en barnestol ved siden av kj\u00f8kkenbordet og plasserer en porsjon havregr\u00f8t foran ham.", "Under den bustete luggen sperres to \u00f8yne opp. Olav tar et grep rundt barneskjeen og begynner \u00e5 spise.", "\u2013 Det trenger ikke \u00e5 v\u00e6re s\u00e5 vanskelig \u00e5 lage hjemmelaget barnemat, sier Oda og forklarer at havregr\u00f8ten Olav har f\u00e5tt i dag ble r\u00f8rt sammen kvelden f\u00f8r, og siden har den kun f\u00e5tt st\u00e5 i kj\u00f8leskapet og svelle.", "\u2013 Vips, s\u00e5 er den klar til servering \u2013 helt uten koking. Den er veldig praktisk, for av og til rekker man ikke \u00e5 v\u00e5kne selv f\u00f8r ungen vil ha mat.", "Det var da Oda gikk gravid at hun begynte \u00e5 s\u00f8ke p\u00e5 nettet etter oppskrifter p\u00e5 hjemmelaget babymat.", "P\u00e5 nettet fant hun flere barnematblogger, men en del av dem var inaktive, antakelig fordi barna til m\u00f8drene som skrev dem var blitt for gamle, tror Oda. Men hun fant ikke alle de svarene hun ville ha.", "Oda s\u00e5 at det var rom for flere stemmer, og det f\u00f8rte til at hun", "begynte \u00e5 skrive ned erfaringer og oppskrifter hun laget til s\u00f8nnen. F\u00f8rst mest for de andre p\u00e5 barselgruppen og senere for et stadig st\u00f8rre publikum.", "I motsetning til de mange mammabloggene handler bloggen hennes kun om barnemat.", "\u2013 For meg er det viktig \u00e5 skrive uten for mye fjas. Jeg vil dessuten unng\u00e5 \u00e5 utlevere familien min, forklarer Oda.", "For tiden har LagBarnemat over 2000 unike lesere i uka som etterlater seg 6000 treff, og det er stadig nye nybakte foreldre som l\u00e6rer bloggen \u00e5 kjenne. Det har g\u00e5tt sakte, men sikkert oppover.", "Selv om LagBarnemat har f\u00e5tt mange lesere, er bloggen fortsatt et overskuddsprosjekt, og det er sjelden Oda bruker mer enn et par timer p\u00e5 et innlegg.", "\u2013 M\u00e5let med bloggen er ikke at jeg skal profilere meg som person, men \u00e5 spre budskapet om at det er mye enklere \u00e5 lage barnemat enn mange tror. Det synes jeg flest mulig b\u00f8r f\u00e5 vite om, sier hun entusiastisk.", "\u2013 Dessuten er det mye billigere \u00e5 lage barnematen selv.", "Oda har erfart at man ikke trenger mange \u00e5rs utdannelse innen ern\u00e6-ring for \u00e5 lage babymat og \u00e5 inspirere andre til \u00e5 gj\u00f8re det samme.", "\u2013 Mest g\u00f8y er det \u00e5 legge ut oppskrifter jeg har utviklet selv, forteller hun.", "For henne er det et poeng at maten inneholder lett tilgjengelige r\u00e5varer.", "\u2013 Ofte kan man lese en oppskrift med \u00e5tte r\u00e5varer man aldri har v\u00e6rt borti f\u00f8r. Det gj\u00f8r det uoverkommelig for mange \u00e5 pr\u00f8ve seg p\u00e5 dem.", "\u2013 Vi har hele tiden tatt utgangspunkt i den maten vi selv spiser, s\u00e5 Olav er blitt vant til smakene han kommer til \u00e5 f\u00e5 i resten av oppveksten. Det har fungert veldig fint, forteller Oda, som blant annet har laget oppskrift p\u00e5 et tacokrydder uten salt slik at s\u00f8nnen kan f\u00e5 v\u00e6re med p\u00e5 familiens fredagsritual.", "Og strategien ser ut til \u00e5 fungere.", "\u2013 Brokkoli er yndlingsmaten hans, og om det er noe han ikke liker, s\u00e5 smaker han p\u00e5 det likevel. Det er bra, for vi har funnet ut at det kan ta ti ganger f\u00f8r Olav finner ut at han liker enkelte ting.", "S\u00f8nnen synes det er stas \u00e5 holde p\u00e5 med det samme som foreldrene, og maten er ikke et unntak.", "\u2013 M\u00e5ltidet er en begivenhet i v\u00e5r familie, som b\u00e5de han og vi trives med. Og n\u00e5r vi selv ikke spiser ferdigmat, s\u00e5 skj\u00f8nner jeg ikke hvorfor Olav skal det.", "Etter en stund med blogging tok plutselig kokebokforfatter og kursholder Margit Vea kontakt.", "\u2013 Jeg tok kontakt med Oda for \u00e5 h\u00f8re om hun ville ta kursholderkurset mitt da jeg s\u00e5 at hun hadde mye kunnskap om barnemat, forteller Vea, som har holdt p\u00e5 med barnematformidling i snart 20 \u00e5r.", "I begynnelsen av karrieren holdt Vea alle kursene sine selv, f\u00f8rst i Haugesund og senere som omreisende, men p\u00e5gangen har de siste \u00e5rene blitt s\u00e5 stor at hun ikke har hatt mulighet til \u00e5 f\u00f8lge opp alle henvendelsene. I dag har hun derfor over 15 kursholdere spredt rundt i landet som underviser i hennes regi. Dette gj\u00f8r at flere sm\u00e5barnsforeldre f\u00e5r muligheten til \u00e5 g\u00e5 p\u00e5 barnematkurs, og flere barnehager f\u00e5r bes\u00f8k av kursholderne.", "\u2013 Det er for mye teoribasert kunnskap der ute. Mange t\u00f8r ikke lage babymaten selv fordi de ikke har erfaring og er redd for at barna ikke f\u00e5r n\u00f8dvendig n\u00e6ring, mener Vea.", "Hun er opptatt av \u00e5 drive med praktisk formidling, samt \u00e5 forklare at om barna spiser variert kost med gode r\u00e5varer, s\u00e5 f\u00e5r de rett ern\u00e6ring.", "\u2013 Gode r\u00e5varer er uten spr\u00f8ytemidler, helst sesongbaserte og rene. Ikke bearbeidede og uten juks, utdyper Vea.", "Hun opplever at flere lager hjemmelaget babymat.", "\u2013 Ja. Endelig! Jeg har jobbet lenge med dette, og i dag opplever jeg mye st\u00f8rre ettersp\u00f8rsel etter kurs og b\u00f8ker. Det skjer mye i sosiale medier, og folk p\u00e5 kursene sier ofte at \u00abjeg har vokst opp med posesuppe \u2013 det skal ikke mine barn ha\u00bb.", "I 2008 fikk r\u00f8roskokk Mikael Forselius (bildet) m\u00f8te sin datter for f\u00f8rste gang. Tre m\u00e5neder gammel, fra S\u00f8r-Afrika.", "\u2013 Det var litt surrealistisk da de kom og leverte henne, med bare \u00e9n eneste instruks, og det var hva slags industriprodusert babymat hun skulle ha.", "Forselius sov ikke den natten. Skal hun virkelig spise det pulveret i mange m\u00e5neder fremover, undret han.", "\u2013 Jeg er jo kokk og har alltid jobbet med lokal og ren mat, og plutselig f\u00e5r jeg beskjed om \u00e5 mate den viktigste personen i livet mitt med industrimat.", "Dagen etter begynte Forselius \u00e5 sette seg inn i alt som hadde med babymat \u00e5 gj\u00f8re. Erfaringene skrev han ned i dagbokform, som senere resulterte i utgivelsen \u00abHjemmelaget barnemat\u00bb (2013). Siden har han holdt kurs for foreldre som \u00f8nsker \u00e5 lage babymaten selv.", "\u2013 Jeg opplever at mange foreldre er kjempenysgjerrige, ofte blir de st\u00e5ende i en time etter kurset er ferdig med sp\u00f8rsm\u00e5l. Folk har lyst til \u00e5 lage egen mat til barna, og derfor er det viktig \u00e5 spre budskapet: Industrien gj\u00f8r det ikke bedre enn foreldrene \u2013 tvert imot!", "\u2013 Jeg ser at det er mange mamma- og pappabloggere som skriver om det samme som meg. Foreldre i dag er mer opptatt av at barnet skal spise godt enn det deres foreldre var, og de er mer kritiske til matindustrien, hevder Forselius.", "Oda Skognes H\u00f8yland st\u00e5r med rak rygg, hun holder den ene h\u00e5nden i siden, veiver litt med den andre mens hun forklarer.", "\u2013 F\u00f8rst kan jeg begynne med \u00e5 fortelle at min interesse for mat blomstret da jeg skj\u00f8nte at jeg hadde ansvaret for alt s\u00f8nnen min fikk puttet i munnen, sier Oda, samtidig som hun begynner \u00e5 r\u00f8re sammen en hirsegr\u00f8t.", "Tilskuerne, en venninnegjeng med fire nybakte m\u00f8dre og deres sultne babyer, f\u00f8lger spent med.", "\u2013 Jeg bestilte dette kurset f\u00f8rst og fremst for \u00e5 ha noe \u00e5 finne p\u00e5, i tillegg til at jeg ikke har peiling p\u00e5 babymat og konserveringsmidler og s\u00e5nt. Jeg er mer ferdigmattypen egentlig, men synes det er viktig \u00e5 gi ordentlig mat til de sm\u00e5. Det er ikke s\u00e5 n\u00f8ye med meg selv, ler Ingrid Sofie Eliassen.", "For Kristine Sundnes er det viktig at datteren Hedvig (4,5 m\u00e5neder) l\u00e6rer seg \u00e5 like den maten hun og faren liker.", "\u2013 Jeg er ikke s\u00e5 redd for babymat kj\u00f8pt i butikk, men er opptatt av at datteren min skal l\u00e6re seg \u00e5 like mye forskjellig mat og f\u00e5 et vidt smaksspekter, forteller hun.", "Venninnene, som klarte kunststykket \u00e5 f\u00e5 barn omtrent samtidig, er samlet rundt det store kj\u00f8kkenbordet hjemme i rekkehusleiligheten til Kristine p\u00e5 Bakklandet. P\u00e5 gulvet ligger bilstoler, stellebager, kosebamser og en stor matte med et lekestativ p\u00e5. Babyene dier, skriker, pludrer og sover om hverandre, mens m\u00f8drene smaker og lytter til Oda.", "\u2013 Lettmat er ikke noe \u00e5 tenke p\u00e5, for barna trenger fett, forklarer hun og r\u00f8rer en sm\u00f8rklatt inn i hirsegr\u00f8ten.", "Hittil har Oda holdt \u00e5tte barnematkurs. Kursene har hun b\u00e5de", "arrangert hjemme hos foreldre og p\u00e5 kulturhuset Isak. Sistnevnte i regi av Trondheim kommunes prosjekt Gr\u00f8nn barneby, som har fokus p\u00e5 kosthold og milj\u00f8 rettet mot blant annet barnefamilier og barnehager. Kursene i regi av Gr\u00f8nn barneby tilbys gratis og med s\u00e5 stor p\u00e5gang fra foreldre sultne p\u00e5 kunnskap at flere ekstra kurs er satt opp.", "P\u00e5 fanget til Kristine smatter og smaker Hedvig nysgjerrig p\u00e5 den nylagde hirsegr\u00f8ten. Mens Marit Bredesen p\u00e5 den andre siden av bordet har f\u00e5tt smaken p\u00e5 en banan- og avokadomos Oda nettopp har laget med stavmikseren.", "\u2013 Dette var godt. Dette m\u00e5 Emeli f\u00e5 smake, sier hun og g\u00e5r ut i barnevognen p\u00e5 terrassen for \u00e5 hente sin fem m\u00e5neder gamle datter fra formiddagsduppen.", "Inne p\u00e5 kj\u00f8kkenet blir Emeli tilbudt en skje med den gr\u00f8nne mosen. Hun sperrer opp \u00f8ynene, smaker og spytter raskt ut igjen.", "\u2013 Jeg tror kanskje moren likte det bedre enn datteren, sp\u00f8ker Ingrid.", "\u2013 Det trenger ikke \u00e5 v\u00e6re at de ikke liker det, men at det er uvante smaker og kanskje en annerledes skje enn hun er vant til, kommenterer Oda.", "\u2013 Plutselig synes de det er kjempegodt. Man m\u00e5 ikke gi opp selv om de synes det er rart f\u00f8rste gang de f\u00e5r noe nytt i munnen. Det er naturlig at de er skeptiske.", "Marit gir ikke opp, og Emeli blir stadig mer fortrolig med banan- og avokadomosen.", "\u2013 Unger vil gjerne ha mat med smak i. Jeg anbefaler \u00e5 bruke hvitl\u00f8k i babymaten. Det liker de kjempegodt, og s\u00e5 er det veldig sunt, forteller Oda.", "\u2013 Det hadde jeg aldri tenkt p\u00e5 som ingrediens i babymat, sier Ingrid.", "Det to\u2013tre timer lange kurset g\u00e5r mot slutten. Kristine vil ta med seg tips om mos og gr\u00f8t fremover, ettersom det er den fasen datteren Hedvig skal begynne p\u00e5 n\u00e5.", "\u2013 I tillegg vil jeg la meg inspirere til \u00e5 bruke nye ingredienser og andre m\u00e5ter \u00e5 gj\u00f8re ting p\u00e5. Vi har jo vokst opp med most gulrot og potet, og that's it. Da jeg fortalte mamma at jeg skulle p\u00e5 babymatkurs, sa hun: \u00abJa, men herlighet, vi moste gulrot og potet, det var da bra nok det!\u00bb forteller Kristine med tilgjort stemme.", "\u2013 Det samme sa mamma. Bare tull \u00e5 bruke penger p\u00e5 et kurs, forteller Ingrid og ler.", "M\u00f8drene er enig i at babymatkurset var en god id\u00e9, og at de har f\u00e5tt et godt utbytte.", "\u2013 Dette var skikkelig nyttig \u00e5 v\u00e6re med p\u00e5. For meg har det v\u00e6rt viktig \u00e5 f\u00e5 tips om hva de kan spise og n\u00e5r, forteller Marit som har en datter p\u00e5 tre \u00e5r fra f\u00f8r.", "\u2013 For eksempel at grunnen til at man ikke b\u00f8r gi barna melkeprodukter, er at det er mettende, men mangler en del av den n\u00e6ringen sm\u00e5 babyer trenger. S\u00e5nn type informasjon er veldig greit, for man f\u00e5r litt aversjon mot \u00e5 lage maten selv n\u00e5r man hele tiden blir usikker p\u00e5 om man gj\u00f8r det riktig.", "\u2013 Ja, n\u00e5r man f\u00e5r beskjed om at de ikke skal spise noe, s\u00e5 trenger man ogs\u00e5 \u00e5 vite hvorfor, istemmer Kristine.", "If\u00f8lge kokebokforfatter og kursholder Margit Vea er dette de st\u00f8rste gevinstene ved \u00e5 lage hjemmelaget barnemat:", "\u2022 Familien spiser sammen.", "\u2022 Det smaker best.", "\u2022 St\u00f8rre frihet til \u00e5 velge det beste.", "\u2022 Man kan unng\u00e5 raffinerte oljer, raffinert sukker og industrisalt.", "\u2022 F\u00e5r mange gode stunder p\u00e5 kj\u00f8kkenet sammen med barnet og mange gode matopplevelser.", "\u2022 Mer kontroll p\u00e5 hva barna spiser.", "\u2022 Blir vant til mange r\u00e5varer, med ulik smak og utseende.", "\u2022 Foreldre og unger f\u00e5r gode relasjoner til r\u00e5varer \u2013 og blir mer kreative.", "\u2022 Ved \u00e5 lage selv kan man lage finmos, men har og muligheten til \u00e5 grovmose eller gi barna mat som ikke moses, slik at barnet kan venne seg til ulike konsistenser.", "\u2022 Utvikler smak. Industrimaten smaker ofte likt.", "\u2022 N\u00e5r barna f\u00e5r spise selv, og velge selv, s\u00e5 f\u00e5r de bedre koordinasjon.", "\u2022 Barna kan regulere matinntaket n\u00e5r de holder i maten selv. Det gj\u00f8r at barna blir fortere selvstendig og opplever mestring."]}, {"field": "category0", "value": "pluss"}, {"field": "contenthash", "value": "083b7252bca361bfa06486bbcaa9da45129efac51a42fb6105a347e49d6c44c3"}, {"field": "createtime", "value": "2017-02-16T14:42:28.000Z"}, {"field": "description", "value": "Hirse, avokado og hvitl\u00f8k. Maten v\u00e5re minste f\u00e5r servert er ikke hva den en gang var."}, {"field": "dominantimage", "value": "http://www.adressa.no/pluss/article10347543.ece/ml711u/ALTERNATES/w980-default/JPS_babymat41.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a69534eb56d0266dbcfa614052884288c64aab37.jpg?5988cb2e"}, {"field": "dominantthumbnaildimensions", "value": "300x169"}, {"field": "heading", "value": ["I barnemunn -adressa.no", "\u2013 Mat er viktigst", "Var hysterisk", "Spiser det samme", "Stadig flere", "Barnematblogg", "Ikke vanskelig", "Rom for hennes stemme", "Brokkoli er favorittmaten", "Stor interesse", "Industrisjokk", "Kurs p\u00e5 kj\u00f8kkenet", "Nye smaker", "Nyttig informasjon", "Gevinsten ved hjemmelget"]}, {"field": "id", "value": "a69534eb56d0266dbcfa614052884288c64aab37"}, {"field": "keyword", "value": "Ukeadressa"}, {"field": "keywords", "value": "Ukeadressa"}, {"field": "kw-category", "value": "pluss"}, {"field": "kw-classification", "value": "family-and-parenting"}, {"field": "kw-company", "value": "panasonic"}, {"field": "kw-concept", "value": ["smak", "mat", "barn", "hjemmelaget babymat", "spise", "hjemmelaget barnemat", "hjemmelaget mat", "lager hjemmelaget babymat"]}, {"field": "kw-entity", "value": ["bakklandet", "caspian", "lagbarnemat", "isak", "linnea og carsten", "olav", "norsk", "hjemmelaget", "universitet", "gr\u00f8nn", "carsten", "singsaker", "emeli", "tore", "hedvig", "othilienborg"]}, {"field": "kw-location", "value": ["haugesund", "s\u00f8r-afrika", "trondheim", "agder"]}, {"field": "kw-pageclass", "value": "article"}, {"field": "kw-person", "value": ["linnea johansson", "annechen bugge", "kristine sundnes", "lou reed", "mikael forselius", "bob dylan", "oda skognes h\u00f8yland", "ingrid sofie eliassen", "nina cecilie \u00f8verby", "marit bredesen", "margit vea"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10347543.ece/ml711u/ALTERNATES/w980-default/JPS_babymat41.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I barnemunn"}, {"field": "og-type", "value": "article"}, {"field": "og-url", "value": "http://www.adressa.no/pluss/article10347553.ece"}, {"field": "pageclass", "value": ["article"]}, {"field": "publishtime", "value": "2014-11-16T14:21:00.000Z"}, {"field": "recs-articleid", "value": "10347553"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-11-16T14:21:00.000Z"}, {"field": "recs-rawtitle", "value": "I barnemunn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Hirse, avokado og hvitl\u00f8k. Maten v\u00e5re minste f\u00e5r servert er ikke hva den en gang var."}, {"field": "thumbnail", "value": "http://content-thumbnail.cxpublic.com/content/thumbnail200x150/a69534eb56d0266dbcfa614052884288c64aab37.jpg?5988cb2e"}, {"field": "thumbnailfullheightdimensions", "value": "200x5462"}, {"field": "timestamp", "value": "2017-08-07T20:18:54.000Z"}, {"field": "title", "value": "I barnemunn"}, {"field": "url", "value": "http://www.adressa.no/pluss/article10347553.ece"}, {"field": "urlhash", "value": "a69534eb56d0266dbcfa614052884288c64aab37"}], "score": 0.30465853, "siteId": "9222270286501375973", "id": "a69534eb56d0266dbcfa614052884288c64aab37"}

