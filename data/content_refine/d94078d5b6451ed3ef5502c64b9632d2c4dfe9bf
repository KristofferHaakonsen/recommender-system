{"fields": [{"field": "modifiedtime", "type": "time", "value": "2015-04-28T06:47:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein kl\u00f8vstad langberg"}, {"field": "body", "value": ["Saken oppdateres.", "- Det er godt at tvangstankene mine kan brukes til noe fornuftig, sier Blisten og ler.", "Han g\u00e5r n\u00f8ysomt gjennom de nybrente kaffeb\u00f8nnene med fingrene og fjerner dem som skiller seg ut. \u00c9n d\u00e5rlig b\u00f8nne kan \u00f8delegge smaken i en hel kanne med kaffe.", "- Jeg har ansvaret for \u00e5 pakke og sortere kaffen og \u00e5 bist\u00e5 med brenningen. P\u00e5 sikt er planen at jeg skal ha hovedansvaret, sier han til Aftenposten .", "I dag jobber 33-\u00e5ringen fra Hadeland tre ganger i uken p\u00e5 brenneriet til Gr\u00fcnerl\u00f8kka Kaffehus i Oslo. For bare ett \u00e5r siden var situasjonen en ganske annen.", "- Det \u00e5 ha en ekte jobb, \u00e5 bli stilt krav til og f\u00e5 utbetalt l\u00f8nn, har betydd alt for meg. Uten denne sjansen ville jeg fortsatt levd det samme gamle, nitriste livet. Jeg hadde all verdens med tid, men fant ikke energi til \u00e5 m\u00f8te venner og familie en gang. Det var helt svart.", "LES OGS\u00c5: 127 000 uf\u00f8re taper p\u00e5 uf\u00f8rereformen", "Etter videreg\u00e5ende hadde Blisten ulike jobber og praksisplasser, men fant seg ikke til rette noe sted. Samtidig vokste de psykiske problemene. Blisten er diagnostisert med angst og personlighetsforstyrrelser. Da han var 28 \u00e5r hadde tiden for arbeidsavklaringspenger g\u00e5tt ut. Blisten s\u00f8kte om uf\u00f8retrygd og fikk innvilget s\u00f8knaden.", "- Jeg vet det er strenge regler for uf\u00f8retrygd og var egentlig litt overrasket. Det f\u00f8rste jeg tenkte da jeg \u00e5pnet brevet fra Nav var \"taper\". Det mentale gikk helt ad undas. Jeg hadde ikke lenger en gang en attf\u00f8ringsjobb. Hva skulle jeg svare n\u00e5r folk spurte hva jeg jobbet med?", "Blisten ble en del av en statistikk som bekymrer forskerne. Mens tallet p\u00e5 uf\u00f8re nordmenn i eldre aldersgrupper har v\u00e6rt stabilt flere \u00e5r, fortsetter nemlig tallet p\u00e5 unge uf\u00f8re ferden oppover. P\u00e5 tre \u00e5r er det blitt 4555 flere uf\u00f8re under 35 \u00e5r i Norge.", "- Utviklingen er bekymringsfull. Sv\u00e6rt f\u00e5 g\u00e5r fra uf\u00f8retrygd og tilbake i arbeidslivet. For de fleste er l\u00f8pet kj\u00f8rt, sier Simen Markussen, forsker ved Frischsenteret til Aftenposten .", "Kjell Vaage, professor i \u00f8konomi ved Universitetet i Bergen, understreker at innf\u00f8ringen av tidsbegrenset uf\u00f8retrygd i 2004 og fjerningen av samme ordning i 2010, kan forklare endel av fallet i unge uf\u00f8re midt p\u00e5 2000-tallet og veksten de siste \u00e5rene.", "- Men selv n\u00e5r vi justerer for tekniske poster som dette, er det et faktum at det er en underliggende vekst i andelen unge uf\u00f8re. Det er ytterst bekymringsfullt, sier Vaage.", "Tall Aftenposten har f\u00e5tt fra Nav viser at en person som blir uf\u00f8r n\u00e5r han er 25 \u00e5r og ikke kommer tilbake i arbeid, vil f\u00e5 utbetalt 9,9 millioner kroner i trygd (regnet i 2015-kroner). Til sammenligning vil en som blir uf\u00f8r n\u00e5r han er 55 \u00e5r, i snitt motta 2,7 millioner i samlede utbetalinger.", "- Selv om det blir f\u00e6rre eldre uf\u00f8re, er det vanskelig \u00e5 si at utviklingen g\u00e5r i riktig retning n\u00e5r stadig flere unge blir uf\u00f8re. For det f\u00f8rste er de mye mer kostbare for staten og for samfunnet. I tillegg svekkes selvf\u00f8lgelig livskvaliteten for den enkelte som skal leve p\u00e5 en lav trygd hele livet, mens venner og bekjente f\u00e5r seg utdanning, jobb og l\u00f8nn, sier Markussen ved Frischsenteret.", "Han understreker at uf\u00f8retrygden er viktig for dem som ikke er i stand til \u00e5 jobbe.", "- Men for personer som kanskje ogs\u00e5 kan arbeide, er det lett \u00e5 tenke seg at man kan komme til \u00e5 angre p\u00e5 at man falt ut av arbeidsmarkedet tidlig.", "Professor Kjell Vaage mener det ikke er opplagte helsemessige endringer som kan forklare utviklingen.", "- Derfor m\u00e5 dette sees i sammenheng med utviklingen i resten av samfunnet. Flere dropper ut av videreg\u00e5ende uten \u00e5 komme seg i jobb. Utenfor grensene v\u00e5re er det en k\u00f8 av friske og arbeidsvillige ungdommer som er mye mer attraktive for en arbeidsgiver enn marginalisert norsk ungdom. Da faller flere utenfor arbeidslivet. \u00d8kningen i unge uf\u00f8re er toppen av dette isfjellet, sier han til Aftenposten .", "Frisch-forsker Markussen peker ogs\u00e5 p\u00e5 at dataspill og et bedret TV-tilbud gj\u00f8r det enklere enn f\u00f8r \u00e5 isolere seg p\u00e5 gutterommet.", "- Ensom fritid er blitt mer attraktivt. Det er lett \u00e5 tenke seg at det kan ha negative utslag i arbeidsmarkedet, sier han.", "B\u00e5de Markussen og Vaage erkjenner at det er krevende \u00e5 gj\u00f8re noe for \u00e5 snu trenden.", "- N\u00e5r du ser p\u00e5 dette utenfra, fremst\u00e5r det som et stort paradoks at flere havner utenfor arbeidslivet. Antall jobber har \u00f8kt kraftig i Norge i \u00e5rene som er g\u00e5tt, og oppskriften p\u00e5 \u00e5 leve et godt liv i \u00f8konomisk trygghet i dette landet er \u00e5 st\u00e5 i jobb med en fast inntekt. Da ligger l\u00f8nnen h\u00f8yt over det du f\u00e5r om du er trygdet, sier Vaage.", "Forskerne vil ha enda mer fokus p\u00e5 at folk ikke m\u00e5 miste tilknytningen til arbeidslivet.", "- Jeg tror vi trenger et st\u00f8nadssystem som gj\u00f8r det lettere b\u00e5de \u00e5 jobbe og motta trygd samtidig. I dag har folk i for stor grad enten fullt arbeid eller full st\u00f8nad, men virkeligheten er ikke s\u00e5 svart-hvitt. Veldig f\u00e5 er i den situasjonen at de ikke kan jobbe noe i det hele tatt, men 100 prosent blir for mye for endel, sier Markussen.", "Blisten sier han ikke i sin villeste fantasi kunne sett for seg at kan skulle komme tilbake fra uf\u00f8retrygd til l\u00f8nnet arbeid. Han takker IPS Hadeland, et pilotprosjekt som har som m\u00e5l \u00e5 f\u00e5 psykisk syke tilbake i ordin\u00e6r jobb. Det drives av spesialisthelsetjenesten, kommunen og Nav i fellesskap.", "- De har skj\u00f8nt hvor viktig det er \u00e5 ha ordin\u00e6rt arbeid med reell l\u00f8nn. Da jeg sa jeg var interessert i kaffe, kastet de seg rundt og skaffet meg et m\u00f8te med Gr\u00fcnerl\u00f8kka Kaffehus.", "Angsten er n\u00e5 nesten helt borte. I forrige uke tok Blisten fly for aller f\u00f8rste gang. Destinasjonen var Nederland der han snakket til en forsamling om sin egen vei tilbake til arbeidslivet.", "- Ingen unge \u00f8nsker \u00e5 g\u00e5 p\u00e5 uf\u00f8retrygd. Jeg tror den beste l\u00f8sningen for \u00e5 stoppe veksten er \u00e5 ta problemene tidlig \u2013 f\u00f8r de f\u00e5r utviklet seg til noe mer alvorlig. Det er dessverre ikke alle som er like heldige som meg.", "- \u00c5rsakene til veksten i unge uf\u00f8re er sammensatte. Den skyldes ikke at det er blitt mye lettere \u00e5 f\u00e5 trygd enn tidligere, sier Yngvar \u00c5sholt, kunnskapsdirekt\u00f8r i Nav.", "- Det har ikke skjedd noen dramatiske ting akkurat n\u00e5, dette er en trend vi har sett i lang tid.", "If\u00f8lge Nav-direkt\u00f8ren er en medvirkende \u00e5rsak til veksten at det er blitt mer \u00e5penhet rundt psykiske lidelser enn tidligere og at diagnosesettingen har endret seg over tid.", "- Tidligere var det relativt sjelden at folk fikk diagnoser som ADHD og personlighetsforstyrrelser. N\u00e5 f\u00e5r langt flere disse diagnosene, og det kan ha f\u00f8rt til at flere har f\u00e5tt p\u00e5vist nedsatt arbeidsevne og rett til uf\u00f8retrygd.", "Psykiske lidelser er den dominerende diagnosen for de alle fleste uf\u00f8re under 35 \u00e5r.", "- N\u00e5r vi g\u00e5r gjennom tallene, ser vi at det er snakk om ganske tunge psykiske lidelser. Dette er ikke folk som shopper uf\u00f8retrygd fordi de ikke vil jobbe.", "I likhet med forskerne understreker ogs\u00e5 \u00c5sholt at utviklingen p\u00e5 arbeidsmarkedet er en viktig faktor.", "- Kravene til formell utdanning har \u00f8kt, og det er mindre rom for personer som har en produksjonsevne som g\u00e5r opp og ned.", "- Men Norge har lagt bak seg noen \u00e5r med kraftig \u00f8konomisk vekst og veldig lav ledighet. B\u00f8r vi frykte hva som vil skje om tidene virkelig snur?", "- Unge er den gruppen som er h\u00f8yest prioritert b\u00e5de i den statlige og kommunale delen av Nav. Vi gj\u00f8r det vi kan for stadig \u00e5 bli bedre p\u00e5 \u00e5 finne dem som er i faresonen \u2013 b\u00e5de med tradisjonelle og utradisjonelle metoder. Den st\u00f8rste utfordringen er dem som bare sitter hjemme \u2013 som ikke m\u00f8ter p\u00e5 Nav og ikke hever noen ytelser. De m\u00e5 vi f\u00e5 tak i f\u00f8r det er for sent.", "Ved utgangen av 2014 var det 1155 uf\u00f8re under 20 \u00e5r i Norge. Blant disse ungdommene er medf\u00f8dte misdannelser og psykisk utviklingshemming den viktigste \u00e5rsaken til at de f\u00e5r innvilget uf\u00f8retrygd.", "- Medisinske fremskritt gj\u00f8r at flere med alvorlige utviklingshemminger og misdannelser lever til de blir voksne. Det kan forklare endel av veksten i denne aldersgruppen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "fe5f7f9c7dab1c3917ccb560fecb68c8b2b593caf0a9f3bd4583b98ff7dc1fc9"}, {"field": "createtime", "value": "2015-04-28T05:51:49.000Z"}, {"field": "description", "value": "Som 28-\u00e5ring ble H\u00e5vard Blisten (33) en del av uf\u00f8restatistikken. N\u00e5 har han kjempet seg tilbake i arbeidslivet."}, {"field": "dominantimage", "value": "http://www.adressa.no/incoming/article10897962.ece/ldoz9k/ALTERNATES/w980-default/blisten.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d94078d5b6451ed3ef5502c64b9632d2c4dfe9bf.jpg?5992c428"}, {"field": "dominantthumbnaildimensions", "value": "300x169"}, {"field": "heading", "value": ["Andelen unge uf\u00f8re nordmenn har aldri v\u00e6rt h\u00f8yere -adressa.no", "- F\u00f8lte meg som en taper", "- Ytterst bekymringsfullt", "9,9 millioner i trygd", "- Ensom fritid er blitt mer attraktivt", "- Et stort paradoks", "I fly for f\u00f8rste gang"]}, {"field": "id", "value": "d94078d5b6451ed3ef5502c64b9632d2c4dfe9bf"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "careers"}, {"field": "kw-concept", "value": ["andelen unge uf\u00f8re", "unge", "jobb", "unge uf\u00f8re", "uf\u00f8r", "uf\u00f8retrygd"]}, {"field": "kw-entity", "value": ["nav", "aftenposten", "markussen og vaage", "frischsenteret", "hadeland", "universitetet", "gr\u00fcnerl\u00f8kka kaffehus"]}, {"field": "kw-location", "value": ["oslo", "nederland", "norge", "bergen"]}, {"field": "kw-pageclass", "value": "article"}, {"field": "kw-person", "value": ["h\u00e5vard blisten", "kjell vaage", "simen markussen", "yngvar \u00e5sholt"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article10897962.ece/ldoz9k/ALTERNATES/w980-default/blisten.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Andelen unge uf\u00f8re nordmenn har aldri v\u00e6rt h\u00f8yere"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10897961.ece"}, {"field": "pageclass", "value": ["article"]}, {"field": "publishtime", "value": "2015-04-28T06:32:08.000Z"}, {"field": "recs-articleid", "value": "10897961"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-28T06:32:08.000Z"}, {"field": "recs-rawtitle", "value": "Andelen unge uf\u00f8re nordmenn har aldri v\u00e6rt h\u00f8yere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Som 28-\u00e5ring ble H\u00e5vard Blisten (33) en del av uf\u00f8restatistikken. N\u00e5 har han kjempet seg tilbake i arbeidslivet."}, {"field": "thumbnail", "value": "http://content-thumbnail.cxpublic.com/content/thumbnail200x150/d94078d5b6451ed3ef5502c64b9632d2c4dfe9bf.jpg?5992c428"}, {"field": "thumbnailfullheightdimensions", "value": "200x2162"}, {"field": "timestamp", "value": "2017-08-15T09:51:36.000Z"}, {"field": "title", "value": "Aldri har andelen unge uf\u00f8re v\u00e6rt h\u00f8yere i Norge enn n\u00e5"}, {"field": "url", "value": "http://www.adressa.no/nyheter/okonomi/article10897961.ece"}, {"field": "urlhash", "value": "d94078d5b6451ed3ef5502c64b9632d2c4dfe9bf"}], "score": 0.73791534, "siteId": "9222270286501375973", "id": "d94078d5b6451ed3ef5502c64b9632d2c4dfe9bf"}

