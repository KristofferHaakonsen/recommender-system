{"fields": [{"field": "modifiedtime", "type": "time", "value": "2012-06-20T09:31:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Den irske gitarhelten har b\u00e5de en sympatisk og lydh\u00f8r fremtoning. Han er en glimrende teknisk gitarist, som forsker videre i grenselandet mellom blues og psykedelisk hard rock i rommet som ble etablert av f\u00f8rst Eric Clapton s\u00e5 Peter Green (for \u00e5 nevne to spesielt viktige for Moore) p\u00e5 slutten av 60-tallet.", "Kanskje har Moore blitt en litt for anonym snill gutt i sammenligning med sine eldre kolleger, for det er ikke alltid det f\u00f8les som livet st\u00e5r p\u00e5 spill n\u00e5r Gary Moore spiller.", "Men det f\u00f8les som han mener det han gj\u00f8r, samtidig som han \u00f8nsker publikum alt godt.", "Som publikummer f\u00f8ler en seg godt ivaretatt.", "Gary Moore startet, av alle ting, med \u00abOver The Hills And Far Away\u00bb. Er ikke det hans aller st\u00f8rste hit? Hva skulle han s\u00e5 fortsette med?", "Men Moore hadde en god plan, han. Det var greit \u00e5 gj\u00f8re seg ferdig med det mest poppregede f\u00f8rst. S\u00e5 kunne han p\u00f8se p\u00e5 med tyngre rock resten av konserten. Og dess flere l\u00e5ter han spilte, dess flere gamle favoritter kom frem fra glemselen.", "Det ble en skikkelig hitparade, med den gjenkjennelige melodi\u00f8se rocken med insisterende keltisk s\u00e6rpreg. Moore spilte ogs\u00e5 tre nye l\u00e5ter, \u00abDays Of Heroes\u00bb, \u00abWhen We Were Young\u00bb og \u00abOld Wild One\u00bb, alle med en energisk og n\u00e6rmest nostalgisk tiln\u00e6rming til den keltiske hardrocken. \u00abWhen We Were Young\u00bb er en ballade der Moore fikk vist seg frem b\u00e5de som vokalist og lyrisk gitarist. \u00abOld Wild One\u00bb atskillig mer rocka. Den bygde seg stort opp, med en frisk gitarduell p\u00e5 slutten.", "Ellers var det kompetente bandet, og da spesielt rytmeseksjonen Darrin Mooney (trommer) og Jonathan Noyce (bass) litt bortgjemt b\u00e5de i lydbildet og spesielt visuelt p\u00e5 scenen. De tre medmusikantene var stuet sammen i det ene hj\u00f8rnet av scenen, mens Moore brysket seg alene p\u00e5 fire femtedeler av scenen.", "Neil Carter p\u00e5 keyboard er den andre kontinuitetsb\u00e6reren i bandet. Han var med i storhetstiden p\u00e5 80-tallet og er tilbake etter 20 \u00e5rs frav\u00e6r. Flere av oss kunne godt unnv\u00e6rt noen av de ferdigprogrammerte elementene i lydbildet. Men han kunne godt spilt mer gitar enn den ene l\u00e5ten!", "Moore kunne derimot ikke unnv\u00e6rt Phil Lynott og Thin Lizzy i sin musikalske utvikling. Vennskapet de to imellom var turbulent og intenst. Musikalsk gjorde de store ting sammen. P\u00e5 konserten var kanskje de st\u00f8rste h\u00f8ydepunktene l\u00e5ter som Lynott var med p\u00e5 i originalversjonene, \u00abMilitary Man\u00bb, \u00abOut In The Fields\u00bb (to l\u00e5ter spilt inn bare et \u00e5r f\u00f8r Lynott d\u00f8de) og \u00abParisienne Walkways\u00bb. Direkte r\u00f8rende var fremf\u00f8ring av Moores hyllest til sin d\u00f8de venn \u00abBlood Of Emeralds\u00bb.", "Det var godt med publikum p\u00e5 torget l\u00f8rdag kveld og de fikk valuta for pengene.", "Selv om det lenge var mer hyggelig enn vesentlig, kom intensiteten, s\u00e6rpreget og inderligheten sterkere ettersom Moore og bandet hadde spilt hverandre og publikum varme. Dette var jo faktisk den aller f\u00f8rste konserten med denne besetningen og dette repertoaret. En verdenspremiere.", "Mot slutten av konserten var alle overvunnet. Allsangen runget.", "\u00abOut In The Fields\u00bb var str\u00e5lende, det ene rene bluesnummeret \u00abStill Got The Blues\u00bb mer enn velkomment. S\u00e5 tok han rockehelten i seg helt ut i ekstranummeret \u00abYou Know I Love You\u00bb, tok det helt ned i \u00abJohnny Boy\u00bb og s\u00e5 helt til slutt kom den episke signaturl\u00e5ten \u00abParisienne Walkways\u00bb.", "Det var der Gary Moore f\u00f8rst fant sin personlige gitartone i 1979, og det var her han redefinerte tonen for oss over 30 \u00e5r senere. \u00abCeltic rock\u00bb anno 2010 kommer til \u00e5 bli en suksess!"]}, {"field": "category0", "value": "kultur"}, {"field": "contenthash", "value": "8775209244612fc099d6cc985ad618ecfd82b71dc1043bc7145a2ac5d6d1dcdc"}, {"field": "createtime", "value": "2015-11-13T07:21:20.000Z"}, {"field": "description", "value": "Vi ble med da Gary Moore fant tilbake til rockehelten i seg p\u00e5 torget l\u00f8rdag kveld. Det ble en gjennomf\u00f8rt hyggelig opplevelse."}, {"field": "dominantimage", "value": "http://www.adressa.no/incoming/article1355509.ece5/ALTERNATES/w980-default/GaryMoore04NETT"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/402f3babff0a53526f663e1288f236c0063a534d.jpg?597bbfc8"}, {"field": "dominantthumbnaildimensions", "value": "300x169"}, {"field": "heading", "value": ["Gary Moore fant tonen -adressa.no", "Den hyggelige gitarhelten", "Tre bra nye l\u00e5ter", "Hyllest til Phil Lynott", "Vellykket verdenspremiere", "Fant igjen tonen \u2013 30 \u00e5r etter"]}, {"field": "id", "value": "402f3babff0a53526f663e1288f236c0063a534d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["rock", "l\u00e5ter", "publikum", "torget l\u00f8rdag kveld", "torget l\u00f8rdag", "tonen", "fant tonen", "konserten", "spilt", "l\u00f8rdag kveld", "fant", "scene"]}, {"field": "kw-entity", "value": ["military man", "still got the blues", "out in the fields", "when we were young", "thin lizzy", "phil lynott og thin lizzy", "blood of emeralds", "you know i", "days of heroes", "parisienne walkways", "over the hills and far away", "old wild one", "love you"]}, {"field": "kw-pageclass", "value": "article"}, {"field": "kw-person", "value": ["gary moore", "jonathan noyce", "neil carter", "darrin mooney", "phil lynott", "johnny boy", "eric clapton", "peter green"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1355509.ece5/ALTERNATES/w980-default/GaryMoore04NETT"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gary Moore fant tonen"}, {"field": "og-type", "value": "article"}, {"field": "og-url", "value": "http://www.adressa.no/kultur/article1485370.ece"}, {"field": "pageclass", "value": ["article"]}, {"field": "publishtime", "value": "2010-05-23T11:24:21.000Z"}, {"field": "recs-articleid", "value": "861209"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-05-23T11:24:21.000Z"}, {"field": "recs-rawtitle", "value": "Gary Moore fant tonen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vi ble med da Gary Moore fant tilbake til rockehelten i seg p\u00e5 torget l\u00f8rdag kveld. Det ble en gjennomf\u00f8rt hyggelig opplevelse."}, {"field": "thumbnail", "value": "http://content-thumbnail.cxpublic.com/content/thumbnail200x150/402f3babff0a53526f663e1288f236c0063a534d.jpg?597bbfc8"}, {"field": "thumbnailfullheightdimensions", "value": "200x1889"}, {"field": "timestamp", "value": "2017-07-28T22:50:48.000Z"}, {"field": "title", "value": "Gary Moore fant tonen"}, {"field": "url", "value": "http://www.adressa.no/kultur/article1485370.ece"}, {"field": "urlhash", "value": "402f3babff0a53526f663e1288f236c0063a534d"}], "score": 1.3411627, "siteId": "9222270286501375973", "id": "402f3babff0a53526f663e1288f236c0063a534d"}

