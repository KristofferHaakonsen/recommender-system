{"fields": [{"field": "modifiedtime", "type": "time", "value": "2012-04-10T18:02:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siv limstrand. gateprest i kirkens bymisjon"}, {"field": "body", "value": ["Saken oppdateres.", "Det er ikke S\u00f8rishavet rett ut bukta. Jeg vil bare tro det. Kaldt, gr\u00e5tt. Men 43 grader s\u00f8r er ikke nederst i verden. Kanskje er det hvalene som gj\u00f8r det. Store, store hvaler ligger som hvelva b\u00e5ter uti bukta, venter p\u00e5 sommeren som skal ta dem s\u00f8rover. Hvaler som kaster seg rundt, sender vannspr\u00f8yt til v\u00e6rs, lar halen bli hengende som en vennlig hilsen p\u00e5 vei ned i dypet.", "Patagonia. Jeg er p\u00e5 en reise som har v\u00e6rt forberedt i n\u00e6rmere to \u00e5r. Det er vel som en middels ekspedisjon. Men denne reisa er det ingen ting middels ved. Vi har reist med 40 jenter fra Nidarosdomens jentekor til Verdenssymposiet i kormusikk. Det er en sv\u00e6r greie. Det er \u00e6refylt \u00e5 bli plukka ut. Det er prestisje. Det er kostbart. Krevende. Og s\u00e5 kom vi hit for noen dager sia. Til en by p\u00e5 Troms\u00f8s st\u00f8rrelse. Bare mye flatere. Ingen tinder. Bare ei sv\u00e6r, gr\u00e5 bukt med hvaler som venter p\u00e5 sommeren. Og n\u00e5, noen tusen sangere og dirigenter og musikere.", "I Patagonia. Vi rister litt p\u00e5 hodet. Klyper oss litt i armen. B\u00f8yer hodet mot vinden og b\u00f8lgene. Tenker at dette er en opplevelse for livet. Hit vender vi ikke lettvint tilbake. Og jentene synger for hvalene. Og menneskene. Som bor her. Som har reist halve jorda rundt liksom oss. Mennesker som puster musikk. Som lever musikk. Og jentene fra Jakobsli, Tyholt, Singsaker, Ila, \u00d8ya, Sverresborg, Ugla, Heimdal, Tiller, Byneset, Orkdal, Trondheim, Tr\u00f8ndelag, Norge gir dem noe \u00e5 puste i; musikk skrevet i Trondheim av Kim Arnesen, 30 \u00e5r, til anonyme ord fra en vegg i Auschwitz:", "\u00abI believe in the sun , even when it \u0301s not shining\u00bb. Og vi veit at dette er sterkt for jentene \u00e5 synge. N\u00e5. Noen sang i begravelser for andre ungdommer like f\u00f8r vi satte oss p\u00e5 flyet. Det har v\u00e6rt m\u00f8rke dager for mange. Her synger de sola fram for dem som sitter med \u00e5pne \u00f8rer og hjerter. Under ligger en dirrende tone. Noe udefinerbart. Dette som skurrer og gj\u00f8r det sant, skumt, ikke bare skj\u00f8nt.", "\u00abI believe in love, even when I feel it not\u00bb. Og ingen som sitter der, omkransa av bunadkledde, vakre, livsglade, friske, sammensatte, s\u00e5rbare ten\u00e5ringer \u2013 kan unng\u00e5 frysningene. Det er s\u00e5 sterkt, s\u00e5 nakent. Som vinden fra havet vi b\u00f8yer oss for. Og det blir heilt, heilt stille. S\u00e5 stille som det bare kan bli i musikk: \u00abI believe in God, even when he is silent\u00bb. Vinden fra havet st\u00e5r mot kirkeveggen. Veggen i Auschwitz. Patagonia.", "Patagonia har v\u00e6rt landet for manges dr\u00f8mmer. Hans J\u00e6ger. Zionistene. Og jeg begynner \u00e5 forst\u00e5. Noe. Jeg ser dette \u00e5pne, nakne. Der ingenting stenger. Havet rett ut. Et goldt landskap, n\u00e6rmest \u00f8rkenaktig i ryggen. Det kjennes som om ingenting binder. Og n\u00e5r jentene synger Frode Fjellheims \u00abThe first source\u00bb, med samiske ord, faller noe p\u00e5 plass. Vi kan ha reist langt. Vi kan kjenne oss ved verdens ende. Men det er den samme verden. Menneskenes hjerter lengter etter det samme. Ropet etter fred \u2013 \u00abDona nobis pacem!\u00bb \u2013 finner gjenklang. Tar opp i seg alle stumme rop. Vi ser for oss hvor vi kommer fra, hva vi har forlatt. Hva vi skal vende heim til. Vi ser det i ansiktene rundt.", "I ettermiddag synger koret for skoleunger i distriktet. Perkusjonisten Kjell Tore Innervik har med seg r\u00f8de ballonger til et samtidsverk som han framf\u00f8rer med ei gruppe av jentene. Ballongene vinner. Overlever knivspissen som f\u00f8res truende mot dem. Alle puster lettet ut. Smiler. Ja, s\u00e5nn er det. Og Knut St\u00f8rdal spiller opp til Povel Ramels \u00abUnderbart er kort, alldeles for kort\u00bb. Det svinger. \u00d8yeblikket. H\u00e5pet. Gleden. Kan ikke annet.", "Og i morgen kj\u00f8rer vi til Buenos Aires, tangoen venter.", "siv.limstrand@bymisjon.no"]}, {"field": "category0", "value": "meninger"}, {"field": "contenthash", "value": "1b4353f90bca02a8e451e0e62c2f7d16260e78e817bb7028f7ae328a41b5d287"}, {"field": "createtime", "value": "2017-05-19T18:40:42.000Z"}, {"field": "description", "value": "Jeg sitter ikke ved verdens ende. Det bare kjennes s\u00e5nn."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3238073c7fdf28423adebcc134b35856a81fba3b.jpg?59995f15"}, {"field": "dominantthumbnaildimensions", "value": "256x256"}, {"field": "heading", "value": "Leve Patagonia! -adressa.no"}, {"field": "id", "value": "3238073c7fdf28423adebcc134b35856a81fba3b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["believe in", "hvaler", "reist", "kort", "musikk", "jenter", "leve", "synge", "venter", "even when"]}, {"field": "kw-entity", "value": ["\u00f8ya", "povel ramels", "nidarosdomens", "sverresborg", "byneset", "tiller", "the", "ugla", "dona", "heimdal", "jakobsli", "singsaker", "s\u00f8rishavet", "tyholt", "troms\u00f8s", "auschwitz", "hans j\u00e6ger", "patagonia", "underbart", "verdenssymposiet"]}, {"field": "kw-location", "value": ["tr\u00f8ndelag", "buenos aires", "trondheim", "norge", "orkdal", "ila"]}, {"field": "kw-pageclass", "value": "article"}, {"field": "kw-person", "value": ["kim arnesen", "frode fjellheims", "kjell tore innervik", "knut st\u00f8rdal"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Leve Patagonia!"}, {"field": "og-type", "value": "article"}, {"field": "og-url", "value": "http://www.adressa.no/meninger/article1675778.ece"}, {"field": "pageclass", "value": ["article"]}, {"field": "publishtime", "value": "2011-08-11T07:59:41.000Z"}, {"field": "recs-articleid", "value": "974499"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-11T07:59:41.000Z"}, {"field": "recs-rawtitle", "value": "Leve Patagonia! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jeg sitter ikke ved verdens ende. Det bare kjennes s\u00e5nn."}, {"field": "thumbnail", "value": "http://content-thumbnail.cxpublic.com/content/thumbnail200x150/3238073c7fdf28423adebcc134b35856a81fba3b.jpg?59995f15"}, {"field": "thumbnailfullheightdimensions", "value": "200x1152"}, {"field": "timestamp", "value": "2017-08-20T10:06:13.000Z"}, {"field": "title", "value": "Leve Patagonia!"}, {"field": "url", "value": "http://www.adressa.no/meninger/article1675778.ece"}, {"field": "urlhash", "value": "3238073c7fdf28423adebcc134b35856a81fba3b"}], "score": 0.98319095, "siteId": "9222270286501375973", "id": "3238073c7fdf28423adebcc134b35856a81fba3b"}

