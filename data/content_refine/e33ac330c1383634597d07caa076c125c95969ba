{"fields": [{"field": "modifiedtime", "type": "time", "value": "2017-03-16T07:33:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Internett", "domenenavn", "Sosiale medier"]}, {"field": "author", "value": ["elisabeth farstad", "senior kommunikasjonsr\u00e5dgiver", "uninett norid as"]}, {"field": "body", "value": ["Saken oppdateres.", "17. mars 1987 ble Norge tildelt en merkverdighet som sv\u00e6rt f\u00e5 forsto betydningen av. Det var den nasjonale koden for norske domenenavn, .no, skrevet med et punktum foran slik at symbolet framsto enda merkeligere. Med domenenavnsystemet var en viktig pilar p\u00e5 plass for at internett skulle bli allemannseie.", "LES OGS\u00c5: Hvordan f\u00e5r bestemor p\u00e5 nett?", "Det var en gang. F\u00f8r Facebook og f\u00f8r e-post. Folk snakket om EDB med \u00e6refrykt, og internett var noe bare et f\u00e5tall eksperter i verden hadde et forhold til. Vi fylte ut selvangivelsen p\u00e5 papir og sto i k\u00f8 31. januar for \u00e5 levere den, biblioteket holdt styr p\u00e5 tusenvis av b\u00f8ker med kartotekkort, reiser var noe vi bestilte hos et reisebyr\u00e5 i byen, og NSB skrev ut togbilletter for h\u00e5nd. Kontorhverdagen var preget av protokoller, bl\u00e5papir og korrekturlakk.", "Kunnskap hentet vi fra b\u00f8ker, hvis vi da ikke fikk den muntlig fra en som satt p\u00e5 kunnskapen, og nyheter fikk vi fra papiraviser eller fra NRK. I nyhetsredaksjonene startet de arbeidsdagen med \u00e5 bla gjennom metervis med teleksmeldinger som var kommet inn i l\u00f8pet av natta.", "LES OGS\u00c5: Kan kunstig intelligens redde oss fra falske nyheter", "Dette var 1980-tallet, som bare ligger tre ti\u00e5r tilbake i tid. I l\u00f8pet av disse \u00e5rene har vi f\u00e5tt Altinn og andre tjenester for kommunikasjon med det offentlige, og vi kj\u00f8per billetter og alt annet vi kan tenke oss med et par sveip p\u00e5 telefonen. Et nytt sveip, og all verdens informasjon og kunnskap, reell som oppdiktet, er tilgjengelig i mengder ingen av oss er i stand til \u00e5 ta inn og vurdere. I tillegg er Internett blitt en arena der hver enkelt av oss kan bygge v\u00e5r identitet og viser oss fram for verden.", "LES OGS\u00c5: Hva er det med Island?", "Utviklingen har skjedd s\u00e5 umerkelig at de fleste tar teknologien og den \u00e5pne tilgangen p\u00e5 informasjon som en selvf\u00f8lge. N\u00e5r jeg s\u00f8ker eller legger inn en adresse i nettleseren, forventer jeg \u00e5 f\u00e5 de svarene jeg er p\u00e5 jakt etter, enten jeg sitter p\u00e5 jobben, g\u00e5r i fjellet eller sitter p\u00e5 et fly, og enten jeg er p\u00e5 Galdh\u00f8piggen, i Ghana eller p\u00e5 Gr\u00f8nland.", "Det er verken flaks eller tilfeldigheter som gj\u00f8r at internett virker omtrent prikkfritt overalt i verden. Det ligger lag p\u00e5 lag med teknologi mellom telefonen min og nettet som trafikken skal rutes gjennom, og det ligger lag p\u00e5 lag i andre enden f\u00f8r en mottaker kan se eller h\u00f8re det jeg har sendt. Teknologien m\u00e5 v\u00e6re n\u00f8yaktig standardisert og satt opp for at alt skal fungere, og det m\u00e5 v\u00e6re enighet globalt hvis internett skal fungere overalt i verden. Dette skj\u00f8nte de som startet dette eventyret, og de gjorde en meget grundig jobb, b\u00e5de med teknologien og organiseringen rundt.", "Internett fungerer uten domenenavnsystemet. Det er mulig \u00e5 finne fram til informasjon og tjenester ved hjelp av maskinadresser, men i praksis er dette tungvint for en vanlig nettbruker. Domenenavnsystemet gj\u00f8r det enklere \u00e5 ta seg fram, siden det oversetter maskinadresser til navn vi kan lese og huske. Sammen med nettleseren, som kom i en f\u00f8rste utgave i 1991, ga dette startskuddet til at internett ble allemannseie.", "Da det norske toppdomenet ble opprettet i 1987, var det sv\u00e6rt f\u00e5 domenenavn i verden. Til tross for et helt ubetydelig antall, var pionerene likevel forutseende nok til \u00e5 legge opp et system som kunne t\u00e5le en vekst de antok ville komme. Og vekst ble det. I dag er det registrert om lag 330 millioner domenenavn i verden, og strukturen som ble lagt opp p\u00e5 1980-tallet, har t\u00e5lt veksten uten antydning til knirk. Av ulike \u00e5rsaker gikk det noen \u00e5r f\u00f8r internett slo an. I 1995 var det fortsatt registrert bare 1000 norske domenenavn. S\u00e5 tok utviklingen fart, og bare tre \u00e5r senere passerte antallet 100 000. Derfra gikk kurven bratt i v\u00e6ret til dagens om lag 725 000, og antallet \u00f8ker fortsatt hver dag. I starten opplevde vanlige nettbrukere domenenavn f\u00f8rst og fremst som adresser til nettsider. E-post er det andre store bruksomr\u00e5det, men det tok flere \u00e5r f\u00f8r vi kunne regne med \u00e5 n\u00e5 folk p\u00e5 jobb og privat per e-post. I akademiske milj\u00f8er var e-post i vanlig bruk fra tidlig p\u00e5 1990-tallet, mens det ikke ble vanlig ellers i samfunnet f\u00f8r mot slutten av ti\u00e5ret. Hvor mange norske e-postadresser som er registrert i dag, er det umulig \u00e5 telle. Hvert domenenavn kan ha et ubegrenset antall e-postadresser, i tillegg finnes det et uendelig antall gratisadresser under domener som gmail og hotmail.", "LES OGS\u00c5: Datasikkerhet setter politikerne p\u00e5 pr\u00f8ve", "I dag er Internett og domenenavn en helt sentral infrastruktur for alle deler av samfunnet, og som vi er avhengige av p\u00e5 en rekke viktige omr\u00e5der. I takt med dette ble sp\u00f8rsm\u00e5l rundt forvaltning av den norske domeneressursen etter hvert mer interessante b\u00e5de for myndighetene og ulike interessegrupper. Domeneressursen er p\u00e5 ett vis uendelig. Det er i prinsippet mulig \u00e5 sette sammen bokstaver og tall i et nesten ubegrenset antall. Likevel kan det v\u00e6re kamp om gode navn, og vi opplever konflikter b\u00e5de om selve domenenavnet og om tjenester som er knyttet til domenet. Det er avgj\u00f8rende at dette omr\u00e5det reguleres p\u00e5 en \u00e5pen og demokratisk m\u00e5te slik at ressursen blir rettferdig fordelt, og at konflikth\u00e5ndtering skjer ut fra vanlige rettsprinsipper.", "I Norge har vi hatt en godt forankret modell og ryddig drift av toppdomenet helt fra starten. Det norske toppdomenet er kjent som et kvalitetsdomene, og er et klart f\u00f8rstevalg blant bedrifter og privatpersoner i Norge. En viktig \u00e5rsak til det er at tjenesten er teknisk meget robust, og at prosessene er \u00e5pne og forutsigbare. Folk har tillit til et norsk domenenavn og opplever det som trygt.", "www.norid.no"]}, {"field": "category0", "value": "meninger"}, {"field": "contenthash", "value": "722b6a52cf55e9a17302667f31299d0cdfa06ef8a3da7fe7d9f89f38d575b65c"}, {"field": "createtime", "value": "2017-03-16T07:48:39.000Z"}, {"field": "description", "value": "I 1987 fikk Norge tildelt noe merkelig som ingen forsto rekkevidden av: Ett punktum og deretter bokstavene no. Det var starten p\u00e5 internett for alle."}, {"field": "dominantimage", "value": "http://www.adressa.no/meninger/article14449695.ece/4jb3z1/ALTERNATES/w980-default/internett.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e33ac330c1383634597d07caa076c125c95969ba.jpg?596c7324"}, {"field": "dominantthumbnaildimensions", "value": "300x169"}, {"field": "heading", "value": "30 \u00e5r med norske domenenavn -adressa.no"}, {"field": "id", "value": "e33ac330c1383634597d07caa076c125c95969ba"}, {"field": "keyword", "value": ["Internett", "domenenavn", "Sosiale medier"]}, {"field": "keywords", "value": "Internett,domenenavn,Sosiale medier"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-company", "value": "facebook"}, {"field": "kw-concept", "value": ["internett", "verden", "norsk", "domenenavn", "norsk domenenavn"]}, {"field": "kw-entity", "value": ["internett", "sosiale", "altinn", "galdh\u00f8piggen"]}, {"field": "kw-location", "value": ["gr\u00f8nland", "norge", "island", "ghana"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14449695.ece/4jb3z1/ALTERNATES/w980-default/internett.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "30 \u00e5r med norske domenenavn"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/03/16/30-%C3%A5r-med-norske-domenenavn-14449696.ece"}, {"field": "pageclass", "value": ["article"]}, {"field": "publishtime", "value": "2017-03-16T07:32:18.000Z"}, {"field": "recs-articleid", "value": "14449696"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-03-16T07:32:18.000Z"}, {"field": "recs-rawtitle", "value": "30 \u00e5r med norske domenenavn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I 1987 fikk Norge tildelt noe merkelig som ingen forsto rekkevidden av: Ett punktum og deretter bokstavene no. Det var starten p\u00e5 internett for alle."}, {"field": "thumbnail", "value": "http://content-thumbnail.cxpublic.com/content/thumbnail200x150/e33ac330c1383634597d07caa076c125c95969ba.jpg?596c7324"}, {"field": "thumbnailfullheightdimensions", "value": "200x1810"}, {"field": "timestamp", "value": "2017-07-17T08:19:48.000Z"}, {"field": "title", "value": "I 1987 fikk Norge tildelt noe merkelig. Et punktum og deretter bokstavene n og o. D\u00f8ren til internett for alle var \u00e5pnet"}, {"field": "url", "value": "http://www.adressa.no/meninger/2017/03/16/30-%c3%a5r-med-norske-domenenavn-14449696.ece"}, {"field": "urlhash", "value": "e33ac330c1383634597d07caa076c125c95969ba"}], "score": 0.9528058, "siteId": "9222270286501375973", "id": "e33ac330c1383634597d07caa076c125c95969ba"}

