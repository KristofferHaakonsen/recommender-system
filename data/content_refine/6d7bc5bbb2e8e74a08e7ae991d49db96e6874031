{"fields": [{"field": "modifiedtime", "type": "time", "value": "2012-04-23T11:01:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Flyet ligger pent og pyntelig p\u00e5 bunnen og vingene heller svakt over mot styrbord, forteller Kaj Sj\u00f8lie (bildet), som har v\u00e6rt nede og unders\u00f8kt flyvraket p\u00e5 65 meters dyp. Funnstedet ligger 500-600 meter vest-s\u00f8rvest av Munkholmen. Flyet virker praktisk talt intakt. En overfladisk inspeksjon viser at propellbladene er borte, det samme er pleksiglasset i cockpiten. Enkelte tynne metalldeler er ogs\u00e5 t\u00e6ret bort.", "Men bortsett fra det, gir kjempeflyet et imponerende inntrykk med sine store dimensjoner: et vingespenn p\u00e5 34 meter og en totallengde p\u00e5 26 meter, mens h\u00f8yden er 10,5 meter.", "Flykirkeg\u00e5rd", "For Kaj Sj\u00f8lie har vrakdykking etter krigsfly v\u00e6rt en hobby siden 1980. Da han startet var det mange i Trondheim som drev med denne aktiviteten; i dag er det bare Sj\u00f8lie og en liten h\u00e5ndfull igjen.", "\u00c5 finne nye vrak gir en stor tilfredsstillelse. Bare i Trondheimsfjorden ligger det 30-50 krigsfly p\u00e5 varierende dybder og ulike steder. Kaj Sj\u00f8lie har v\u00e6rt nede og sett flere av dem, men ingen har v\u00e6rt s\u00e5 digert som vraket han denne uken bes\u00f8kte utenfor Munkholmen sammen med dykkerkollega Frode Aakvik.", "65 meters dyp", "Vraket ble lokalisert ved hjelp av ekkolodd i fjor, men av forskjellige \u00e5rsaker var det f\u00f8rst i \u00e5r at det ble anledning til \u00e5 gj\u00f8re ordentlige dykk ned til gjenstanden p\u00e5 65 meters dyp. Man visste at et sted mellom Ilsvika og Munkholmen senket de allierte i oktober 1945 en gigantisk tysk flyb\u00e5t - en seksmotors BV 222 Wiking. Den hadde et vingespenn p\u00e5 45 meter og 11 meters h\u00f8yde.", "Etter de f\u00f8rste dykkene trodde Sj\u00f8lie og Aakvik at de kanskje hadde kommet over Wiking-maskinen. B\u00e5de formen og st\u00f8rrelsen kunne stemme. Men da de fant ut at flyb\u00e5ten hadde bare fire motorer, m\u00e5tte de fastsl\u00e5 at det sannsynligvis var en Short Sunderland flyb\u00e5t som breiet seg p\u00e5 bunnen.", "Skadet i brann", "Det britiskproduserte Sunderland-flyet ble brukt til rekognosering over havomr\u00e5der under krigen, og hadde en rekkevidde p\u00e5 opp til 4800 km. Det kunne holde seg i luften i 13 timer. Like etter krigen ble flyb\u00e5tene tatt i bruk som sivile passasjerfly, bl.a. i Norge. Sj\u00f8flyhavna i Trondheim l\u00e5 i Ilsvika, og etter en landing utenfor Trolla-landet kolliderte en Short Sunderland med en lekter p\u00e5 fjorden. Skadene ble s\u00e5 store at man begynte \u00e5 demontere flyb\u00e5ten.", "Under arbeidet tok det fyr i drivstoffet om bord, og 1200 liter flybensin laget et fryktelig flammehav. Fire mann ble stygt forbrent. Etter at brannen var slukket, ble flyb\u00e5ten 7. november 1945 tauet ut p\u00e5 fjorden og senket.", "Sj\u00f8lie mener det m\u00e5 v\u00e6re dette flyet som n\u00e5 er funnet vest for Munkholmen. At det mangler propellblader, kan stemme med at det var under demontering.", "Kan heves", "Flyet ligger p\u00e5 mudderbunn, men er ikke nedsunket. De horisontale flatene er litt gjengrodd med alger, mens sideflatene er relativt nakne. Dykkerne har enn\u00e5 ikke sett flyets identitetsmerker, som gir n\u00f8kkelen til flyb\u00e5tens livshistorie.", "Kaj Sj\u00f8lie har v\u00e6rt fire ganger ned til flyvraket, men planlegger flere turer, bl.a for \u00e5 filme. Han mener flyet er s\u00e5pass intakt at det antagelig lar seg heve, men det blir i s\u00e5 fall en kostbar aff\u00e6re. Han tror at spesielt fronten p\u00e5 flyet kan bli en flott kulisse, f.eks. utenfor et flymuseum. S\u00e5 langt Sj\u00f8lie har klart \u00e5 finne ut, er det bare ett Short Sunderland-fly som fortsatt er operativt og i drift. Det skal befinne seg i USA. Totalt ble det bygget ca. 750 eksemplarer av Short S 25 Sunderland.", "Ub\u00e5tjakt", "N\u00e5r Kaj Sj\u00f8lie og hans venner er ute og leter etter vrak p\u00e5 fjorden, er det den sunkne ub\u00e5ten U-622 som st\u00e5r \u00f8verst p\u00e5 \u00f8nskelisten.", "- Da vi s\u00e5 noe stort p\u00e5 ekkoloddet i fjor, h\u00e5pet jeg inderlig at det var U-622. Etter at jeg s\u00e5 det var et fly, h\u00e5pet jeg det var Wikingen. Men et Sunderland-fly kommer p\u00e5 en god tredjeplass p\u00e5 \u00f8nskelisten, forsikrer Sj\u00f8lie.", "Selv om han n\u00e5 er fylt 51 \u00e5r, fortsetter jakten p\u00e5 tyske U-622. Den ble hardt skadet og sank under det voldsomme amerikanske bombeangrepet p\u00e5 Nyhavna 24. juli 1943. Tyskerne hevet b\u00e5ten, tauet den ut og senket den utenfor Munkholmen. P\u00e5 fjordbunnen et eller annet sted ligger den og venter p\u00e5 \u00e5 bli funnet."]}, {"field": "category0", "value": "nyheter"}, {"field": "contenthash", "value": "54dcdbcc9aac4eb1ac33a0c1a825fe5aa86b3b87ded431a209ec16b634bfd580"}, {"field": "createtime", "value": "2014-11-19T16:41:02.330Z"}, {"field": "description", "value": "Utenfor Munkholmen har dykkere fra Trondheim funnet det st\u00f8rste krigsflyet som noensinne er lokalisert p\u00e5 bunnen av Trondheimsfjorden. Etter alt \u00e5 d\u00f8mme dreier det seg om en firemotors Short Sunderland som sank i november 1945."}, {"field": "dominantimage", "value": "http://www.adressa.no/incoming/article1070080.ece5/ALTERNATES/w980-default/ver2%20sunderland6250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6d7bc5bbb2e8e74a08e7ae991d49db96e6874031.jpg?5988c466"}, {"field": "dominantthumbnaildimensions", "value": "300x169"}, {"field": "heading", "value": "Dykkere fant digert flyvrak -adressa.no"}, {"field": "id", "value": "6d7bc5bbb2e8e74a08e7ae991d49db96e6874031"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "science"}, {"field": "kw-concept", "value": ["vrak", "fly", "bunnen", "flyb\u00e5t", "fant digert flyvrak", "meters dyp", "dykkere", "dykkere fant digert", "meters", "utenfor"]}, {"field": "kw-entity", "value": ["wiking", "a. totalt", "munkholmen", "sj\u00f8lie og aakvik", "short s", "wikingen", "nyhavna", "trolla", "ilsvika og munkholmen", "short sunderland"]}, {"field": "kw-location", "value": ["trondheimsfjorden", "trondheim", "ilsvika", "norge"]}, {"field": "kw-pageclass", "value": "article"}, {"field": "kw-person", "value": ["frode aakvik", "kaj sj\u00f8lie"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1070080.ece5/ALTERNATES/w980-default/ver2%20sunderland6250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dykkere fant digert flyvrak"}, {"field": "og-type", "value": "article"}, {"field": "og-url", "value": "http://www.adressa.no/nyheter/article45574.ece"}, {"field": "pageclass", "value": ["article"]}, {"field": "publishtime", "value": "2003-10-08T04:00:00.000Z"}, {"field": "recs-articleid", "value": "2541878"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-10-08T04:00:00.000Z"}, {"field": "recs-rawtitle", "value": "Dykkere fant digert flyvrak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Utenfor Munkholmen har dykkere fra Trondheim funnet det st\u00f8rste krigsflyet som noensinne er lokalisert p\u00e5 bunnen av Trondheimsfjorden. Etter alt \u00e5 d\u00f8mme dreier det seg om en firemotors Short Sunderland som sank i november 1945."}, {"field": "thumbnail", "value": "http://content-thumbnail.cxpublic.com/content/thumbnail200x150/6d7bc5bbb2e8e74a08e7ae991d49db96e6874031.jpg?5988c466"}, {"field": "thumbnailfullheightdimensions", "value": "200x1287"}, {"field": "timestamp", "value": "2017-08-07T19:49:58.000Z"}, {"field": "title", "value": "Dykkere fant digert flyvrak"}, {"field": "url", "value": "http://www.adressa.no/nyheter/article45574.ece"}, {"field": "urlhash", "value": "6d7bc5bbb2e8e74a08e7ae991d49db96e6874031"}], "score": 1.1218222, "siteId": "9222270286501375973", "id": "6d7bc5bbb2e8e74a08e7ae991d49db96e6874031"}

