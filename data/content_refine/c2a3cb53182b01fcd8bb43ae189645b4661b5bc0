{"fields": [{"field": "modifiedtime", "type": "time", "value": "2012-04-18T19:59:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I det ene \u00f8yeblikket tryller hun de mest fantastiske kreasjoner ut av symaskinen hjemme p\u00e5 Hundhammeren i Malvik. M\u00f8nster, stoff og farger kombineres i r\u00f8ffe og samtidig lekre kreasjoner som ingen har maken til, bokstavelig talt. For Anker lager bare et eneste eksemplar av hvert plagg, og ingen kan bestille noe fra henne. Damene f\u00e5r komme og se om noe passer til selskaps- eller fritidsbruk.", "I det andre \u00f8yeblikket bygger hun en barsk Harley Davidson motorsykkel. Som for kl\u00e6r gjelder det at alt skal v\u00e6re akkurat som Anker selv vil ha det. Derfor er Harley'en et enest\u00e5ende eksemplar som det ikke finnes maken til i verden, ikke akkurat maken i alle fall. Motorsykkelen er r\u00f8ff som kl\u00e6rne, men man skal v\u00e6re usedvanlig ihuga HD-fanatiker for \u00e5 kalle det like lekkert. Det er liksom ikke det ordet man bruker om en amerikansk tohjulsgigant.", "Helt normalt", "- Besynderlig kombinasjon av feminine kl\u00e6r og steint\u00f8ff motorsykkel, Anker?", "- Det synes ikke jeg. B\u00e5de klesskapere og motorsyklister er forskjellige, og akkurat hos meg er det snakk om naturlige interesser i to retninger. Ikke noe rart i det!", "- Det er da ikke mange kvinner inne i de svarte skinndressene og svarte hjelmene p\u00e5 de svarte motorsyklene?", "- Joda, det er slett ikke s\u00e5 uvanlig i dag, og det er blitt stadig flere Harley-damer siden jeg bygde min egen sykkel for elleve \u00e5r siden. Bare artig at stadig flere oppdager hvor flott det er \u00e5 kj\u00f8re Harley Davidson. Jeg greier ikke \u00e5 beskrive denne opplevelsen, den m\u00e5 f\u00f8les p\u00e5 kroppen. Ut av vinterdvalen, sovepose og telt i oppakningen, finne trivelige sm\u00e5veier, komme til nye steder, kjenne sol og vind mot kroppen, fri som fuglen - det er bare herlig.", "Aktsom hvert sekund", "- Men motorsykkel, det er fali' det?", "- Ja, jeg vet det. Jeg vil kalle det en valgt risiko. Det gjelder i mange slags fritidsaktiviteter. Flere av mine venner har v\u00e6rt i motorsykkelulykker. Samtidig - og bank i bordet! - s\u00e5 har jeg aldri v\u00e6rt ute for noe, selv om jeg har v\u00e6rt i motorsykkelmilj\u00f8 siden slutten av 70-tallet. V\u00e5re to barn har v\u00e6rt med p\u00e5 utallige motorsykkelturer, uten en eneste ulykke. Det gjelder \u00e5 v\u00e6re aktsom hvert eneste sekund p\u00e5 veien, sier Anker, som tilh\u00f8rer Rams-milj\u00f8et p\u00e5 Lerkendal. Sin f\u00f8rste bil kj\u00f8pte hun for tre \u00e5r siden. F\u00f8r det var det bare motorsykkel eller buss.", "Hun bygde ferdig sin sykkel i 1994, men motoren er en klassisk 1200 kubikks Panhead fra 1962. Her finnes ingen selvstarter, bare en kickstart som gir god trim n\u00e5r motoren er gjenstridig. Ellers er delene litt herfra og litt derfra.", "Aldri problemer", "- Gamle Harley Davidson-maskiner er up\u00e5litelige saker som stadig lekker olje?", "- For noe tull! Jeg har kj\u00f8rt denne sykkelen i 11 \u00e5r uten problemer. Noen oljedr\u00e5per under sykkelen er normalt, mener Anker. At sykkelen aldri svikter, kan muligens ha sammenheng med at hun deler seng og garasje med Roar Busch, kjent som en av landets beste HD-mekanikere. Han m\u00e5 nok passe p\u00e5 at imagen ikke blir \u00f8delagt av at Anker f\u00e5r motorstopp med sin Harley Davidson.", "- Pleier ikke Harley-folk \u00e5 bygge om syklene sine ofte?", "- Jo, og jeg har begynt \u00e5 tenke p\u00e5 en softchopper. Alltid artig med forandringer, men f\u00f8rst skal jeg kose meg p\u00e5 veiene i sommer, sier Ann Kristin Larsson."]}, {"field": "category0", "value": "bil"}, {"field": "contenthash", "value": "3f1152c13d92cbbcf2b9e1caf69d003db056ae1fbff79d1f4e8e61b50610169c"}, {"field": "createtime", "value": "2016-01-02T19:32:16.000Z"}, {"field": "description", "value": "Hun designer spennende kl\u00e6r. Og hun har bygd sin egen Harley Davidson. Spennvidden er stor for Anker."}, {"field": "dominantimage", "value": "http://www.adressa.no/incoming/article1140059.ece5/ALTERNATES/w980-default/Harley-dame-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2a3cb53182b01fcd8bb43ae189645b4661b5bc0.jpg?5992f631"}, {"field": "dominantthumbnaildimensions", "value": "300x169"}, {"field": "heading", "value": "Anker skaper b\u00e5de kl\u00e6r og motorsykkel -adressa.no"}, {"field": "id", "value": "c2a3cb53182b01fcd8bb43ae189645b4661b5bc0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "hobbies-and-interests"}, {"field": "kw-concept", "value": ["motorsykkel", "sykkel", "kl\u00e6r"]}, {"field": "kw-entity", "value": ["rams", "anker", "lerkendal", "panhead", "hundhammeren", "harley davidson"]}, {"field": "kw-location", "value": "malvik"}, {"field": "kw-pageclass", "value": "article"}, {"field": "kw-person", "value": ["roar busch", "ann kristin larsson"]}, {"field": "kw-sentiment", "value": "negative"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1140059.ece5/ALTERNATES/w980-default/Harley-dame-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anker skaper b\u00e5de kl\u00e6r og motorsykkel"}, {"field": "og-type", "value": "article"}, {"field": "og-url", "value": "http://www.adressa.no/bil/article518742.ece"}, {"field": "pageclass", "value": ["article"]}, {"field": "publishtime", "value": "2005-06-22T07:07:01.000Z"}, {"field": "recs-articleid", "value": "2142552"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2005-06-22T07:07:01.000Z"}, {"field": "recs-rawtitle", "value": "Anker skaper b\u00e5de kl\u00e6r og motorsykkel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Hun designer spennende kl\u00e6r. Og hun har bygd sin egen Harley Davidson. Spennvidden er stor for Anker."}, {"field": "thumbnail", "value": "http://content-thumbnail.cxpublic.com/content/thumbnail200x150/c2a3cb53182b01fcd8bb43ae189645b4661b5bc0.jpg?5992f631"}, {"field": "thumbnailfullheightdimensions", "value": "200x1762"}, {"field": "timestamp", "value": "2017-08-15T13:25:05.000Z"}, {"field": "title", "value": "Anker skaper b\u00e5de kl\u00e6r og motorsykkel"}, {"field": "url", "value": "http://www.adressa.no/bil/article518742.ece"}, {"field": "urlhash", "value": "c2a3cb53182b01fcd8bb43ae189645b4661b5bc0"}], "score": 0.9149082, "siteId": "9222270286501375973", "id": "c2a3cb53182b01fcd8bb43ae189645b4661b5bc0"}

