{"fields": [{"field": "modifiedtime", "type": "time", "value": "2014-07-15T21:16:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "Barn og unge f\u00e5r ikke den vurdering og behandling de har krav p\u00e5 n\u00e5r de henvises til psykisk helsevern. Tilsyn med 23 helseforetak viser at 20 av dem bryter loven.", "Det g\u00e5r fram av en gjennomgang NTB har gjort av 23 tilsynsrapporter der fylkesmannen har sett p\u00e5 hvordan helseforetakene h\u00e5ndterer barn og unge som blir henvist til psykisk helsevern.", "LES MER: \u00abDet norske samfunnet skal fungere bedre enn dette\u00bb", "Tilsynene er gjennomf\u00f8rt fra 13. mai i fjor til 6. juni i \u00e5r og er ett av fem landsomfattende tilsyn der Helsedirektoratet gjennom fylkesmannen g\u00e5r inn og unders\u00f8ker antatte problemomr\u00e5der i helsevesenet.", "Bare tre av BUP-klinikkene kommer gjennom fylkesmannens gjennomgang uten at det er p\u00e5vist regelbrud. I de \u00f8vrige 20 rapportene er det nedsl\u00e5ende konklusjoner. Institusjonene kan ikke dokumentere at de f\u00f8lger loven.", "Ved ABUP Arendal var det ikke engang leger som vurderte om henviste barn har behov for \u00f8yeblikkelig hjelp.", "\u00abHenvisningene blir \u00e5pnet og sett gjennom av merkantilt personell som ikke har faglig bakgrunn til \u00e5 vurdere behovet for \u00f8yeblikkelig hjelp. Det er ikke rutiner som sikrer at helsefaglig personell g\u00e5r gjennom henvisningene i forkant av det ukentlige inntaksm\u00f8tet med tanke p\u00e5 \u00e5 identifisere behov for \u00f8yeblikkelig hjelp\u00bb, heter det i tilsynsrapporten som er datert 8. august i fjor.", "Les mer: Kj\u00e6re, kj\u00e6re Marlene", "Adresseavisen dokumenterte i mai i \u00e5r at minst 423 mennesker siden 2010 har tatt livet sitt mens de f\u00e5r behandling i psykiatrien . N\u00e5r barn og unge henvises til psykisk helsevern, skal de etter loven utredes for selvmord og rusproblematikk.", "NTBs gjennomgang viser at mer enn halvparten av institusjonene (12 av 23) ikke utreder selvmordsfare i tr\u00e5d med regelverket. 65 prosent av institusjonene f\u00e5r p\u00e5pakning fordi de bryter reglene om \u00e5 utrede rusproblematikk.", "Ved ABUP Arendal fant fylkesmannen at selvmordsrisiko ikke ble kartlagt i 12 av 14 saker. Her er heller ikke familiens russituasjon utredet i 21 av 30 saker.", "ABUP Arendal er langt fra alene. Ved BUP Hamar ansl\u00e5r fylkesmannen at halvparten av journalene mangler dokumentasjon p\u00e5 at selvmordsfare er vurdert.", "Les mer:  Johanne blogget om selvskading og selvmord", "Barn og unge som henvises til spesialist, skal f\u00e5 en systematisk og tverrfaglig utredning og diagnostisering. For at symptomer og problemer skal ses i sammenheng, skal dette skje etter seks ulike akser. Helsedirektoratet forventer i sin veileder at \u00abutredning med konklusjoner p\u00e5 alle seks omr\u00e5der skal normalt gjenfinnes i pasientjournalen\u00bb.", "Men i 13 av de 23 tilsynsrapportene f\u00e5r institusjonene kritikk for at de ikke har gitt en helhetlig vurdering etter alle seks aksene. Sju av BUP-klinikkene f\u00e5r p\u00e5pakning for at de ikke utarbeider utrednings- eller behandlingsplan etter lovverket. Ved seks av BUP-institusjonene p\u00e5peker tilsynsrapportene mangel p\u00e5 spesialister.", "Formelt er det s\u00e5 \u00e5 si ingen helsek\u00f8 for barn og unge i psykiatrien. Den s\u00e5kalte barne- og ungdomsgarantien sier at helseforetakene i l\u00f8pet av ti dager skal ta stilling til henvisninger. Helsedirektoratets ferskeste ventelisteoversikt viser at fristbruddene har g\u00e5tt ned fra 897 i f\u00f8rste tertial 2011 til 171 i \u00e5rets tre f\u00f8rste m\u00e5neder.", "Les mer:  Herman var innlagt p\u00e5 psykoseavdelingen p\u00e5 Ullev\u00e5l", "Men i nesten en tredel av rapportene NTB har g\u00e5tt gjennom, p\u00e5pekes fristbrudd. BUP Hamar har avsl\u00e5tt 12 av 15 utredninger av ADHD fordi kommunen ikke har gjort utredninger f\u00f8rst. BUP Fredrikstad f\u00e5r p\u00e5pakning for \u00e5 ha avvist fem pasienter med samme begrunnelse.", "Les mer:  Kim bar p\u00e5 en stor hemmelighet", "\u00abI ADHD-utredninger blir barnet ofte ikke unders\u00f8kt av lege med mindre det er snakk om medikamentell behandling\u00bb, heter det i rapporten fra Hamar. Ved BUP Porsgrunn m\u00e5tte ADHD-pasienter vente tre m\u00e5neder p\u00e5 \u00e5 konsultere lege etter at diagnosen er stilt og legemiddelbehandling er vedtatt. Her var det legenes kapasitet, ikke barnas behov, som var avgj\u00f8rende for hvor lang ventetiden blir.", "I BUP-Levanger settes alle barn og unge som skal utredes for ADHD, automatisk p\u00e5 en 13 uker lang venteliste. Det er maksfrist, og if\u00f8lge tilsynsrapporten er det uklart om fristen er vurdert individuelt."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "b823a228cf226f1bf31691856aebeaa590d695202d4761e0243be2de0749702f"}, {"field": "createtime", "value": "2017-05-02T06:56:55.000Z"}, {"field": "description", "value": "20 av 23 helseforetak bryter loven."}, {"field": "dominantimage", "value": "http://www.adressa.no/incoming/article9922359.ece/ALTERNATES/w980-default/sx1faad61.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e0c28593f6c81ce0d85768a854428a707cf1d5b3.jpg?59872f13"}, {"field": "dominantthumbnaildimensions", "value": "300x169"}, {"field": "heading", "value": ["Barn og unge f\u00e5r ikke behandling de har krav p\u00e5 -adressa.no", "Vurderes av kontoransatte", "Ser ikke p\u00e5 selvmordsfare", "Ikke helhetlig vurdering", "ADHD p\u00e5 vent"]}, {"field": "id", "value": "e0c28593f6c81ce0d85768a854428a707cf1d5b3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "education"}, {"field": "kw-concept", "value": ["psykisk helsevern", "unge", "henvist", "barn", "utrede", "vurdert", "\u00f8yeblikkelig hjelp"]}, {"field": "kw-entity", "value": ["marlene", "helsedirektoratet", "herman", "johanne", "ullev\u00e5l"]}, {"field": "kw-location", "value": ["hamar", "arendal", "fredrikstad", "porsgrunn", "kim"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article9922359.ece/ALTERNATES/w980-default/sx1faad61.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barn og unge f\u00e5r ikke behandling de har krav p\u00e5"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article9920777.ece"}, {"field": "pageclass", "value": ["article"]}, {"field": "publishtime", "value": "2014-07-15T21:16:05.000Z"}, {"field": "recs-articleid", "value": "9920777"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-07-15T21:16:05.000Z"}, {"field": "recs-rawtitle", "value": "Barn og unge f\u00e5r ikke behandling de har krav p\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "20 av 23 helseforetak bryter loven."}, {"field": "thumbnail", "value": "http://content-thumbnail.cxpublic.com/content/thumbnail200x150/e0c28593f6c81ce0d85768a854428a707cf1d5b3.jpg?59872f13"}, {"field": "thumbnailfullheightdimensions", "value": "200x1677"}, {"field": "timestamp", "value": "2017-08-06T15:00:35.000Z"}, {"field": "title", "value": "Barn og unge f\u00e5r ikke behandling de har krav p\u00e5"}, {"field": "url", "value": "http://www.adressa.no/nyheter/innenriks/article9920777.ece"}, {"field": "urlhash", "value": "e0c28593f6c81ce0d85768a854428a707cf1d5b3"}], "score": 0.6389881, "siteId": "9222270286501375973", "id": "e0c28593f6c81ce0d85768a854428a707cf1d5b3"}

