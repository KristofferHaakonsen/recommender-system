{"fields": [{"field": "modifiedtime", "type": "time", "value": "2012-04-18T15:19:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sammen med andre gutter i nabolaget grov han opp h\u00e5ndgranater, pistoler, skarpe skudd og bajonetter. De kom ogs\u00e5 over granater som l\u00e5 i kasser.", "- Jeg var bare \u00e5tte-ni \u00e5r den gangen, og skj\u00f8nte ikke hvor farlig dette var. De tyske h\u00e5ndgranatene hadde treskaft p\u00e5, og vi guttene konkurrerte om hvem som kunne kaste dem lengst. Det er et mirakel at det gikk bra, sier Weiseth.", "Adresseavisen skrev i g\u00e5r om engstelige og frustrerte beboere i Sj\u00f8veien Huseierlag. De frykter at flere gamle sprenglegemer kan ligge skjult mellom husene der fire granater ble gravd opp i 2003.", "Tror p\u00e5 flere funn", "Weiseth bodde i omr\u00e5det like etter krigen. Familien hans flyttet inn i en av boligene i Sj\u00f8vegen h\u00f8sten 1946. Husene var blitt bygd for tyske marineoffiserer, og fortsatt l\u00e5 det effekter etter dem igjen i husene. I n\u00e6rheten av husene var det gravd ned en mengde h\u00e5ndv\u00e5pen, ammunisjon og annet utstyr etter tyskerne. Bunkevis med tyske penger fant de ogs\u00e5.", "- Vi visste hvor vi skulle grave. Det var flere dumpeplasser rundt omkring. Sammen med en kamerat samlet jeg flere h\u00e5ndgranater, to Schmeisser maskinpistoler, to-tre Luger-pistoler, skarpe skudd og en haug med gassmasker. Alt dette gjemte jeg i kjelleren. En gang fant vi en gr\u00f8nnbl\u00e5 trekasse med granater som vi tok vare p\u00e5.", "Edgar Weiseth forteller at guttene aldri fant enkeltgranater nedgravd.", "Sjokkerte soldater", "Etter ett \u00e5rs tid ble hans private v\u00e5penarsenal i kjelleren avsl\u00f8rt av de voksne, og Forsvaret ble tilkalt. Soldatene var sjokkerte over hva de fant i kjelleren, og ble bleke ved tanken p\u00e5 hvilken fare guttungene hadde utsatt seg for. De milit\u00e6re mannskapene sperret av omr\u00e5det og gravde opp en mengde v\u00e5pen og annet utstyr fra plassene guttene pekte ut, men Weiseth er overbevist om at mye ble liggende igjen.", "- Vi visste om flere steder med begravde v\u00e5pen, men torde ikke fortelle om dem. Jeg er overbevist om at det fortsatt ligger v\u00e5pen og eksplosiver i jorda ved Sj\u00f8vegen, men det er vanskelig \u00e5 si hva som ble liggende og hvor mye. Etter at jeg flyttet i 1958 er terrenget mellom husene forandret. Det er kj\u00f8rt p\u00e5 mye jord og planert ut, slik at mye av krigsetterlatenskapene ligger minst et par meter nede i jorda, sier 67-\u00e5ringen.", "I f\u00f8lge med Adresseavisens medarbeidere peker han ut plasser hvor det med stor sannsynlighet finnes krigsetterlatenskaper.", "Russisk sabotasje", "Kaptein Christoffer Wors\u00f8e har arbeidet som ammunisjons- og sprengstoffekspert i Forsvaret i en \u00e5rrekke. Han tok h\u00e5nd om de fire bombekastergranatene som ble funnet under dreneringsarbeid i Sj\u00f8vegen i april 2003. Wors\u00f8e er overbevist om at granatene var plassert inntil grunnmuren p\u00e5 huset med hensikt.", "- Jeg tror dette var et sabotasjefors\u00f8k fra krigens dager. Det er n\u00e6rliggende \u00e5 mistenke at russiske krigsfanger sto bak. De ble brukt som slavearbeidere til \u00e5 bygge offisersboligene, sier Wors\u00f8e.", "Han forteller at granatene var stablet pent opp\u00e5 hverandre. De var \u00e5penbart ikke bare dumpet ned i gr\u00f8fta.", "- Etter min mening blir det galt \u00e5 bruke disse fire granatene som bevis for at det ligger flere sprenglegemer i jorda her, sier kaptein Wors\u00f8e."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "283a2d28114c9413e1bd62af6116e2069edaa70b50bf5c11a0f4cd5a094cb8f4"}, {"field": "createtime", "value": "2017-04-30T11:03:25.000Z"}, {"field": "description", "value": "Det ligger fortsatt en hel del v\u00e5pen, ammunisjon og andre krigsetterlatenskaper begravd ved Sj\u00f8vegen p\u00e5 Nedre Charlottenlund. Det opplyser Edgar Weiseth (67), som selv bodde i omr\u00e5det like etter krigen."}, {"field": "dominantimage", "value": "http://www.adressa.no/incoming/article1159833.ece5/ALTERNATES/w980-default/weiseth2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3888df5cb7978c8339eef7e2a7f82b24c266a2ee.jpg?5982db24"}, {"field": "dominantthumbnaildimensions", "value": "300x169"}, {"field": "heading", "value": "- Fortsatt mange eksplosiver -adressa.no"}, {"field": "id", "value": "3888df5cb7978c8339eef7e2a7f82b24c266a2ee"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "science"}, {"field": "kw-concept", "value": ["krigen", "gutter", "v\u00e5pen", "tyske", "gravd", "huset", "jord", "skarpe skudd", "granater", "fant"]}, {"field": "kw-entity", "value": ["luger", "nedre charlottenlund", "sj\u00f8veien huseierlag", "adresseavisens", "schmeisser", "forsvaret", "sj\u00f8vegen"]}, {"field": "kw-pageclass", "value": "article"}, {"field": "kw-person", "value": ["christoffer wors\u00f8e", "edgar weiseth"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1159833.ece5/ALTERNATES/w980-default/weiseth2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Fortsatt mange eksplosiver"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article627963.ece"}, {"field": "pageclass", "value": ["article"]}, {"field": "publishtime", "value": "2006-03-03T21:18:01.000Z"}, {"field": "recs-articleid", "value": "2043630"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2006-03-03T21:18:01.000Z"}, {"field": "recs-rawtitle", "value": "- Fortsatt mange eksplosiver -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det ligger fortsatt en hel del v\u00e5pen, ammunisjon og andre krigsetterlatenskaper begravd ved Sj\u00f8vegen p\u00e5 Nedre Charlottenlund. Det opplyser Edgar Weiseth (67), som selv bodde i omr\u00e5det like etter krigen."}, {"field": "thumbnail", "value": "http://content-thumbnail.cxpublic.com/content/thumbnail200x150/3888df5cb7978c8339eef7e2a7f82b24c266a2ee.jpg?5982db24"}, {"field": "thumbnailfullheightdimensions", "value": "200x1379"}, {"field": "timestamp", "value": "2017-08-03T08:13:24.000Z"}, {"field": "title", "value": "- Fortsatt mange eksplosiver"}, {"field": "url", "value": "http://www.adressa.no/nyheter/trondheim/article627963.ece"}, {"field": "urlhash", "value": "3888df5cb7978c8339eef7e2a7f82b24c266a2ee"}], "score": 0.5233308, "siteId": "9222270286501375973", "id": "3888df5cb7978c8339eef7e2a7f82b24c266a2ee"}

