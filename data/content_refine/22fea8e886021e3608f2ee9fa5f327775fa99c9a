{"fields": [{"field": "modifiedtime", "type": "time", "value": "2017-04-27T12:00:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Torvet", "Midtbyen Mangement", "Kommunalteknikk", "Martnan"]}, {"field": "author", "value": "ola hegvold"}, {"field": "body", "value": ["Saken oppdateres.", "17. mai blir unntatt fra stengingen. Fotgjengere skal kunne krysse Torget og inngangene til n\u00e6ringsvirksomhetene blir holdt \u00e5pne under hele byggeperioden.", "I oktober starter de f\u00f8rste arbeidene vest i Kongens gate, fra Prinsenkrysset og frem til Torget. Til sommeren 2020 skal Torget fremst\u00e5 i ny drakt og bli byens storstue og festplass.", "Eierskapsenheten i Trondheim kommune er i full gang med \u00e5 finne alternative plasser for martnan og julemarkedet og andre store arrangement som blir ber\u00f8rt.", "Formannskapet har gitt gr\u00f8nt lys for at Torget kan f\u00e5 en lenge etterlengtet oppussing. Det er satt av 320 millioner kroner. I minst 15 \u00e5r etter at Torget ble stengt for bilkj\u00f8ring har ulike planer g\u00e5tt frem og tilbake mellom planleggere og folkevalgte.", "Det ble ogs\u00e5 arrangert en arkitektkonkurranse med internasjonal deltagelse, der tegningene til slutt ble forkastet. N\u00e5 er Trondheim kommune i ferd med \u00e5 utarbeide de endelige planene for Torvet.", "LES OGS\u00c5: Trondheimsrebusen del 16: Vet du dette om Trondheim?", "Avdelingsleder Frank Gr\u00f8n\u00e5s ved eierskapsenheten i Trondheim kommune opplyser at blant annet f\u00f8lgende arrangement vil bli ber\u00f8rt av en stenging av Torget: Bondens marked i 2018 og 2019, martnan i 2018 og 2019, julemarkedet i 2018, American Car Clubs arrangement Hot August Nights i 2018 og 2019, Toppidrettsuka i 2018 og 2019 samt Matfestivalen i 2018 og 2019.", "- Vi jobber n\u00e5 med \u00e5 finne erstatningsplasser ved bl.a. Festningen og Erkebispeg\u00e5rden samt deler av Munkegata. Olavsfestdagene blir ikke ber\u00f8rt i og med at det arrangementet er lagt til Erkebispeg\u00e5rden. De ber\u00f8rte vil bli innkalt til et m\u00f8te f\u00f8r sommerferien. Jeg tror vi skal klare \u00e5 finne gode l\u00f8sninger, selv om det ikke blir optimalt.", "- Har dere vurdert \u00e5 la deler av Torget v\u00e6re \u00e5pent for arrangement?", "- Ja, men vi er kommet til at det vil komplisere byggearbeidene, fordyre prosjektet og g\u00e5 utover den allmenne ferdselen. Det er mest effektivt \u00e5 stenge det meste av Torget og flytte arrangementene til andre steder, sier Gr\u00f8n\u00e5s.", "LES OGS\u00c5: Lite skaper mer strid enn stedsnavn", "- Torget skal bli en levende m\u00f8teplass med mangfold, opplevelser og gode oppholdssteder for alle. Torget er byens viktigste byrom og vil f\u00e5 en utforming som inviterer til all slags bruk. Hver dag passerer 40 000 personer over Torvet, forteller overlandskapsarkitekt Marit Solum ved kommunalteknikk i Trondheim kommune.", "- Stengingen blir ganske drastisk, men samtidig gleder vi oss til det nye Torget st\u00e5r ferdig, sier Kirsten Schultz, daglig leder i Midtbyen Management. De er i god dialog med eierskapsenheten og arrang\u00f8rene for \u00e5 finne frem til alternative plasser. Flere arrangement kan f\u00e5 et mindre omfang da det m\u00e5 tas hensyn til f.eks. brannfare og r\u00f8mningsveier.", "Schultz sier man ser p\u00e5 bl.a. Solsiden, Bratt\u00f8ra, Festningsomr\u00e5det, Bakklandet, Ytre Kongsg\u00e5rd, Le\u00fcthenhaven og Katedralskolen som aktuelle steder. Bondens marked har gitt beskjed om at de \u00f8nsker \u00e5 v\u00e6re i Midtbyen.", "LES OGS\u00c5: To restauranter i Trondheim er konkurs", "- Vi m\u00e5 tenke smart og annerledes. Noen utfordringer blir det nok, men jeg tror vi skal klare \u00e5 gjennomf\u00f8re arrangementene. Vi f\u00e5r gj\u00f8re det beste ut av situasjonen, sier Schultz.", "I juni skal de f\u00f8rste arbeidene ut p\u00e5 anbud. F\u00f8rste del g\u00e5r ut p\u00e5 \u00e5 bygge ny trafo og legge fjernvarme og annen teknisk infrastruktur mellom Prinsenkrysset og Torget. Byggetrinn to g\u00e5r ut p\u00e5 \u00e5 legge en ny kulvert i Munkegata mellom Tinghusplassen og Stiftsg\u00e5rden. I kulverten skal det legges vann og avl\u00f8p og annen teknisk infrastruktur. Disse arbeidene vil starte v\u00e5ren 2018.", "- Vi \u00f8nsker \u00e5 komme i gang med arbeidene allerede til h\u00f8sten, slik at Torget kan st\u00e5 mer eller mindre helt ferdig til julemarkedet i 2019. Den siste finishen vil bli foretatt v\u00e5ren 2020 med beplantninger, og med offisiell \u00e5pning i juni 2020, sier Solum.", "LES OGS\u00c5: Etterlyser bidrag til Starmus", "P\u00e5 Torget skal det legges skifer og noe granitt. Hele Torget f\u00e5r dekke i naturstein. Dekket skal kunne holde i hundre \u00e5r. P\u00e5 Nyhavna p\u00e5g\u00e5r omfattende testing av materialer og metoder som skal brukes. Steindekket er det mest sentrale elementet ved hele fornyingen av Torget. Omr\u00e5det som skal steinlegges, er p\u00e5 12 000 kvadratmeter. Fire firmaer er prekvalifisert til konkurransen om \u00e5 f\u00e5 levere skifer til Torget. En avgj\u00f8relse blir tatt i l\u00f8pet av \u00e5ret.", "Kommunikasjonsr\u00e5dgiver for prosjektet p\u00e5 Torget, Tine Nilsen, sier det neppe finnes tilsvarende byrom i Norge hvor s\u00e5 mange funksjoner skal l\u00f8ses i ett og samme rom. Her skal det arrangeres markeder, st\u00f8rre konserter, festivaler, seremonier, demonstrasjoner og appeller.", "- Rigging av store scener og utstyr forutsetter tung transport og h\u00f8y belastning. Samtidig \u00f8nsker vi at gulvet skal fremst\u00e5 pent og funksjonelt for alle som bruker Torget, sier Nilsen. Hun legger til at flere som passerer Torget skal kunne finne et sted \u00e5 sette seg ned, om s\u00e5 bare for \u00e5 se p\u00e5 folkelivet. Man \u00f8nsker \u00e5 skape et levende og pulserende liv.", "LES OGS\u00c5: Fant sjelden spenne fra vikingtiden p\u00e5 Torget", "Torget er p\u00e5 100 ganger 100 meter og har et potensial p\u00e5 1600 kvadratmeter for uteservering og handel. Meningen er at serveringsstedene skal kunne drive som under byggeperioden.", "- Arbeidene vil ta tid. Naturstein kan ikke legges om temperaturen er for lav. I 2018 vil det bli mye graving, mens store deler av 2019 vil g\u00e5 med til steinlegging, opplyser Solum.", "V\u00e5ren 2020 vil bli brukt til \u00e5 komplettere med vegetasjon, igangsetting av vannanlegg og lignende. Solum understreker at utformingen legger til rette for aktivitet, uteservering og handel inntil fasadene. Torget skal ha mange og gode offentlige sitteplasser. Historien om byen og Torget skal tas vare p\u00e5 ved at Olav Tryggvason-statuen, kompassrosen og soluret skal best\u00e5.", "Rundt statuen kommer en fontene og sokkel der folk kan sitte ned. Mot Hornemansg\u00e5rden skal det settes opp en drikkefontene. Et vannspeil kommer foran Sommerg\u00e5rden, mens fontenen Watermusic foran Tacopedia skal flyttes til Munkegata. Det vurderes ogs\u00e5 \u00e5 flytte Torvkona inntil Hornemansg\u00e5rden.", "Universell utforming skal ivaretas slik at det blir enkelt \u00e5 orientere seg og bevege seg fritt uten \u00e5 st\u00f8te p\u00e5 hindringer. I august/september blir det igjen arkeologiske utgravinger. En stripe p\u00e5 \u00e5tte meter mot Hornemansg\u00e5rden skal unders\u00f8kes. Det var et arbeid arkeologene ikke rakk i fjor h\u00f8st.", "Rundt Torget kommer en kantsone som forholder seg til bygningene. Der kan restaurantene leie grunn til servering. Utenfor kantsonen kommer en gangsone hvor ogs\u00e5 utrykningskj\u00f8ret\u00f8y kan passere. Innenfor blir det en m\u00f8bleringssone med bord og benker, tr\u00e6r og planter.", "LES OGS\u00c5: Morsomme plakater og skilt i Tr\u00f8ndelag", "- Gangsonen blir ved hjelp av fjernvarme holdt is- og sn\u00f8fri n\u00e5r det m\u00e5tte v\u00e6re \u00f8nskelig, sier Solum. Et gjentatt \u00f8nske fra b\u00e5de n\u00e6ringsliv og byens befolkning har v\u00e6rt at Torget b\u00f8r v\u00e6re mer intimt enn i dag. Den nye planen legger til rette for dette ved at planter og tr\u00e6r vil skape en lunere atmosf\u00e6re ved uteserveringene og de \u00f8vrige sitteplassene.", "Torget skal v\u00e6re flatt og fleksibelt. Dette gir if\u00f8lge Solum en forutsigbar ramme for alle som skal bruke plassen. M\u00f8bler og andre permanente elementer skal plasseres slik at de kommer minst mulig i konflikt med framtidige arrangement. Torget skal kunne brukes b\u00e5de planlagt og spontant uten mye tilrettelegging og arbeid i forkant.", "Torgflata og sitteplassene skal bygges med robuste og solide materialer som t\u00e5ler tidens tann. M\u00f8blene bygges i granitt, et materiale som kan st\u00e5 ute i mange \u00e5r uten at uttrykket forringes. Torget vil f\u00e5 et helt nytt dekke i naturstein med m\u00f8nster inspirert av tr\u00f8ndersk \u00e5kletradisjon."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "abd0f32f61ef68e7faf8e19800a86cf00549880f4fe8f3bdec8569e351095c06"}, {"field": "createtime", "value": "2017-04-27T04:09:57.000Z"}, {"field": "description", "value": "N\u00e5r Torget skal gjennom en omfattende rehabilitering, blir det ikke mulig \u00e5 arrangere martna i verken 2018 eller 2019 og heller ikke julemarked i 2018."}, {"field": "dominantimage", "value": "http://www.adressa.no/pluss/nyheter/article14637266.ece/m0vhga/ALTERNATES/w980-default/Illustrasjon%203%20-%20marked"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/22fea8e886021e3608f2ee9fa5f327775fa99c9a.jpg?597a11c8"}, {"field": "dominantthumbnaildimensions", "value": "300x169"}, {"field": "heading", "value": ["M\u00e5 delvis stenge Torget -adressa.no", "Festningen og Erkebispeg\u00e5rden", "Blir en utfordring", "Sendes ut p\u00e5 anbud", "Pent og funksjonelt", "Universell utforming"]}, {"field": "id", "value": "22fea8e886021e3608f2ee9fa5f327775fa99c9a"}, {"field": "keyword", "value": ["Torvet", "Midtbyen Mangement", "Kommunalteknikk", "Martnan"]}, {"field": "keywords", "value": "Torvet,Midtbyen Mangement,Kommunalteknikk,Martnan"}, {"field": "kw-category", "value": ["pluss", "nyheter"]}, {"field": "kw-concept", "value": ["arrangement", "arbeid", "stenge", "annen teknisk infrastruktur", "delvis stenge", "alternative plasser", "annen teknisk", "teknisk infrastruktur", "legge"]}, {"field": "kw-entity", "value": ["bakklandet", "watermusic", "torvkona", "tinghusplassen og stiftsg\u00e5rden", "hot august nights", "le\u00fcthenhaven og katedralskolen", "midtbyen management", "kongens", "tacopedia", "matfestivalen", "starmus", "toppidrettsuka", "erkebispeg\u00e5rden", "prinsenkrysset og torget", "torget", "ytre kongsg\u00e5rd", "american car clubs", "midtbyen", "nyhavna", "bratt\u00f8ra", "torvet", "sommerg\u00e5rden", "prinsenkrysset", "munkegata", "festningsomr\u00e5det", "hornemansg\u00e5rden"]}, {"field": "kw-location", "value": ["norge", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["olav tryggvason", "frank gr\u00f8n\u00e5s", "tine nilsen", "kirsten schultz", "marit solum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14637266.ece/m0vhga/ALTERNATES/w980-default/Illustrasjon%203%20-%20marked"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00e5 delvis stenge Torget"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/04/27/M%C3%A5-delvis-stenge-Torget-14637278.ece"}, {"field": "pageclass", "value": ["article"]}, {"field": "publishtime", "value": "2017-04-27T04:51:50.000Z"}, {"field": "recs-articleid", "value": "14637278"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-04-27T04:51:50.000Z"}, {"field": "recs-rawtitle", "value": "M\u00e5 delvis stenge Torget -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "N\u00e5r Torget skal gjennom en omfattende rehabilitering, blir det ikke mulig \u00e5 arrangere martna i verken 2018 eller 2019 og heller ikke julemarked i 2018."}, {"field": "thumbnail", "value": "http://content-thumbnail.cxpublic.com/content/thumbnail200x150/22fea8e886021e3608f2ee9fa5f327775fa99c9a.jpg?597a11c8"}, {"field": "thumbnailfullheightdimensions", "value": "200x3209"}, {"field": "timestamp", "value": "2017-07-27T16:16:08.000Z"}, {"field": "title", "value": "M\u00e5 delvis stenge Torget"}, {"field": "url", "value": "http://www.adressa.no/pluss/nyheter/2017/04/27/M%c3%a5-delvis-stenge-Torget-14637278.ece"}, {"field": "urlhash", "value": "22fea8e886021e3608f2ee9fa5f327775fa99c9a"}], "score": 0.84505177, "siteId": "9222270286501375973", "id": "22fea8e886021e3608f2ee9fa5f327775fa99c9a"}

