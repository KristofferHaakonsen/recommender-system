{"fields": [{"field": "modifiedtime", "type": "time", "value": "2016-10-28T10:06:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["EC Dahls bryggeri", "Lademoen", "Brooklyn Brewery", "Folk"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "Hun m\u00f8ter oss med capsen bak frem, musefletter og maltst\u00f8v p\u00e5 buksa. Hun farer rundt i gangene mellom brygghuset og tapperiet, viser frem de gamle eiket\u00f8nnene som bryggeriets nye sterke jule\u00f8l modnes p\u00e5.", "\u2013 Vi har litt problemer med maltm\u00f8lla i dag. Det er masse nytt utstyr som trenger innkj\u00f8ring, og alt har ikke kommet enn\u00e5 heller. Men vi l\u00f8ser ting etter hvert, sier hun.", "Bryggeriet runder 160 \u00e5r i \u00e5r og Otnes har v\u00e6rt med i snart 30 av dem.", "LES OGS\u00c5: Det er ikke hver dag en kan oppleve Trondheims ordf\u00f8rer og hardbarka hiphopere nyte \u00f8l direkte fra flaska i en bakg\u00e5rd i \u00d8stbyen.", "Hun kom rett fra jobb p\u00e5 KBS-senteret og inn p\u00e5 en tappekolonne i bryggeriet i 1987. Den gangen var det flere hundre arbeidsplasser der, bare p\u00e5 tapperiet var det 35 stykker og mye av arbeidet var manuelt. Siden tok hun fagbrev i n\u00e6ringsmiddelindustrien og for \u00e5tte \u00e5r siden tilegnet hun seg kunnskapen som skulle til for \u00e5 bli \u00f8lbrygger. Hele veien har det v\u00e6rt mange omveltninger og endringer. Men virkelig r\u00f8ft ble det i 2012 da Ringnes-eier Carlsberg besluttet \u00e5 legge ned brusproduksjonen ved anlegget i Trondheim. 120 ansatte mistet jobben.", "N\u00e5 er de 14 faste medarbeidere igjen i produksjonen i bryggeriet. Det er dramatisk mye mindre enn f\u00f8r, men hun trives p\u00e5 sin nye arbeidsplass. Samtidig gj\u00f8r det inntrykk n\u00e5r enkelte gamle kolleger sier at de ikke vil sette sine f\u00f8tter der etter at Ringnes la ned.", "\u2013 N\u00e5r du jobber med s\u00e5 mange over s\u00e5 mange \u00e5r f\u00e5r du en relasjon til dem. Jeg f\u00f8lte ogs\u00e5 at noen lurte p\u00e5 hva jeg hadde gjort for \u00e5 fortsatt f\u00e5 v\u00e6re her. Det er t\u00f8ft psykisk, samtidig som du skal takle nye arbeidsoppgaver og rutiner.", "Fra \u00e5 v\u00e6re et digert industribryggeri hvor hver enkelt hadde sine spesialoppgaver har E.C. Dahls blitt det Otnes kaller en \u00abhybrid\u00bb. De brygger spesial\u00f8l i mindre skala, samtidig som de holder selve flaggskipet \u2013 Dahls-pilsen \u2013 i hevd.", "\u2013Det stilles mer og mer krav til alle etter hvert. Det er mye du m\u00e5 henge med p\u00e5. Til tider er det kaos, det er nesten s\u00e5 jeg selv ikke henger med. Men for min del handler det om yrkesstoltheten og kj\u00e6rligheten til faget. Dessuten var jeg heldig fordi jeg var i bryggeprosessen, og det er ikke s\u00e5 mange av oss, sier hun.", "\u2013 Er det et mannsdominert milj\u00f8?", "\u2013Det har v\u00e6rt det. Jeg var den f\u00f8rste bryggerdama som noen gang har v\u00e6rt her da jeg begynte der for \u00e5tte \u00e5r siden. Jeg m\u00e5tte vise at jeg ikke var pysete, sier hun.", "\u2013 Var det t\u00f8ft?", "\u2013 Ja, til \u00e5 begynne med. De eldre bryggerne likte ikke at det kom ei dame inn der, de var skeptiske.", "LES OGS\u00c5: En av pubene som har et solid \u00f8lutvalg er nylig gjen\u00e5pnede Naboen p\u00e5 Bakklandet.", "Og det er ikke bare p\u00e5 jobb hun sysler med \u00f8l. Hjemme p\u00e5 Ranheim har hun og mannen H\u00e5kon bygd egen brygghytte. Med god hjelp fra kona f\u00e5r ektemannen til en Dahls-lignende pils, noe som hjemmebryggere vet er en krevende jobb.", "\u2013 Han gj\u00f8r mye selv, men jeg gir ham oppskrifter og r\u00e5d. Jeg kan jo en del fra f\u00f8r. For \u00e5 lage en bra pils m\u00e5 en ha fryser og temperaturkontroll. Det er det f\u00e5 som f\u00e5r til, sier hun.", "\u2013 Hva slags forhold f\u00e5r du til alkohol n\u00e5r du jobber i et bryggeri?", "\u2013 Da jeg begynte var det nok en del drikking p\u00e5 jobb, selv om jeg ikke s\u00e5 s\u00e5 mye til det. Det var mer vanlig p\u00e5 alle bryggeri \u2013 over alt. N\u00e5 er det ikke lov i det hele tatt. Og fortsatt blir det er mye br\u00e5k hvis det kommer tyskere p\u00e5 bes\u00f8k og de ikke f\u00e5r ta en \u00f8l i kantina en gang. Vi som jobber her f\u00e5r jo heller ikke ta med oss varepr\u00f8ver. Det er litt rart nesten, men det er norske lover og s\u00e5nn er det.", "Bryggermester Wolfgang Lindell sneier innom pauserommet. De diskuterer neste brygg. Han hadde egentlig tenkt de skulle produsere en av de nye typene dagen f\u00f8r, men brygger Otnes bestemte at det m\u00e5tte bli det klassiske Dahls-\u00f8let.", "\u2013 Han ble litt oppgitt, ler hun.", "\u2013 De venter p\u00e5 det ene og det andre. Men jeg lagde Dahls-pilsen og det t\u00f8r jeg si. Det er kjempeartig med de andre sortene vi har, men vi skal alltid levere Dahls-pils. Det g\u00e5r foran alt. Det er bra at vi er igjen noen av oss gamle, vi har den fremst i panna.", "Sammen med Ottar Olsen, som begynte i 1979, Synn\u00f8ve B\u00f8dker (1980), Tove Magnussen (1993), Arild Basmo (1980), Terje Barstad (1982) Rune Haugen (1987) og Viggo Guldbrandsen (1990) er hun blant veteranene som fortsatt er der.", "LES OGS\u00c5: 8000 akevittfat og et r\u00f8kt elghjerte gjorde inntrykk p\u00e5 E.C. Dahls' nye \u00f8lbryggerduo Wolfgang Lindell og Brooklyn Brewery Garrett Oliver.", "\u2013 Hvordan g\u00e5r m\u00f8tet mellom tr\u00f8ndersk og amerikansk bryggerkultur?", "\u2013 Det er en omstilling. Jeg er ikke flytende i teknisk engelsk, s\u00e5 det er nok en stor fordel med den erfaringen vi har. N\u00e5 har det ogs\u00e5 kommet mye dyktige fagfolk mange steder. For ti \u00e5r siden hadde jeg aldri v\u00e6rt redd for jobben min, men n\u00e5 er det mange bryggeri i Trondheim og mange ungdommer som er flinke.", "\u2013 Jeg var p\u00e5 fest i helga, og jeg kjenner det ganske godt n\u00e5 etterp\u00e5. Har du noe r\u00e5d for bakrus?", "\u2013 Spis godt og drikk mye vann! Og kanskje ikke drikk s\u00e5 mye. Som regel drikker du mindre n\u00e5r du f\u00e5r et sterkere \u00f8l. Det er bedre enn \u00e5 supe ti pils, sier hun og ler.", "Hun er glad for oppsvinget \u00f8l har f\u00e5tt som den nye vinen. At det for mange handler mer om kos og god mat att\u00e5t. I helgene samler hun og mannen gjerne de tre voksne barna til mat- og \u00f8lopplevelser.", "\u2013 Det er fascinerende hvor godt det er med en porter til sjokolademousse, for eksempel. Det er like godt som lik\u00f8r. Til og med mormor p\u00e5 80 liker det. Alle smakene og mulighetene fascinerer meg. Det er artig, det er som \u00e5 v\u00e6re en kokk, sier hun.", "LES OGS\u00c5: - V\u00e5r store stolthet, og det desidert viktigste produktet, er Dahls pils. Vi skal produsere fem millioner liter pils i \u00e5r, p\u00e5 flaske, fat og tank. Hele anlegget vil f\u00e5 kapasitet til ytterligere fem millioner, og det er dette vi skal fylle med sm\u00e5 og store spesialiteter, fortalte bryggeriets folk da Adresseavisen var p\u00e5 bes\u00f8k i januar i \u00e5r.", "Hver uke skriver vi saker om interessante og engasjerte mennesker i Adresseavisens Folk-spalte. Les flere intervjuer her.", "Har du tips til folk vi b\u00f8r snakke med? Send inn til folk@adresseavisen.no", "Vis fakta"]}, {"field": "category0", "value": "pluss"}, {"field": "contenthash", "value": "7518fb0d03ee5f9e0c33652b0705ee492a1508fbea8fc28542ac0b9094a465ee"}, {"field": "createtime", "value": "2017-04-30T23:02:02.000Z"}, {"field": "description", "value": "Det er artig med de nye \u00f8ltypene, synes brygger Bente Otnes. Men st\u00f8rst av alt er kj\u00e6rligheten til Dahls-pilsen."}, {"field": "dominantimage", "value": "http://www.adressa.no/pluss/article13645842.ece/oduhup/ALTERNATES/w980-default/161011301716.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1dff4d4cb109a29d488b2cf7740902025d24a60a.jpg?59649b62"}, {"field": "dominantthumbnaildimensions", "value": "300x169"}, {"field": "heading", "value": ["Den f\u00f8rste bryggerdama -adressa.no", "\u2013 T\u00f8ft psykisk", "F\u00f8rste bryggerdama", "Hjemmebrygg", "Glad for ny \u00f8lkultur"]}, {"field": "id", "value": "1dff4d4cb109a29d488b2cf7740902025d24a60a"}, {"field": "keyword", "value": ["EC Dahls bryggeri", "Lademoen", "Brooklyn Brewery", "Folk"]}, {"field": "keywords", "value": "EC Dahls bryggeri,Lademoen,Brooklyn Brewery,Folk"}, {"field": "kw-category", "value": "pluss"}, {"field": "kw-concept", "value": ["brygg", "jobb", "bryggeri", "t\u00f8ft psykisk"]}, {"field": "kw-entity", "value": ["bakklandet", "adresseavisens folk", "naboen", "e.c. dahls", "ranheim", "wolfgang lindell og brooklyn brewery garrett oliver", "ringnes", "\u00f8stbyen", "h\u00e5kon", "hobby"]}, {"field": "kw-location", "value": ["carlsberg", "trondheim"]}, {"field": "kw-pageclass", "value": "article"}, {"field": "kw-person", "value": ["synn\u00f8ve b\u00f8dker", "tove magnussen", "terje barstad", "wolfgang lindell", "rune haugen", "bente otnes", "ottar olsen", "brooklyn brewery garrett oliver", "viggo guldbrandsen", "arild basmo"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article13645842.ece/oduhup/ALTERNATES/w980-default/161011301716.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den f\u00f8rste bryggerdama"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/10/17/Den-f%C3%B8rste-bryggerdama-13645844.ece"}, {"field": "pageclass", "value": ["article"]}, {"field": "publishtime", "value": "2016-10-17T09:23:44.000Z"}, {"field": "recs-articleid", "value": "13645844"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-10-17T09:23:44.000Z"}, {"field": "recs-rawtitle", "value": "Den f\u00f8rste bryggerdama -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Det er artig med de nye \u00f8ltypene, synes brygger Bente Otnes. Men st\u00f8rst av alt er kj\u00e6rligheten til Dahls-pilsen."}, {"field": "thumbnail", "value": "http://content-thumbnail.cxpublic.com/content/thumbnail200x150/1dff4d4cb109a29d488b2cf7740902025d24a60a.jpg?59649b62"}, {"field": "thumbnailfullheightdimensions", "value": "200x2376"}, {"field": "timestamp", "value": "2017-07-11T09:33:22.000Z"}, {"field": "title", "value": "Yrke: Brygger Hobby: Hjemmebrygger"}, {"field": "url", "value": "http://www.adressa.no/pluss/2016/10/17/Den-f%c3%b8rste-bryggerdama-13645844.ece"}, {"field": "urlhash", "value": "1dff4d4cb109a29d488b2cf7740902025d24a60a"}], "score": 0.44447756, "siteId": "9222270286501375973", "id": "1dff4d4cb109a29d488b2cf7740902025d24a60a"}

