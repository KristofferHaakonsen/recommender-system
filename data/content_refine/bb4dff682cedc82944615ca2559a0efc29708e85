{"fields": [{"field": "modifiedtime", "type": "time", "value": "2017-03-09T13:56:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Gj\u00f8vik", "Bygg og eiendom", "Milj\u00f8", "Arkitektur", "Gjenbruk", "Hjemme hos", "\u00d8stre Toten"]}, {"field": "author", "value": "karen gjermundr\u00f8d"}, {"field": "body", "value": ["Huset med de mange vinduene er hjemmet til to historikere og d\u00f8trene p\u00e5 11 og 14 \u00e5r, bygget p\u00e5 en nedlagt g\u00e5rd de har tatt over.", "Det gamle g\u00e5rdsbruket Kallrustad fra 1800-tallet ligger ti minutter s\u00f8r for Gj\u00f8vik i \u00d8stre Toten kommune.", "\u2013 Da besteforeldre mine bygde seg nytt hus lenger ned i bakken i 1972, ble det st\u00e5ende tomt her i over 30 \u00e5r. Helt inntil vi begynte \u00e5 tenke over at dette kunne v\u00e6re en sjarmerende plass \u00e5 etablere seg p\u00e5 etter \u00e5 ha bodd flere \u00e5r i Oslo, sier Trond Nyg\u00e5rd.", "P\u00e5 tross av 30 \u00e5r uten folk, var hovedbygningen i OK stand. Men innvendig var takh\u00f8yden for lav til \u00e5 kunne fungere som permanent bolig.", "L\u00e5ven var delvis brukbar, men b\u00e6rekonstruksjonen var i ferd \u00e5 r\u00e5tne enkelte steder.", "\u2013 Vi inviterte derfor arkitekten H\u00e5kon Vigsn\u00e6s til \u00e5 se p\u00e5 stedets muligheter sammen med oss, forteller Nyg\u00e5rd.", "Hvem: Ane Kristin Rogstad og Trond Nyg\u00e5rd", "Hva: Et moderne hus fra 2008 bygget p\u00e5 et gammelt g\u00e5rdstun", "Hvor: \u00d8stre Toten", "Arkitekt: Jarmund / Vigsn\u00e6s AS Arkitekter MNAL", "Byggmester: Rotstigen", "Paret var innstilt p\u00e5 \u00e5 bygge en moderne bolig p\u00e5 g\u00e5rden der det tidligere hadde st\u00e5tt en k\u00e5rbolig. De \u00f8nsket \u00e5 tilbakef\u00f8re tunformen.", "De hadde et \u00f8nske om \u00e5 gjenbruke s\u00e5 mye som mulig. Konklusjonen ble at l\u00e5ven burde rives, men at panelet var av s\u00e5 bra kvalitet at det kunne gjenbrukes p\u00e5 et nytt hus.", "\u2013 Vi hadde en vag id\u00e9 om at vi kunne bruke panelet p\u00e5 uthuset, men arkitekten mente den var god nok til selve huset.", "Det nye huset ble satt opp mellom den gamle hovedbygningen og l\u00e5ven der det tidligere hadde st\u00e5tt et annet hus.", "L\u00e5ven ble revet og et nytt uthus/garasje ble bygd p\u00e5 den gamle fj\u00f8smuren.", "Slik ble tunet gjenf\u00f8dt.", "\u2013 All kledningen til det nye huset ble tatt fra den gamle l\u00e5ven, i tillegg til noen ekstra bord som vi fikk fra en kar i F\u00e5berg som hadde revet et gammelt bryggerhus. Det er umalt, og har aldri v\u00e6rt behandlet med noe, sier Nyg\u00e5rd.", "Har du tips til hus utenom det vanlige? Send oss en e-post!", "I samspill med arkitekt og byggmester kom det stadig nye ideer til l\u00f8sninger og gjenbruk, blant annet at plattingene p\u00e5 hver side av huset kunne bygges av gulvbord fra den gamle l\u00e5ven.", "Arkitekt H\u00e5kon Vigsn\u00e6s forteller at mange av de gamle kledningsbordene var bredere i den ene enden enn den andre, som f\u00f8lge av at treet er tykkere ved roten enn i toppen. Bordene er av gran.", "Dette ble utnyttet ved \u00e5 gi kledningen en vifteform som ble tilpasset takvinkelen og det skr\u00e5 terrenget.", "Huset, som er p\u00e5 150m2, har fire soverom, lekehems, kj\u00f8kken, stue og vinterhage, i tillegg til vaskerom, bad og gjestetoalett.", "Nederste del av trappen fungerer som en seks meter h\u00f8y lesekrok.", "Det er st\u00f8pt betonggulv i f\u00f8rste etasje og lagt vannb\u00e5ren varme, forberedt til senere \u00e5 kunne kobles til en litt mer avansert varmepumpe.", "En egen etasje for barna er lokalisert \u00f8verst i huset mens foreldrene sover og arbeider i underetasjen.", "Imellom ligger oppholdsrommene trinnvis ned mot vest. P\u00e5 et sted i huset er det hele tre rom over hverandre, selv om det i utgangspunktet er et toetasjes hus.", "Romh\u00f8ydene varierer fra 1,5 meter til seks meter.", "Fortidsminneforeningen har laget en liste med anbefalinger om hvilke klimatiltak du kan gj\u00f8re p\u00e5 hus fra f\u00f8r 1956. I anbefalingene er det tatt hensyn til at tiltakene skal v\u00e6re \u00f8konomisk forsvarlige, mest mulig klimavennlige og at de ikke skal f\u00f8re til fuktskader i huset senere.", "Anbefalte tiltak:", "Stanse trekk. Bruk tettelister og isolasjon for \u00e5 stoppe trekk og utettheter.", "Etterisolering av loft.", "Etterisolering av etasjeskiller.", "Temperaturstyring \u2013 natt- og dagsenking.", "Oppgradere innervinduene", "Fortidsminneforeningen anbefaler bruk av cellulosefiber eller annen organisk isolasjon. Byggteknisk fungerer dette bedre i gamle hus, skaderisikoen reduseres og slik isolasjon er mest klimavennlig. Tiltakspakken som anbefales vil senke energibehovet til oppvarming av boligen med 20\u201340 prosent, og v\u00e6re klimal\u00f8nnsomt allerede f\u00f8rste \u00e5ret.", "Husets mange vinduer og plasseringer er i\u00f8ynefallende.", "\u2013 Utsikt og solforhold har lagt f\u00f8ringer for vinduenes plassering og st\u00f8rrelse i de ulike rommene i huset, forklarer arkitekt Vigsn\u00e6s.", "Om vinteren stiger solen knapt over tretoppene i \u00e5sen mot s\u00f8r. Morgensolen i \u00f8st dukker opp mellom tr\u00e6rne, f\u00f8r den skjules bak gamlehuset p\u00e5 g\u00e5rden. I vest er det utsikt mot Gj\u00f8vik, mens Mj\u00f8sa brer seg ut mot nord.", "Han forklarer at takvinkelen l\u00f8fter seg mot tunet i s\u00f8r for \u00e5 slippe den lave vintersolen inn i bygningen.", "Vinduene er satt utenp\u00e5 stenderverket som et variert men sammenhengende b\u00e5nd rundt hele huset og oppfattes som en glasshinne som g\u00e5r s\u00f8ml\u00f8st i ett med ytterpanelets overflate.", "Det synlige stenderverket kan minne om den gamle l\u00e5vekonstruksjonen.", "Fra hovedinngangen mot s\u00f8r, har planl\u00f8sningen en todelt fokus. Fasaden \u00e5pner seg mot sj\u00f8en nordover, samtidig som den beveger seg trinnvis skr\u00e5tt ned mot terrassen p\u00e5 vestsiden av huset.", "Oppholdsrommene flyter sammen, kun adskilt med trinn og h\u00f8ydeforskjeller.", "\u2212 Dette er blitt et godt hus som vi liker \u00e5 oppholde oss i, sier Nyg\u00e5rd.", "Gjenbruk og kulturminnevern er p\u00e5 mange m\u00e5ter to sider av samme sak.", "\u2013 I Fortidsminneforeningen er vi opptatt av at man skal gjenbruke hele huset, men noen ganger vil en vurdering av behov og tilstand og verdien av det som st\u00e5r gj\u00f8re at man velger annerledes. Gjenbruk av materialer vil da som regel v\u00e6re en god l\u00f8sning, for b\u00e5de milj\u00f8, klima og kreativitet, kommenterer Ola Fjeldheim, generalsekret\u00e6r i Fortidsminneforeningen.", "Gamle materialer med sine spor av levd liv, er som regel av meget god kvalitet og ikke minst s\u00e5 er de allerede laget.", "Velger man \u00e5 kaste genererer det s\u00f8ppel og klimautslipp, og man f\u00e5r noe som er b\u00e5de kjedeligere og av d\u00e5rligere kvalitet.", "\u2013 Et gammelt hus er et meget godt utgangspunkt for gode klimavalg. Relativt enkelt og rimelig kan man gj\u00f8re tiltak for \u00e5 bedre komfort og redusere energibruk. Materialene er varige, kortreiste og \u00f8kologiske. Det er vist en rekke ganger at gjenbruk av hus er mer klimavennlig enn rivning og nybygg. Ved gjenbruk av materialer kan en overf\u00f8re noe av dette til et nybygg, konstaterer Ola Fjeldheim."]}, {"field": "category0", "value": "bolig"}, {"field": "contenthash", "value": "236308af6029b1ee7661acf80447b5babbb1bfe45c4c62ca04780a913633a56c"}, {"field": "createtime", "value": "2017-03-10T07:40:33.000Z"}, {"field": "description", "value": "\u2013 Vi hadde en vag id\u00e9 om at vi kunne bruke panelet p\u00e5 uthuset, men arkitekten mente den var god nok til selve huset."}, {"field": "heading", "value": ["Brukte 100 \u00e5r gammel kledning p\u00e5 helt nytt hus -adressa.no", "Panel og platting fra revet l\u00e5ve", "Lys og utsikt la f\u00f8ringer", "Ta gode klimavalg"]}, {"field": "id", "value": "bb4dff682cedc82944615ca2559a0efc29708e85"}, {"field": "keyword", "value": ["Gj\u00f8vik", "Bygg og eiendom", "Milj\u00f8", "Arkitektur", "Gjenbruk", "Hjemme hos", "\u00d8stre Toten"]}, {"field": "keywords", "value": "Gj\u00f8vik,Bygg og eiendom,Milj\u00f8,Arkitektur,Gjenbruk,Hjemme hos,\u00d8stre Toten"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["nytt hus", "hus"]}, {"field": "kw-entity", "value": ["f\u00e5berg", "kallrustad", "mj\u00f8sa", "arkitekter mnal", "fortidsminneforeningen"]}, {"field": "kw-location", "value": ["gj\u00f8vik", "\u00f8stre toten", "oslo"]}, {"field": "kw-pageclass", "value": "article"}, {"field": "kw-person", "value": ["h\u00e5kon vigsn\u00e6s", "ola fjeldheim", "trond nyg\u00e5rd"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/28c57436-60ed-4faf-91a2-56275051139f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekstrem gjenbruk: Brukte 100 \u00e5r gammel kledning p\u00e5 helt nytt hus"}, {"field": "og-type", "value": "article"}, {"field": "og-url", "value": "http://www.adressa.no/bolig/Ekstrem-gjenbruk-Brukte-100-ar-gammel-kledning-pa-helt-nytt-hus-9714b.html"}, {"field": "pageclass", "value": ["article"]}, {"field": "publishtime", "value": "2017-03-10T07:00:00.000Z"}, {"field": "recs-articleid", "value": "9714"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-03-10T07:00:00.000Z"}, {"field": "recs-rawtitle", "value": "Ekstrem gjenbruk: Brukte 100 \u00e5r gammel kledning p\u00e5 helt nytt hus -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2013 Vi hadde en vag id\u00e9 om at vi kunne bruke panelet p\u00e5 uthuset, men arkitekten mente den var god nok til selve huset."}, {"field": "thumbnail", "value": "http://content-thumbnail.cxpublic.com/content/thumbnail200x150/bb4dff682cedc82944615ca2559a0efc29708e85.jpg?596ee850"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-19T05:04:16.000Z"}, {"field": "title", "value": "Ekstrem gjenbruk: Brukte 100 \u00e5r gammel kledning p\u00e5 helt nytt hus"}, {"field": "url", "value": "http://www.adressa.no/bolig/Ekstrem-gjenbruk-Brukte-100-ar-gammel-kledning-pa-helt-nytt-hus-9714b.html"}, {"field": "urlhash", "value": "bb4dff682cedc82944615ca2559a0efc29708e85"}], "score": 0.71915776, "siteId": "9222270286501375973", "id": "bb4dff682cedc82944615ca2559a0efc29708e85"}

