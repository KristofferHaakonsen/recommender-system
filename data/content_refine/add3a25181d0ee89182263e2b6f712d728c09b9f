{"fields": [{"field": "modifiedtime", "type": "time", "value": "2016-09-23T19:01:38.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["krabbe", "Hitramat", "Mausundv\u00e6r", "Mausund"]}, {"field": "author", "value": ["h\u00e5vard haugseth jensen", "grete holstad"]}, {"field": "body", "value": ["Heller ikke de andre krabbefiskerne p\u00e5 Mausund kan huske en bedre krabbesesong. Fin temperatur og god tilgang p\u00e5 mat, har gitt et krabbe\u00e5r utenom det vanlige.", "Klokken er halv fem om morgenen og Arild Nordvik ringer for \u00e5 avlyse. Det er sterk kuling, forteller han.", "Noen ganger blir v\u00e6ret bedre enn meldt. Ikke denne dagen, ser det ut til. S\u00e5 f\u00e5r Nordviks b\u00e5t \u00abArildsson\u00bb ligge i fred ved kaia p\u00e5 Mausund.", "- \u00c5h, er Arild litt lik seg, s\u00e5 tar han ut hvis det spakner, sier Halvard Berge.", "Han fisker sammen med br\u00f8drene sine. Heller ikke de g\u00e5r ut denne dagen. Halvard gj\u00f8r i stedet forefallende og n\u00f8dvendig arbeid p\u00e5 land.", "Berge-familien har verksted og lagerrom for teiner i f\u00f8rsteetasjen i Kjeila Kro og Gjestgiveri, brygga der det f\u00f8r var krabbefabrikk, og hvor 40-50 personer var i arbeid med \u00e5 hermetisere krabben. Det ble det slutt p\u00e5 i 1980.", "Arilds teiner er ikke s\u00e5 langt ute, s\u00e5 hvis det l\u00f8yer, kan han ta dem opp, forklarer Halvard. Han og br\u00f8drene har teinene sine lenger ut. Nord for Gj\u00e6singen i Froan.", "\u00abTellus\u00bb heter den ene av Berge-br\u00f8drenes b\u00e5t. Familien har fire b\u00e5ter i ulike st\u00f8rrelser. De har 700 teiner ute i sj\u00f8en, 14 p\u00e5 hvert sett. Om v\u00e6ret tillater det, er planen \u00e5 ta opp 350 teiner dagen etter.", "- Vi er storforn\u00f8yd hvis det blir 2000 kilo krabbe av det. I g\u00e5r veide fangsten 2460 kilo, sier Halvard.", "Normalt g\u00e5r de ut fem dager i uka. Krabbe-teinene b\u00f8r ikke st\u00e5 for lenge i sj\u00f8en. Agnet blir d\u00e5rlig etter noen dager.", "Inne p\u00e5 brygga st\u00e5r teiner stablet opp langs veggene. Tradisjonelle i tre, men ogs\u00e5 i plast. I de ombygde kassene har det f\u00f8r v\u00e6rt kyllinger. Halvard forteller at de fikk tak i dem p\u00e5 Ytter\u00f8ya etter \u00e5 ha truffet en kar p\u00e5 \u00f8lfestivalen i Knarrlagsund.", "Halvard er enig med Arild.", "- Det har v\u00e6rt en god sesong s\u00e5 langt, mer krabbe enn vanlig. Hvorfor vet jeg ikke, det kan v\u00e6re temperaturen, sier Halvard.", "Torleif G\u00e5rds\u00f8 bekrefter.", "- Jeg har fisket krabbe i 63 \u00e5r, og dette er kanskje den beste sesongen noensinne, sier 80-\u00e5ringen.", "Han er ute og g\u00e5r i kulingen. Det er ogs\u00e5 Gunder Hilmarsen (55). Han har ikke egen sjark, har i stedet brukt \u00e5 v\u00e6re med Torleif og andre p\u00e5 diverse fiske. Men sm\u00e5b\u00e5t med p\u00e5hengsmotor har han, og for et par dager siden dro han opp nesten 60 kilo makrell. Noe har han levert som agn, mesteparten er filetert og lagt i fryseren.", "- Ha deg i vei og fisk makrell til meg, roper Torleif gjennom vindkastene.", "N\u00e5 er det krabbesesong i butikkene.", "Det finnes flere typer krabbe, den som fiskes ved Hitra, Fr\u00f8ya og Mausund er taskekrabbe.", "S\u00f8r-Tr\u00f8ndelag er den regionen i landet hvor det fiskes mest taskekrabbe.", "I Norge er det tre krabbefabrikker: Kongshaug krabbe p\u00e5 Sm\u00f8la, Hitramat og \u00c5kra Sj\u00f8mat p\u00e5 Karm\u00f8y. Sistnevnte eies av Hitramat.", "Tradisjonelt har krabbefiske v\u00e6rt et h\u00f8stfenomen. I \u00e5r kan krabbefiskerne levere krabbe til Hitramat fra 6. juni til 20. november.", "Krabbeproduksjonen p\u00e5 Hitra startet p\u00e5 1930-tallet da Sivert Fjeldv\u00e6r fant p\u00e5 \u00e5 dra inn til byen \u00e5 selge krabbe, som \u00f8yv\u00e6ringene selv ikke spiste, men brukte til agn.", "I \u00e5r f\u00e5r fiskerne 10,50 kroner per kilo for krabben, og 11 kroner hvis de selv levere den p\u00e5 Hitramat.", "\u00abKrabbemannen\u00bb: Tittel p\u00e5 en monologforestilling med Frode Rasmussen, framf\u00f8rt f\u00f8rste gang p\u00e5 Tr\u00f8ndelag Teater 1985. https://tv.nrk.no/serie/fjernsynsteatret/ftea00006787/05-04-1988#", "Det er ogs\u00e5 noe annet som er annerledes n\u00e5. F\u00f8r startet krabbesesongen i midten av september og varte et par m\u00e5neder, n\u00e5 begynner den allerede tidlig i juni. Han som fant p\u00e5 det, var Anton Fjeldv\u00e6r p\u00e5 Hitramat, f\u00e5r vi vite. F\u00f8r var det flere krabbefabrikker i distriktet, n\u00e5 er det bare Hitramat p\u00e5 Ansnes, og det er der all krabben mausundv\u00e6ringene tar opp havner.", "Gunder bor i et gammelt idyllisk fiskerhus p\u00e5 G\u00e5rds\u00f8ya. Allerede i yttergangen kjennes godlukt av vafler, en stabel st\u00e5r p\u00e5 kj\u00f8kkenbenken. En katt lusker omkring.", "En dag Gunder kom hjem l\u00e5 katta utmattet innunder ytterveggen. Gunder finner fram en sv\u00e6r kveiteangel, den fant han hektet inn i siden p\u00e5 katta.", "- Men katta er fin n\u00e5, sier Gunder.", "- Jeg ser an v\u00e6ret i ti-tida, var beskjeden fra Arild Nordvik, og n\u00e5 har han bestemt seg for \u00e5 g\u00e5 ut med b\u00e5ten likevel, og dra en setning teiner -  bare f\u00e5 minutter ut fra fiskerihavna p\u00e5 Mausund.", "Arild Nordvik er f\u00f8dt og oppvokst p\u00e5 Mausund. Men det var ikke opplagt at han skulle bli fisker.", "- Som yngre var jeg sj\u00f8klein, begynte p\u00e5 landbruksskole og jobbet som avl\u00f8ser. Etter hvert dro jeg hjem igjen for \u00e5 pr\u00f8ve p\u00e5 nytt, og da viste det seg at jeg t\u00e5lte \u00e5 v\u00e6re p\u00e5 sj\u00f8en, forteller Arild.", "I 2003 kj\u00f8pte han b\u00e5ten han har n\u00e5, \u00abArildsson\u00bb, en sjark p\u00e5 35 fot. B\u00e5de p\u00e5 krabbefiske, lofotfiske og annet fiske er han alene i sjarken.", "- Jeg bestemmer alt selv, det er snedig, sier han.", "Mausund uttales Maus \u0301n av \u00f8yv\u00e6ringene.", "Best\u00e5r av \u00f8yene M\u00e5\u00f8ya, G\u00e5rds\u00f8ya, Geit\u00f8ya, og Lille- og store Aurs\u00f8y.", "Ved folketellingen i 1875 var det 293 innbyggere p\u00e5 Mausund, i dag er det i underkant av 200 fastboende p\u00e5 \u00f8ygruppa.", "Befolkningen \u00f8ker betydelig om sommeren, mange av husene er blitt feriehus, og det har v\u00e6rt vanskelig \u00e5 finne bolig til nye fastboende.", "Mausund er fortsatt det mest aktive fiskev\u00e6ret p\u00e5 Tr\u00f8ndelagskysten, og det st\u00f8rste fiskev\u00e6ret mellom M\u00f8re og Lofoten. Det er rundt 30 medlemmer i Fiskarlaget, og 27 fiskerifart\u00f8y av ulikt slag er registrert hos Fiskeridirektoratet.", "Fram til 1980 var det to krabbefabrikker p\u00e5 Mausund.", "\u00abLangs landeveien\u00bb: NRK-program fra Mausund 1980, med Jan P. Jansen og Odd Ustad som programledere og flere kjente mausundv\u00e6ringer i aksjon. Blant annet Anton Holmen som drar krabbeteiner om bord i \"Junior\". https://tv.nrk.no/serie/langs-landeveien/frep44007480/06-10-1980", "\u00abOda fra havet\u00bb: Spel laget av Marte Hallem. Forteller om livet med fiske p\u00e5 Mausund. I sommer var samtlige forestillinger utsolgt.", "Fiskerihavna p\u00e5 Mausund ligger i det mausundv\u00e6ringene kaller kjeila, som p\u00e5 annet spr\u00e5k kalles kil, og skiller de to \u00f8yene M\u00e5\u00f8ya og G\u00e5rds\u00f8ya. Arild har kai p\u00e5 M\u00e5\u00f8ya-sida og Berge-br\u00f8drene p\u00e5 G\u00e5rds\u00f8ya-sida. Kjeila er smal og bindes sammen med ei bru. Det er ikke langt \u00e5 g\u00e5 fra Kjeila Kro og Gjestgiveri til den andre sida av kjeila og Havna kaf\u00e9. Den er en nyskapning, kom i fjor, bygd av Arild og kona hans Anne Sofie Botnan.", "- Det manglet et tilbud til dagturistene, forklarer Anne Sofie.", "S\u00e5 langt har kafeen g\u00e5tt over all forventning. Ikke alle rettene st\u00e5r p\u00e5 menyen denne dagen, men hun har et imponerende repertoar. Blant annet fiskesuppe, ferskfiskball, saltfiskball, fiskekaker, bacalao, seikarbonade, fiskegrateng, stekt kveite, ovnsbakt torsk, torsketunge og krabbesm\u00f8rbr\u00f8d. Og r\u00e5varene kommer som regel rett fra sj\u00f8en, tatt opp av folk hun kjenner, oftest av mannen Arild.", "Nykokt krabbe er vanskelig \u00e5 ha p\u00e5 menyen, for den levende krabben kan ikke ligge s\u00e5 lenge f\u00f8r den m\u00e5 i gryta, forklarer Anne Sofie. Men planlegges et krabbelag, steller hun i stand til det.", "Arild spiser gjerne krabbe.", "- Men den m\u00e5 v\u00e6re naturell, sier han og gj\u00f8r klar b\u00e5ten.", "Han har never som ser ut som om de lett kan knuse krabbekl\u00f8r. Han har v\u00e6rt fisker noen \u00e5r n\u00e5. Og en s\u00e6rdeles dyktig en, if\u00f8lge kollega Odd Fugl\u00f8y.", "Snillfjordingen fisker krabber i Hemnfjorden, men pleier \u00e5 treffe Arild p\u00e5 lofotfiske. Skreifiske i en enmannssjark krever sin mann, og Arild er raskere i vendingene enn de fleste, sier Fugl\u00f8y.", "S\u00e5 lenge og hardt har Arild st\u00e5tt p\u00e5, at ikke alt fungerer som det skal i kroppen. Med den ene h\u00e5nden klarer han ikke lenger knipe sammen fingrene til en knyttneve, noen sener er \u00f8delagt. Og skulder og albuer har trengt noen doser kortison.", "- Det er tungt arbeid, sj\u00f8, sier Arild.", "Men \u00e5 krype p\u00e5 land er ikke et alternativ, og Arild viser h\u00e5ndlaget Fugl\u00f8y har fortalt om.", "Krabbeteinene vinsjes fort opp, og med lynraske bevegelser tar Arild ut og sorterer krabben, fester ny agn i teinene og setter dem klar p\u00e5 dekk for nytt utsett. Splash. Han har 450 teiner ute, og tar vanligvis opp halvparten hver dag. Men denne dagen blir det bare \u00e9n setning med 15 teiner p\u00e5 grunn av uv\u00e6ret.", "I den f\u00f8rste teinen er det bare \u00e9n krabbe. I den neste elleve. En blautkrabbe som nylig har kastet skallet, hives over bord. En mangler bein, \u00absl\u00e5ssar\u00bb, kaller Arild den. Opp med teinene f\u00f8lger en slags tang han kaller \u00abh\u00e5r\u00bb. Det kommer som regel fram n\u00e5r v\u00e6ret er d\u00e5rlig og det er mye sj\u00f8. Ogs\u00e5 de som er for sm\u00e5, g\u00e5r ut i sj\u00f8en igjen. Krabbene skal v\u00e6re minst 13 centimeter brede.", "- Om jeg har f\u00e5tt kjenne krabbens kl\u00f8r noen gang? Ja, ja, \u00e5h, det gj\u00f8r vondt, s\u00e6rlig n\u00e5r han f\u00e5r tak over neglerota. Det gjorde en krabbe, men den fikk gjennomg\u00e5, stakkar, flirer Arild.", "Mellom holmer, lenger ut i havet, synes et oppdrettsanlegg. Det ligger p\u00e5 Salatskj\u00e6ra. Fiskarlaget p\u00e5 Mausund og i Midt-Norge var imot at Salmar skulle f\u00e5 plassere anlegget der, men ble ikke h\u00f8rt. Salatskj\u00e6ra var blant annet krabbeomr\u00e5de for Arild.", "- Der villfisken og krabbene trives, trives ogs\u00e5 oppdrettsfisken. Ja, jeg mistet Salatskj\u00e6ra. Setningene jeg hadde der utgj\u00f8r fem-seks tonn krabbe i \u00e5ret. Ellers g\u00e5r det greit, vi er jo s\u00e5 f\u00e5 fiskere igjen, og havet er stort. Og hva hadde Fr\u00f8ya v\u00e6rt i dag uten oppdrett. Og Mausund. De som jobber p\u00e5 anleggene kommer inn og handler p\u00e5 butikken og kj\u00f8per diesel. Den inntekten er viktig for samfunnet v\u00e5rt.", "Det er gode str\u00f8mforhold p\u00e5 Salatskj\u00e6ra, s\u00e5 Arild er ikke redd for utslipp og forurensing fra anlegget.", "Halvard Berge setter mindre pris p\u00e5 oppdrettsanleggene.", "Det ligger mange av dem i \u00f8yrekka, rundt Mausund, Bog\u00f8ya og Sula. Anlegget n\u00e6rmest Mausund kalles Kattholmen, merdene dunker nesten inn i svabergene p\u00e5 G\u00e5rds\u00f8ya.", "- De brer om seg, det er oppdrettsanlegg \u00e5 se i alle retninger, n\u00e5 er det snart nok av den sorten. Vi vet ikke hva utslippene har \u00e5 si for krabben. Det er mye vi ikke vet om hvordan lakseoppdrettet virker inn, sier Halvard.", "Rundt Arilds b\u00e5t maser m\u00e5sene, og etter kort tid er alle teinene p\u00e5 nytt nede p\u00e5 sj\u00f8bunnen, omhyggelig plassert langs en egg som Arild har fulgt ved \u00e5 man\u00f8vrere etter ekkoloddet. Det ble en god fangst ogs\u00e5 p\u00e5 dette settet, og n\u00e5 skal den leveres p\u00e5 Mausund fiskemottak hvor to ansatte h\u00e5ndterer krabbene f\u00f8r de fraktes videre til Hitramat.", "Der kan ogs\u00e5 daglig leder Lindis Ramona Aune fortelle om en meget god sesong. I hele fjor tok Hitramat imot 3400 tonn krabbe. Hittil i sesongen er det levert 30 prosent mer enn p\u00e5 samme tid i fjor. Sist Hitramat opplevde noe lignende var i 2007.", "- Og kvaliteten er veldig god. Det er god matfylde i kl\u00f8rne og rogn i hunnkrabbene. Det virker som om krabben har hatt optimale forhold, b\u00e5de med hensyn til temperatur og mattilgang, sier Aune.", "Det g\u00e5r unna p\u00e5 fabrikken p\u00e5 Ansnes n\u00e5. Mens det ellers i \u00e5ret arbeider 25 ved det sv\u00e6re anlegget, er 170 i sving i selve sesongen. For det meste polakker og litauere. Krabben de h\u00e5ndterer leveres av 250 fiskere fra M\u00f8re i s\u00f8r til Lofoten i nord.", "Det er bare tre krabbefabrikker i landet, og Hitramat driver to av dem. S\u00e5 krabbekl\u00f8rne og krabbeskjellene som finnes i butikkenes kj\u00f8ledisker om dagen, kommer h\u00f8yst sannsynlig fra Hitramat."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "18bf9ac9762c56b0e2097fab690ceaeea6dc90077fe40ff33cae1b1431598d4b"}, {"field": "createtime", "value": "2016-09-23T18:06:33.000Z"}, {"field": "description", "value": "Nyter du en krabbeklo i kveld, er det ikke utenkelig at den er hentet i havet av Arild Nordvik."}, {"field": "dominantimage", "value": "http://www.adressa.no/pluss/magasin/article13443462.ece/kmulk8/ALTERNATES/w980-default/Arild%20Nordvik%20kuling"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/add3a25181d0ee89182263e2b6f712d728c09b9f.jpg?595288b7"}, {"field": "dominantthumbnaildimensions", "value": "300x169"}, {"field": "heading", "value": ["Arild kan ikke huske et bedre krabbefiske -adressa.no", "- V\u00e6ret er for d\u00e5rlig. Det blir ikke til at jeg g\u00e5r ut i dag.", "700 teiner", "Katta og kveitekroken", "F\u00f8r var det flere krabbefabrikker i distriktet, n\u00e5 er det bare Hitramat.", "Den fineste havna", "Arbeidsnever", "Raske bevegelser", "Salmar tok Salatskj\u00e6ra", "Til Hitramat med krabben", "Og st\u00e5r det p\u00e5 merkelappen at \u00abKrabben er fisket langs kysten av Midt-Norge\u00bb, er det en viss sjanse for at den er dradd opp av sj\u00f8en av Arild Norvik."]}, {"field": "id", "value": "add3a25181d0ee89182263e2b6f712d728c09b9f"}, {"field": "keyword", "value": ["krabbe", "Hitramat", "Mausundv\u00e6r", "Mausund"]}, {"field": "keywords", "value": "krabbe,Hitramat,Mausundv\u00e6r,Mausund"}, {"field": "kw-category", "value": ["pluss", "magasin"]}, {"field": "kw-classification", "value": "hobbies-and-interests"}, {"field": "kw-concept", "value": ["krabbe", "levere krabbe", "tonn krabbe", "fisk", "teiner ute", "dag", "fisket krabbe"]}, {"field": "kw-entity", "value": ["hitramat og \u00e5kra sj\u00f8mat", "fiskeridirektoratet", "froan", "m\u00e5\u00f8ya", "kattholmen", "salmar", "mausund 1980", "krabben", "fiskarlaget", "gj\u00e6singen", "hitramat", "m\u00e5\u00f8ya og g\u00e5rds\u00f8ya", "bog\u00f8ya og sula", "kjeila kro og gjestgiveri", "tr\u00f8ndelag teater", "aurs\u00f8y", "nordviks", "arild", "gunder hilmarsen", "fr\u00f8ya og mausund", "ytter\u00f8ya", "jan p. jansen og odd ustad", "m\u00f8re og lofoten", "arildsson", "m\u00f8re", "geit\u00f8ya", "knarrlagsund", "oda", "g\u00e5rds\u00f8ya", "tr\u00f8ndelagskysten", "\u00e5kra sj\u00f8mat", "havna", "ansnes", "salatskj\u00e6ra", "kjeila kro"]}, {"field": "kw-location", "value": ["fr\u00f8ya", "karm\u00f8y", "midt-norge", "hitra", "sm\u00f8la", "lille", "norge", "lofoten", "hemnfjorden"]}, {"field": "kw-pageclass", "value": "article"}, {"field": "kw-person", "value": ["anne sofie botnan", "anton fjeldv\u00e6r", "torleif g\u00e5rds\u00f8", "arild nordvik", "halvard berge", "marte hallem", "frode rasmussen", "sivert fjeldv\u00e6r", "odd fugl\u00f8y", "odd ustad", "anton holmen", "lindis ramona aune", "arild norvik", "anne sofie"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13443462.ece/kmulk8/ALTERNATES/w980-default/Arild%20Nordvik%20kuling"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arild kan ikke huske et bedre krabbefiske"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/23/Arild-kan-ikke-huske-et-bedre-krabbefiske-13443483.ece"}, {"field": "pageclass", "value": ["article"]}, {"field": "publishtime", "value": "2016-09-23T18:59:34.000Z"}, {"field": "recs-articleid", "value": "13443483"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-23T18:59:34.000Z"}, {"field": "recs-rawtitle", "value": "Arild kan ikke huske et bedre krabbefiske -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nyter du en krabbeklo i kveld, er det ikke utenkelig at den er hentet i havet av Arild Nordvik."}, {"field": "thumbnail", "value": "http://content-thumbnail.cxpublic.com/content/thumbnail200x150/add3a25181d0ee89182263e2b6f712d728c09b9f.jpg?595288b7"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-27T16:32:55.000Z"}, {"field": "title", "value": "Arild kan ikke huske et bedre krabbefiske"}, {"field": "url", "value": "http://www.adressa.no/pluss/magasin/2016/09/23/Arild-kan-ikke-huske-et-bedre-krabbefiske-13443483.ece"}, {"field": "urlhash", "value": "add3a25181d0ee89182263e2b6f712d728c09b9f"}], "score": 0.6130358, "siteId": "9222270286501375973", "id": "add3a25181d0ee89182263e2b6f712d728c09b9f"}

