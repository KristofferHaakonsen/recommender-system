{"fields": [{"field": "modifiedtime", "type": "time", "value": "2017-04-19T10:55:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Nyskaping i Tr\u00f8ndelag"}, {"field": "author", "value": ["ann iren b\u00e6vre", "rune petter ness (foto)"]}, {"field": "body", "value": ["NTNU h\u00e5ndplukker studenter til Entrepren\u00f8rskolen. Karakterer er ikke det viktigste, det som gjelder er \u00e5 finne de studentene som har det i seg. Motivasjonen, viljen og kunnskapen til \u00e5 skape noe. Skape verdier. Eller aller helst redde verden.", "- I serien Nyskaping i Tr\u00f8ndelag f\u00e5r du bli med p\u00e5 oppturene og nedturene til gr\u00fcndere i regionen.", "- Hvordan skapes ideene? Hvor kommer pengene fra? Og er det noe spesielt med Tr\u00f8ndelag som gj\u00f8r at nyskaping vokser fram?", "- Vi gir deg historier om folk som har lykkes og folk som ikke vet om de har lyktes enn\u00e5. Hvordan f\u00f8les det \u00e5 tjene sin f\u00f8rste million p\u00e5 sin egen id\u00e9?", "- Gjennom serien f\u00e5r du ogs\u00e5 vite hva som er de st\u00f8rste oppfinnersuksessene fra Tr\u00f8ndelag.", "- Det er vannmangel i verden, b\u00e5de klima og befolkningsvekst gir press p\u00e5 jordens ferskvannsressurser. Det er et paradoks n\u00e5r vi lever p\u00e5 en bl\u00e5 planet. Vi \u00f8nsker \u00e5 gj\u00f8re saltvann om til ferskvann ved hjelp av b\u00f8lgekraft, sier Kristin Nyland.", "Og hun mener det, det bl\u00e5 blikket er fast og bestemt. Jo da, mange har pr\u00f8vd f\u00f8r, uten \u00e5 klare det. Men n\u00e5 skal et team p\u00e5 tre fra f\u00f8rste \u00e5rets p\u00e5 entrepren\u00f8rskolen l\u00f8se problemet.", "De har alle tre bakgrunn fra NTNU: Kristin Nyland (24) fra energi- og milj\u00f8teknikk, Ingrid Skrede (23) fra produktutvikling og Martine Gripp Bay (26) har fullf\u00f8rt en mastergrad i marinteknikk.", "- Hva er deres sterkeste side som gr\u00fcndere?", "- Vi er m\u00e5lrettet og uredde, men vi er ogs\u00e5 ydmyke i den forstand at vi er klar over at det er mye vi ikke vet om bransjen.", "- Hva er de svakeste sidene?", "- Vi mangler bransjeerfaring, og vi har en tendens til \u00e5 v\u00e6re i overkant detaljorienterte.", "- Hva er drivkraften deres?", "- Utrette en global forskjell, og \u00e5 utvikle et teknisk konsept selv.", "- N\u00e5r dere f\u00e5r r\u00e5d, hva er det f\u00f8rste dere kj\u00f8per dere?", "- Da skal vi handle middag p\u00e5 Meny.", "Den tekniske bakgrunnen mener de gir et godt utgangspunkt for \u00e5 finne l\u00f8sningen p\u00e5 verdens vannmangel. Det sammen med p\u00e5gangsmotet.", "NTNUs entrepren\u00f8rskole er et to\u00e5rig masterstudium innen entrepren\u00f8rskap, som tar opp studenter med forskjellig bakgrunn. Studentene skal i l\u00f8pet av studietiden jobbe sammen i team som f\u00e5r muligheten til \u00e5 kommersialisere kunnskapsbaserte forretningsideer, enten egne eller de kan g\u00e5 videre med andres.", "Uansett id\u00e9, det har ikke v\u00e6rt de som har \u00f8nsket \u00e5 tjene penger som har gjort det best. \u00c5 f\u00f8le at de utgj\u00f8r en forskjell er langt viktigere, om det er fordi de har utviklet seg selv personlig eller aller helst fordi de har gjort verden til et litt bedre sted.", "- De som lykkes har en annen drivkraft enn penger, det m\u00e5 v\u00e6re noe mer. Det er jo alltids noen fra studiet som ender opp med \u00e5 tjene penger, men det var aldri der det startet. Dersom de ender opp rike p\u00e5 penger, s\u00e5 er det bare et biresultatet av drivkraften og lidenskapen, sier Roger S\u00f8rheim som er leder for Entrepren\u00f8rskolen.", "Det er vanskelig \u00e5 komme inn p\u00e5 Entrepren\u00f8rskolen, fordi det er s\u00e5 mange som vil g\u00e5 der.", "- Vi ser p\u00e5 karakterer, men har ogs\u00e5 intervjuer med de mest aktuelle. I fjor s\u00f8kte mer enn 300 studenter og vi gjennomf\u00f8rte intervjuer med 110 av dem. Bare 40 fikk plass, s\u00e5 det er et sv\u00e6rt trangt n\u00e5l\u00f8ye. Entrepren\u00f8rskolen startet i 2003, da fikk alle s\u00f8kerne plass, men vi har hatt en enorm \u00f8kning de siste fire-fem \u00e5rene. Gr\u00fcnderskap har f\u00e5tt en sterkere plass i samfunnet, de er mer i media og det er etterhvert mange rollemodeller. De unge ser at det har blitt en mulig karrierevei, sier S\u00f8rheim.", "Les del 7 i denne serien: Knut L\u00f8kke satser huset p\u00e5 treningsapper med intervaller", "De 40 studentene som er i sluttfasen av sitt f\u00f8rste studi\u00e5r av to har g\u00e5tt sammen i team, som har f\u00e5tt kontorplass p\u00e5 Gl\u00f8shaugen. Noen har en ferdig teknologi de skal jobbe med \u00e5 selge og f\u00e5 ut i verden. B\u00f8lgekraft-jentene er langt ifra der.", "- Vi \u00f8nsker \u00e5 l\u00f8se problemet med at s\u00e5 mange er uten vann, s\u00e6rlig gjelder dette mennesker i u-land. Vi er i en tidlig fase av kommersialiseringsprosessen, noe som inneb\u00e6rer at vi fortsatt unders\u00f8ker tekniske konsept. Mange har til n\u00e5 ikke lykkes med kommersialisering av avsaltning drevet av b\u00f8lgekraft, og vi vil finne ut hvorfor, sier Skrede.", "- Jeg har alltid hatt en dr\u00f8m om \u00e5 starte en egen bedrift. Jeg synes det er motiverende \u00e5 kunne bruke kunnskapen jeg har f\u00e5tt gjennom mastergraden min til \u00e5 skape noe som potensielt kan l\u00f8se et problem, sier Gripp Bay som drives av motivasjonen til \u00e5 utrette noe godt.", "De vet at studieplass ved Entrepren\u00f8rskolen gir dem en unik mulighet til \u00e5 teste ut en id\u00e9 de har, selv om den enn\u00e5 ikke er stort mer enn det.", "- Jeg \u00f8nsker \u00e5 sjekke hvor langt det er mulig \u00e5 komme med det rammeverket og de fasilitetene vi har tilgang p\u00e5 her ved NTNUs entrepren\u00f8rskole. Jeg har tidligere v\u00e6rt mer teoretisk, n\u00e5 vil jeg skape noe. Det er ogs\u00e5 motiverende \u00e5 kunne vise at vi studenter har p\u00e5virkningskraft, og med \u00e5 utvikle b\u00f8lgekraft-teknologi mener vi at vi kan skape en ny industri for Norge. Vi skal motbevise dem som er skeptiske til b\u00f8lgekraft-teknologi. Det var mange som var skeptisk til solenergi ogs\u00e5, de er ikke det lenger n\u00e5. Timingen v\u00e5r er god, sier Nyland.", "- For oss ligger motivasjonen v\u00e5r i at vi l\u00f8ser et globalt problem. Det var gjennom ambisjonen om \u00e5 kunne gj\u00f8re en forskjell at vi fant hverandre. Man kan si at vi er p\u00e5 b\u00f8lgelengde, sier Gripp Bay med et smil.", "Lisa Vivoll Straume har doktorgrad i positiv psykologi og er selv gr\u00fcnder av Mind som jobber med nettopp indre motivasjon og \u00e5 trene opp denne. Hun er enig med S\u00f8rheim, i at de f\u00e6rreste som lykkes har \u00f8nsket om \u00e5 bli rike som drivkraft.", "- Gr\u00fcndere ser nok p\u00e5 pengene mer som et virkemiddel for \u00e5 kunne videreutvikle konsepter og tjenester, mens det som egentlig driver dem er \u00e5 skape noe, og gjerne noe som er nyttig for andre. Det stemmer godt med forskningen ellers ogs\u00e5 p\u00e5 hva som skaper lykke \u2013 eller kjennetegner lykkelige mennesker. Det \u00e5 gi og gj\u00f8re gode gjerninger er en av topp fem p\u00e5 \u00ablykke-listen\u00bb, i tillegg til n\u00e6re relasjoner, l\u00e6re nye ting, v\u00e6re tilstede og v\u00e6re fysisk aktiv, sier Straume.", "Les del 4 i denne serien:  Da bestefar begynte \u00e5 glemme, fikk Johanne en god id\u00e9.", "Men s\u00e5 er det jo ofte slik at ogs\u00e5 gode gjerninger koster penger.", "- Det er jo dessverre s\u00e5nn at flertallet av nyoppstartede bedrifter ikke overlever etter fem \u00e5r. Det kan nok hende at den gode gjerning til slutt g\u00e5r p\u00e5 bekostning av sunn og god drift. Pengene er og blir en avgj\u00f8rende faktor for at et selskap skal overleve. Og det koster masse tid og penger \u00e5 gj\u00f8re den n\u00f8dvendige profesjonaliseringen som skal til for videre vekst n\u00e5r man har n\u00e5dd de f\u00f8rste milep\u00e6lene. Det f\u00f8les ikke like godt som gode gjerninger, men er en n\u00f8dvendig prioritering, sier Straume som har dette r\u00e5det til dagens unge studenter:", "- Jeg tror det viktigste r\u00e5det jeg selv fikk gjennom min gr\u00fcnder-reise p\u00e5 Innovasjonssenteret p\u00e5 Gl\u00f8shaugen ved NTNU var \u00e5 spisse m\u00e5lgruppen selv om v\u00e5re tjenester kunne leveres til alle. Man m\u00e5 velge bort mye spennende og \u00e5 dyrke den ene veien fullt og helt.", "B\u00f8lgekraft-jentene mener alle studentene ved Entrepren\u00f8rskolen er ulike, men noe har de likevel til felles: De vil alle noe. At de alle virker s\u00e5 selvsikre mener de kommer gjennom engasjementet og troen p\u00e5 ideene deres.", "- Vi er alle m\u00e5lrettet og engasjerte, og med det kommer det en trygghet og med tryggheten kommer selvsikkerheten, sier Nyland.", "Selvsikkerheten tar de med seg inn i m\u00f8ter, som n\u00e5r jentene m\u00f8ter f\u00f8rsteamanuensis \u00d8yvind Bj\u00f8rgum p\u00e5 rom 556 i Sentralbygget for \u00e5 f\u00e5 litt starthjelp.", "- Vi har sett et behov, men har forel\u00f8pig ikke g\u00e5tt for et konkret teknisk konsept, sier jentene. S\u00e5 lite har de, s\u00e5 stor er jobben, men Bj\u00f8rgum tar dem absolutt p\u00e5 alvor. Han har sett fors\u00f8k p\u00e5 kommersialisering av b\u00f8lgekraft f\u00f8r, og mener at man m\u00e5 ha den rette drivkraften for \u00e5 faktisk \u00e5 f\u00e5 til noe.", "- Hvor er behovet, sp\u00f8r professoren?", "- P\u00e5 sikt \u00f8nsker vi \u00e5 rette oss mot u-land, fordi det er her folk rammes hardest av vannmangel, sier Gripp Bay.", "Idealister m\u00f8ter S\u00f8rheim mange av n\u00e5r han intervjuer s\u00f8kere til Entrepren\u00f8rskolen. Det har han ingenting imot.", "- De unge er jo ofte idealister, men det trenger jo ikke \u00e5 v\u00e6re en motsetning mellom det og gj\u00f8re suksess med en forretningsid\u00e9 og \u00e5 tjene penger. Og s\u00e5 er det jo slik at for \u00e5 f\u00e5 til \u00e5 redde verden med en id\u00e9, s\u00e5 trengs det gjerne penger. Jo mer du tjener, jo mer har du til \u00e5 fortsette \u00e5 ut\u00f8ve den gode gjerningen, sier S\u00f8rheim.", "Det er tidlig morgen, enn\u00e5 er det en god stund til dagens f\u00f8rste forelesning som begynner klokka 09.15. Nyland har invitert Gripp Bay p\u00e5 frokost i studentkollektivet sitt i Sch\u00f8yensgate. Fra kj\u00f8kkenvinduet ser de rett opp p\u00e5 Realfagsbygget p\u00e5 Gl\u00f8shaugen.", "- \u00c5h, Kristin, dette var veldig godt, sier Gripp Bay om frokosten som er en smoothie med hjemmelaget frokostblanding. De er bare to i dag, siden Skrede arbeider med Studentlekene.", "De har ikke kommet s\u00e5 mye lengre i prosjektet sitt noen f\u00e5 dager etter at de m\u00f8tte Bj\u00f8rgum, men det kribler i dem av tiltakslyst. I mars har de v\u00e6rt en tur til India, sammen med flere andre studenter ved Entrepren\u00f8rskolen. Dette er et aktuelt marked jentene \u00f8nsker \u00e5 f\u00e5 \u00f8kt innsikt i. I sommer blir det et ti ukers studieopphold i Boston.", "- Der er det bare vi og oppstarten v\u00e5r, uten andre forpliktelser og fag vi har i studiehverdagen. Det skal bli bra, sier Nyland.", "De har enn\u00e5 ikke valgt et konkret produkt, da de jobber ut ifra problemet. Men de p\u00e5st\u00e5r at de ikke er misunnelig p\u00e5 medstudentene som har noe h\u00e5ndfast \u00e5 selge.", "- Nei, vi er ikke misunnelige, men vi ser jo at de i en annen fase enn oss. De leter etter kunder, drar p\u00e5 messer og viser frem et produkt, mens vi fortsatt setter oss inn i forskning og eksisterende teknologi. Vi s\u00f8ker ogs\u00e5 om finansiell st\u00f8tte fordi innen mai \u00f8nsker vi \u00e5 ha et konsept, en forretningsplan og helst en p\u00e5begynt prototype, sier Gripp Bay.", "De har bestemt seg for \u00e5 ikke bli stresset over at de forel\u00f8pig ikke er der.", "- Vi fant hverandre ikke gjennom en eksisterende l\u00f8sning, men ved at vi alle tre \u00f8nsker \u00e5 utvikle noe selv, sier Gripp Bay. Men hvor er de om halvannet \u00e5r?", "- \u00c5h, det er \u00abto be continued\u00bb. N\u00e5 m\u00e5 vi bare kj\u00f8re p\u00e5 mens vi enn\u00e5 er studenter ved NTNUs Entrepren\u00f8rskole, og har tilgang p\u00e5 de ressurser og fasilitetene som finnes her. Vi har jo selvsagt en plan om at vi ender opp med et konsept som gir folk vann. Hadde vi ikke hatt det, hadde det ikke v\u00e6rt noe vits, sier Nyland.", "Uansett hvor de m\u00e5tte ende opp, s\u00e5 synes de arbeidsoppgavene fremover er givende. Det er det viktigste.", "- Det er veldig givende \u00e5 jobbe med verdens vannmangel, fordi det er et reelt problem. Selv om akkurat ideen v\u00e5r skulle krasje, s\u00e5 vil behovet fortsatt v\u00e6re der og kanskje har vi i alle fall kommet litt lenger. Vi har alle tre teknisk bakgrunn, s\u00e5 det er fint for oss \u00e5 bruke det i oppstarten. Det gir motivasjon, og det m\u00e5 du ha n\u00e5r du skal jobbe med noe over lang tid, sier Nyland.", "Jentene er klare p\u00e5 at det er dette de \u00f8nsker \u00e5 drive med etter endt master, selv om de i starten muligens m\u00e5 ha deltidsjobber i tillegg. M\u00e5let er at de skal leve av det p\u00e5 sikt.", "- Det blir nok noen \u00e5r med havregryn ja, men det er helt grei, sier Gripp Bay. Eller som Nyland sier:", "- Vi er i alle fall unge og fulle av energi, det er en fin start. Tenk stort, sa de til oss da vi begynte p\u00e5 Entrepren\u00f8rskolen, s\u00e5 da gj\u00f8r vi det!", "Fremtiden m\u00e5 reddes av store tanker - og barna. Barn som tenker stort og finner nye l\u00f8sninger p\u00e5 verdens utfordringer. I fjor var det elleve barn og unge som vant en tegnekonkurranse og fikk oppfinnelsene sine laget. Disse er n\u00e5 utstilt ved Vitensenteret i Trondheim. Her har Tyra Celine Hyllmark Mortensen (11) fra Vallersund i Bjugn utstilt en humpedisse som lager str\u00f8m.", "I neste del av serien Nyskaping i Tr\u00f8ndelag kan du bli med hjem til Tyra p\u00e5 barnerommet i Bjugn. Hun forteller hva hun mener er verdens beste oppfinnelse og hva hun dr\u00f8mmer om \u00e5 lage n\u00e5r hun blir stor.", "Dette er en del av artikkelserien", "I 9 deler lar Adresseavisen deg m\u00f8te spennende gr\u00fcndere i Tr\u00f8ndelag.", "Abonner p\u00e5 \"Adresseavisen Digital\" for \u00e5 lese artiklene i serien (og mer enn 100 andre Pluss-saker hver uke)", "Kj\u00f8p for kr 49 mnd 49,- f\u00f8rste m\u00e5ned. Deretter 199,-/mnd. Abonnementet forn\u00f8yes automatisk."]}, {"field": "category0", "value": "pluss"}, {"field": "category1", "value": "pluss|serier"}, {"field": "category2", "value": "pluss|serier|nyskaping"}, {"field": "contenthash", "value": "74a89d544dec92a30765a326b28c956d5af0397af405097a466a9ab09c989914"}, {"field": "createtime", "value": "2017-04-19T10:07:27.000Z"}, {"field": "description", "value": "Studenter ved NTNUs entrepren\u00f8rskole jakter den gode gjerningen. \u00c5 tjene penger er ikke drivkraften."}, {"field": "dominantimage", "value": "http://www.adressa.no/incoming/article14194966.ece/nrai65/ALTERNATES/w980-default/doc6tl2nea1xdsvhvcb3fd.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63b2fe91664bedf6f51f20fea0787a8c029c8c8e.jpg?59880565"}, {"field": "dominantthumbnaildimensions", "value": "300x169"}, {"field": "heading", "value": ["Vil skape for \u00e5 redde verden -adressa.no", "Suksess er mer enn penger", "Flere vil gr\u00fcnde", "-Timingen er god", "Gode gjerninger gir lykke", "Idealister trenger penger", "Felles frokoststund", "Stresser ikke", "Tenk stort!", "Nyskaping i Tr\u00f8ndelag"]}, {"field": "id", "value": "63b2fe91664bedf6f51f20fea0787a8c029c8c8e"}, {"field": "keyword", "value": "Nyskaping i Tr\u00f8ndelag"}, {"field": "keywords", "value": "Nyskaping i Tr\u00f8ndelag"}, {"field": "kw-category", "value": ["nyskaping", "pluss", "serier"]}, {"field": "kw-classification", "value": "careers"}, {"field": "kw-concept", "value": ["entrepren\u00f8rskolen", "tjene penger", "jobbe", "verdens vannmangel", "verden", "l\u00f8se", "studenter", "id\u00e9", "tjene", "lykke", "teknisk konsept", "tenk stort", "redde verden", "skape", "penger"]}, {"field": "kw-entity", "value": ["realfagsbygget", "digital", "sch\u00f8yensgate", "mind", "entrepren\u00f8rskolen", "johanne", "pluss", "vallersund", "meny", "entrepren\u00f8rskole", "nyskaping", "studentlekene", "sentralbygget", "gl\u00f8shaugen", "vitensenteret", "adresseavisen", "innovasjonssenteret"]}, {"field": "kw-location", "value": ["boston", "bjugn", "tr\u00f8ndelag", "trondheim", "india", "norge"]}, {"field": "kw-pageclass", "value": "article"}, {"field": "kw-person", "value": ["lisa vivoll straume", "roger s\u00f8rheim", "kristin nyland", "martine gripp bay", "tyra celine hyllmark mortensen", "\u00f8yvind bj\u00f8rgum", "ingrid skrede", "knut l\u00f8kke", "gripp bay"]}, {"field": "kw-taxonomy", "value": ["pluss/serier/nyskaping", "pluss", "pluss/serier"]}, {"field": "og-image", "value": "http://www.adressa.no/incoming/article14194966.ece/nrai65/ALTERNATES/w980-default/doc6tl2nea1xdsvhvcb3fd.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil skape for \u00e5 redde verden"}, {"field": "og-type", "value": "article"}, {"field": "og-url", "value": "http://www.adressa.no/pluss/serier/nyskaping/2017/04/19/Vil-skape-for-%C3%A5-redde-verden-14194914.ece"}, {"field": "pageclass", "value": ["article"]}, {"field": "publishtime", "value": "2017-04-19T10:55:32.000Z"}, {"field": "recs-articleid", "value": "14194914"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|serier"}, {"field": "recs-category2", "value": "taxonomy|pluss|serier|nyskaping"}, {"field": "recs-publishtime", "value": "2017-04-19T10:55:32.000Z"}, {"field": "recs-rawtitle", "value": "Vil skape for \u00e5 redde verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/serier/nyskaping", "pluss", "pluss/serier"]}, {"field": "teaser", "value": "Studenter ved NTNUs entrepren\u00f8rskole jakter den gode gjerningen. \u00c5 tjene penger er ikke drivkraften."}, {"field": "thumbnail", "value": "http://content-thumbnail.cxpublic.com/content/thumbnail200x150/63b2fe91664bedf6f51f20fea0787a8c029c8c8e.jpg?59880565"}, {"field": "thumbnailfullheightdimensions", "value": "200x4637"}, {"field": "timestamp", "value": "2017-08-07T06:15:01.000Z"}, {"field": "title", "value": "Slik vil trondheimsjentene l\u00f8se verdens vannmangel"}, {"field": "url", "value": "http://www.adressa.no/pluss/serier/nyskaping/2017/04/19/Vil-skape-for-%c3%a5-redde-verden-14194914.ece"}, {"field": "urlhash", "value": "63b2fe91664bedf6f51f20fea0787a8c029c8c8e"}], "score": 0.43121663, "siteId": "9222270286501375973", "id": "63b2fe91664bedf6f51f20fea0787a8c029c8c8e"}

