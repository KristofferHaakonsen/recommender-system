{"fields": [{"field": "modifiedtime", "type": "time", "value": "2012-04-18T11:59:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Medisinsk avdeling H5 Sykehuset Namsos, formiddagen 18. desember i fjor: \u00abHarald\u00bb er urolig, kaster seg frem og tilbake i senga, kaldsvetter og ringer til stadighet p\u00e5 sykepleierne. P\u00e5 sp\u00f8rsm\u00e5l fra pleierne om hva som var galt, svarer mannen i sykesenga:", "- Jeg har v\u00e6rt hard overfor kvinner.", "P\u00e5 sp\u00f8rsm\u00e5l om hva han mener med det, svarer mannen at har gjort noe han har angret sv\u00e6rt mye p\u00e5: Han har drept to jenter. I l\u00f8pet av de neste d\u00f8gnene tilst\u00e5r han drapene p\u00e5 Sigrid Heggheim og Torunn Finstad overfor b\u00e5de prest og politi. De samme drapene som Fritz Moen ble uskyldig d\u00f8mt, og senere frifunnet for.", "\u00abHarald\u00bb ble f\u00f8dt i 1938 og vokste opp i et lite \u00f8ysamfunn p\u00e5 tr\u00f8ndelagskysten sammen med mor, far og en yngre s\u00f8ster. Foreldrene drev sm\u00e5bruk og fiske fra hjemstedet p\u00e5 \u00f8ya i S\u00f8r-Tr\u00f8ndelag. Faren var ofte p\u00e5 sj\u00f8en flere m\u00e5neder i strekk. Moren - en strengt religi\u00f8s kvinne - oppdro sine barn i et dypt religi\u00f8st milj\u00f8 hvor det meste ble vurdert som synd og skam. I mannens psykiatriske journaler fra 80-tallet, som Kripos har f\u00e5tt tilgang til, g\u00e5r det frem at han har v\u00e6rt dominert og hemmet av sin mor. Hun skal ha engasjert seg sterkt for \u00e5 f\u00e5 s\u00f8nnen til \u00e5 bryte med kj\u00e6rester i ungdoms- og voksenlivet.", "Gjennom Kripos-rapporten utarbeidet i etterkant av mannens tilst\u00e5elser p\u00e5 d\u00f8dsleiet, samt Adresseavisens kontakt med personer som kjente mannen, tegnes et bilde av en tilsynelatende flott og vellykket ungdom. Senere fikk han alvorlige psykiske problemer. Selv om problemene ikke slo ut for fullt f\u00f8r p\u00e5 slutten av 70-tallet, kom forvarslene allerede da b\u00e5ten han var om bord i tidlig p\u00e5 70-tallet kolliderte med en mudderpram. Tre sj\u00f8menn mistet livet.", "- Den hendelsen preget ham for livet. Han ble deprimert og fikk psykiske problemer. Legen hans i Trondheim p\u00e5 den tiden, skrev ut piller i s\u00e5 store mengder at han til slutt ble pillemisbruker, sa s\u00f8steren til Adresseavisen tidligere i \u00e5r.", "Problemene utviklet seg til et psykisk sammenbrudd i 1973. \u00abHarald\u00bb ble sykmeldt i to m\u00e5neder, men kom seg mentalt. I 1974 tok han kurs i boreteknikk i Stavanger og fikk seg deretter arbeid p\u00e5 boreriggen \u00abNorskald\u00bb i Nordsj\u00f8en.", "Utad var \u00abHarald\u00bb p\u00e5 denne tiden tilsynelatende en vellykket mann. Det norske oljeeventyret var i gang, og \u00abHarald\u00bb fikk etter hvert en ledende stilling p\u00e5 boreriggen. Som ballastromsoperat\u00f8r var han offiser og nummer tre p\u00e5 plattformens rangstige. Jobben gikk i skift; 14 dager jobb ute i havet og 14 dager hjemme i leiligheten i Mellomveien i Trondheim. Bak seg hadde 38-\u00e5ringen et par forhold som var blitt brutt. Men kvinnene likte ham. Han var en staselig og atletisk kar.", "- Han var h\u00f8flig og grei, har kj\u00e6resten fra det f\u00f8rste forholdet fortalt.", "- En fantastisk person, snill og omsorgsfull, mener en annen.", "Dr\u00f8yt ett \u00e5r etter at \u00abHarald\u00bb startet jobb p\u00e5 boreriggen, ble Sigrid Heggheim drept - 4. september 1976.", "Kripos{rsquo} unders\u00f8kelser viser at \u00abHarald\u00bb b\u00e5de etter drapet p\u00e5 Sigrid og p\u00e5 Torunn dro ut p\u00e5 boreriggen bare f\u00e5 dager etter at drapene var beg\u00e5tt. Der var han skjermet b\u00e5de fra den umiddelbare medieomtalen av drapene og fra politiets s\u00f8kelys - men ikke fra sine egne tanker. En arbeidskollega la merke til at \u00abHarald\u00bb endret seg dette \u00e5ret. Fra \u00e5 v\u00e6re en omgjengelig person var han blitt han n\u00e5 blitt innesluttet og oppf\u00f8rte seg rart. Han snakket uklart, og ved \u00e9n anledning begynte han \u00e5 kaste verkt\u00f8y p\u00e5 sj\u00f8en. I mai 1979 kollapset han om bord p\u00e5 boreriggen, og ble sendt direkte til \u00d8stmarka psykiatriske sykehus. Pasienten er en 41 \u00e5r gammel mann som innlegges i avd. tiltrengende \u00f8yeblikkelig hjelp, noterte vakthavende lege.", "Etter episoden endret \u00abHarald\u00bbs liv seg dramatisk. Han ble uf\u00f8retrygdet. Den psykiske helsen var ikke god, og alkoholforbruket \u00f8kte.", "18. desember 1981 ble Fritz Moen d\u00f8mt for drap. F\u00e5 uker senere ble \u00abHarald\u00bb lagt inn p\u00e5 psykiatrisk sykehus. Kripos kaller i sin rapport sammenfallet i tid, for \u00abp\u00e5fallende\u00bb.", "Da han utp\u00e5 80-tallet innledet et samboerforhold til en kvinne, endte det med at hun anmeldte ham for vold. If\u00f8lge anmeldelsen fra 1986, hadde \u00abHarald\u00bb tiltvunget seg sex med henne ved hjelp av slag, strupetak og drapstrusler.", "Siden bosatte \u00abHarald\u00bb seg p\u00e5 hjemstedet, der han ble boende frem til sin d\u00f8d. De siste 20 \u00e5rene av sitt liv tilbrakte han mye for seg selv, stadig plaget av psykiske plager.", "- Det hendte han ringte meg \u00e5 ba om en prat under fire \u00f8yne, som han sa. En gang mente han at han s\u00e5 ansikter komme ut av veggen, mens jeg var der, sier naboen Jakob Haugen.", "Ingen vet med sikkerhet om det var Sigrid Heggheim og Torunn Finstads drapsmann som d\u00f8de p\u00e5 Sykehuset Namsos 20. desember 2005, dagen etter at han hadde fortalt prost Inge Torset om drapene. Men sjeles\u00f8rgeren opplevde innr\u00f8mmelsen som sannferdig.", "- N\u00e5r du ligger for d\u00f8den er tiden inne for \u00e5 levere regnskapet for ditt liv. Dette var hans siste sjanse til \u00e5 kunne gj\u00f8re opp livet sitt i forhold til andre mennesker og V\u00e5r Herre. Du driver ikke skuespill p\u00e5 et slikt tidspunkt, og det p\u00e5virker min oppfatning av dette, sier Torset til Adresseavisen.", "Dersom tilst\u00e5elsene var riktige, hadde \u00abHarald\u00bb i nesten 30 \u00e5r b\u00e5ret p\u00e5 vissheten om at to unge jenter var d\u00f8de og en person uskyldig d\u00f8mt p\u00e5 grunn av ham.", "- Det er en sv\u00e6r greie \u00e5 g\u00e5 med en s\u00e5nn hemmelighet. Behovet for \u00e5 f\u00e5 det meddelt sier noe om det trykket som m\u00e5 ha v\u00e6rt inni ham, sier sjeles\u00f8rgeren som mottok \u00abHarald\u00bbs innr\u00f8mmelse av drapene."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "2a96e87480b3c22fa73ea55b7fa3fbe34b3e42030225a2b5962b3180e23f397d"}, {"field": "createtime", "value": "2017-02-13T22:38:44.000Z"}, {"field": "description", "value": "Ingen mistenkte den omgjengelige sj\u00f8mannen \u00abHarald\u00bb da Sigrid og Torunn ble drept i Trondheim. I stedet ble den d\u00f8ve og ensomme Fritz Moen tatt for drapene. F\u00f8rst p\u00e5 d\u00f8dsleiet nesten 30 \u00e5r senere tok \u00abHarald\u00bb p\u00e5 seg ansvaret."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aa72c1b5dacb907ce923a881322a00e4a217dc65.jpg?58e77e6f"}, {"field": "dominantthumbnaildimensions", "value": "256x256"}, {"field": "heading", "value": ["Endret seg etter drapene -adressa.no", "Religi\u00f8st oppdratt", "Psykiske problemer", "Ledende stilling", "Endret personlighet", "Voldsanmeldt", "Siste sjanse"]}, {"field": "id", "value": "aa72c1b5dacb907ce923a881322a00e4a217dc65"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "law-government-and-politics"}, {"field": "kw-concept", "value": ["liv", "drap", "psykiske problemer", "mann"]}, {"field": "kw-entity", "value": ["harald", "norskald", "mellomveien", "sykehuset namsos", "v\u00e5r herre", "sigrid og torunn", "sigrid heggheim og torunn finstad", "nordsj\u00f8en", "\u00f8stmarka", "adresseavisen", "kripos", "torunn"]}, {"field": "kw-location", "value": ["stavanger", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["fritz moen", "jakob haugen", "sigrid heggheim", "torunn finstad", "inge torset"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Endret seg etter drapene"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article713144.ece"}, {"field": "pageclass", "value": ["article"]}, {"field": "publishtime", "value": "2006-09-02T07:06:14.000Z"}, {"field": "recs-articleid", "value": "1965402"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2006-09-02T07:06:14.000Z"}, {"field": "recs-rawtitle", "value": "Endret seg etter drapene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Ingen mistenkte den omgjengelige sj\u00f8mannen \u00abHarald\u00bb da Sigrid og Torunn ble drept i Trondheim. I stedet ble den d\u00f8ve og ensomme Fritz Moen tatt for drapene. F\u00f8rst p\u00e5 d\u00f8dsleiet nesten 30 \u00e5r senere tok \u00abHarald\u00bb p\u00e5 seg ansvaret."}, {"field": "thumbnail", "value": "http://content-thumbnail.cxpublic.com/content/thumbnail200x150/aa72c1b5dacb907ce923a881322a00e4a217dc65.jpg?58e77e6f"}, {"field": "thumbnailfullheightdimensions", "value": "200x1088"}, {"field": "timestamp", "value": "2017-04-07T11:56:31.000Z"}, {"field": "title", "value": "Endret seg etter drapene"}, {"field": "url", "value": "http://www.adressa.no/nyheter/sortrondelag/article713144.ece"}, {"field": "urlhash", "value": "aa72c1b5dacb907ce923a881322a00e4a217dc65"}], "score": 0.6065518, "siteId": "9222270286501375973", "id": "aa72c1b5dacb907ce923a881322a00e4a217dc65"}

