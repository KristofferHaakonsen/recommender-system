{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arnulf kolstad", "professor ved h\u00f8gskolen i nesna"]}, {"field": "body", "value": ["Saken oppdateres.", "Det kan v\u00e6re at aldersforskjellen er for stor eller at avstanden i status, makt eller sosial klasse gj\u00f8r det moralske politiet oppr\u00f8rt. Mange forarges n\u00e5r noen gir etter for sine f\u00f8lelser eller endog sitt begj\u00e6r overfor dem som er definert som upassende. Sterke krefter kan utl\u00f8ses, og det er ikke utenkelig at misunnelsen overfor dem som t\u00f8r \u00e5 bryte normene, kan v\u00e6re en drivkraft. Er det ikke s\u00e5nn, ogs\u00e5 i v\u00e5r kultur, at n\u00e5r det kommer til stykket, er vi svake for avvikerne, dem som bryter grenser og konvensjoner, som utfordrer moralen og den trauste levem\u00e5ten? Er det ikke nettopp dem som blir misunt, f\u00e5r oppmerksomhet, blir dyrket? Er ikke massemedia n\u00e6rmest avhengig av at noen tr\u00e5r over streken og oppf\u00f8rer seg umoralsk? Er det ikke dette som selger fordi mange liker \u00e5 lese, se og h\u00f8re om det? Kanskje for \u00e5 f\u00e5 en bekreftelse p\u00e5 hvor moralske de selv er. Men like gjerne med et snev av misunnelse. Hva om jeg turte \u00e5 sette meg utenfor, leve vilt og galt, f\u00f8lge lysten og begj\u00e6ret?", "Sosiologen Zygmunt Bauman, som har interessert seg for utviklingen av det moderne samfunn, mener at det ikke er plass til emosjonene, begj\u00e6ret, begeistringen, kj\u00e6rligheten, \u00abde primitive reaksjonene\u00bb. Men at rasjonalitet, lojalitet og lydighet overfor rutiner og ledelse er viktigere enn alt annet. Egne f\u00f8lelser er bannlyst, \u00ab\u00e5 benekte den private samvittighetens autoritet blir den h\u00f8yeste moralske dyd.\u00bb Men de som forfekter slik atferd, \u00abkunne \u00f8delegge et helt folk ved \u00e5 sitte ved skrivebordet\u00bb, skriver Baumann i sin analyse av fariseernes bidrag til Holocaust.", "Lysten og begj\u00e6ret lar seg heldigvis ikke utrydde. Det har eksistert til alle tider, av og til med bedre vilk\u00e5r enn i dag.", "Verdenslitteraturen er full av forbudt kj\u00e6rlighet. Neppe noe annet tema er behandlet s\u00e5 ofte som kj\u00e6rligheten og begj\u00e6ret som bryter tabugrenser, enten de er sosiale, \u00f8konomiske, knyttet til makt eller (dobbelt)moral. Holder vi oss til den europeiske diktekunsten, finner vi allerede i antikken mange eksempler. Sofokles, som fikk oppf\u00f8rt \u00abKong \u00d8dipus\u00bb f\u00f8rste gang i 429 f.Kr., behandlet et tema \u00aballe\u00bb grekere kjente, nemlig at \u00d8dipus giftet seg med sin egen mor og fikk fire barn med henne. Dette var ettertraktet mytestoff, overlevert fra generasjon til generasjon. Stykket er spilt utallige ganger i de 2500 \u00e5r som er g\u00e5tt siden premieren. Inkarnasjonen av forbudt kj\u00e6rlighet er utvilsomt et tema som forlyster og skremmer.", "Ogs\u00e5 mange andre greske dramaer har den ulovlige kj\u00e6rlighet eller det forbudte begj\u00e6r som tema. Det gjelder Evripides\u2019 tragedie \u00abHippolytos\u00bb som ogs\u00e5 ble oppf\u00f8rt f\u00f8rste gang i 429 f.Kr. Temaet her er det samme som hos den franske dramatikeren Jean Racines \u00abFedra\u00bb.", "Dette stykket som representerer det ypperste i den europeiske klassisismen, hadde premiere i 1677, og er spilt utallige ganger siden. Denne fremstillingen av forbudt begj\u00e6r er ansett som et av dramahistoriens mesterverk, dyrket av millioner. I \u00abFedra\u00bb er det ikke kun hovedpersonen selv som bryter tabuene ved \u00e5 elske sin stes\u00f8nn Hippolytos. Ogs\u00e5 Hippolytos\u2019 eget begj\u00e6r mot Aricia er forbudt og i konflikt med normene og lovene. Det ukontrollerte begj\u00e6r rammer ikke kun familien og de involverte, men ogs\u00e5 maktforholdene i samfunnet. Den sosiale orden er truet n\u00e5r folk f\u00f8lger sine lidenskaper. For hovedpersonen selv er det samvittigheten som plager henne. Hun innr\u00f8mmer for seg selv at hun bryter et kulturelt tabu. Men det er noe i henne som opponerer mot \u00e5 etterleve et s\u00f8mmelighetskrav som rammer noe som er viktigere for henne som menneske, nemlig kj\u00e6rligheten. Dette er en kraft som opererer uavhengig av loven og normen i samfunnet.", "Ogs\u00e5 den f\u00f8rste psykologiske romanen i europeisk historie har forbudt kj\u00e6rlighet som tema. Denne gang mellom en ung gift kvinne og en eldre erfaren mann. Romanen med tittel \u00abPrinsessen av Cl\u00e8ves\u00bb er skrevet av Madame de La Fayette og utkom f\u00f8rste gang i 1678 i Paris. Den henter handlingen fra Henrik IIs hoff ca. 1560. Prinsessen av Cl\u00e8ves er rundt 15 \u00e5r da hun gifter seg. Ikke lenge etter opplever hun \u00abforelskelse ved f\u00f8rste blikk\u00bb og faller pladask for hoffets Don Juan. Prinsessen er imidlertid oppdratt til f\u00f8rst og fremst \u00e5 bevare dyd og moral, at det handler om \u00e5 vokte p\u00e5 ryktet, holde maska og oppf\u00f8re seg s\u00f8mmelig i andres \u00f8yne. Alts\u00e5 ikke s\u00e5 veldig annerledes enn i dag. Samfunnet var (er?) gjennomsyret av nysgjerrighet i slike saker som avsl\u00f8rte kj\u00e6rlighetens uransakelig veier, og dyrket forstillelsen og hykleriet. Prinsessens tragiske dilemma skyldes blant annet at hun ikke har l\u00e6rt \u00e5 forstille seg. N\u00e5r hun tilst\u00e5r sin kj\u00e6rlighet, bryter helvete l\u00f8s. Romanens moral er at en ikke m\u00e5 opptre \u00e6rlig med slike f\u00f8lelser overfor et kj\u00e6rlighetsobjekt som bryter med normene.", "Poeten John Milton (1608-1674), kalt Englands \u00abst\u00f8rste forfatter\u00bb, skrev ikke bare kj\u00e6rlighetsdikt. Han praktiserte ogs\u00e5 et kj\u00e6rlighetsliv som nok ville f\u00e5tt mange besteborgere til \u00e5 stusse. I 1641, da han var 34 \u00e5r gammel, forelsket han seg i en 15 \u00e5r gammel pike, Mary Powell (1625\u20131652) og giftet seg med henne et \u00e5r senere. I 1662 forelsket Milton seg p\u00e5 nytt, og giftet seg denne gang med en 31 \u00e5r yngre kvinne. Disse eksemplene fra verdenslitteraturen illustrerer at kj\u00e6rlighetens veier er uransakelige og at lidenskapen ikke lar seg stoppe av normer eller hva enkelte skulle \u00f8nske."]}, {"field": "category0", "value": "meninger"}, {"field": "contenthash", "value": "b4ffd2e28c4963ddb958de58954ea59f4c78c6757cbe9bdb7dd03b3b30a40cbd"}, {"field": "createtime", "value": "2013-12-07T07:58:25.422Z"}, {"field": "description", "value": "Med jevne mellomrom skjer det at folk forelsker seg i strid med de normer som gjelder for h\u00f8velige pardannelser i samfunnet."}, {"field": "dominantimage", "value": "http://www.adressa.no/meninger/article8767819.ece/ALTERNATES/w980-default/IMG_FC_OE2012_CoverE.jpg_2_1_NB55PQ5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8780936114d73f204db1921828a06bbf06d3ceab.jpg?587c8af8"}, {"field": "dominantthumbnaildimensions", "value": "300x169"}, {"field": "heading", "value": "Forbudt kj\u00e6rlighet -adressa.no"}, {"field": "id", "value": "8780936114d73f204db1921828a06bbf06d3ceab"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["bryte", "forbudt kj\u00e6rlighet", "forbudt", "begj\u00e6r", "kj\u00e6rlighet", "spilt utallige ganger", "moral"]}, {"field": "kw-entity", "value": ["madame de la fayette", "zygmunt bauman", "hippolytos", "prinsessen", "baumann", "evripides", "cl\u00e8ves", "englands", "kong \u00f8dipus", "holocaust", "fedra", "la fayette", "aricia"]}, {"field": "kw-location", "value": ["don juan", "paris"]}, {"field": "kw-pageclass", "value": "article"}, {"field": "kw-person", "value": ["john milton", "jean racines", "mary powell", "henrik ii"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article8767819.ece/ALTERNATES/w980-default/IMG_FC_OE2012_CoverE.jpg_2_1_NB55PQ5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forbudt kj\u00e6rlighet"}, {"field": "og-type", "value": "article"}, {"field": "og-url", "value": "http://www.adressa.no/meninger/article8767823.ece"}, {"field": "pageclass", "value": null}, {"field": "publishtime", "value": "2013-12-07T07:46:45.000Z"}, {"field": "recs-articleid", "value": "8767823"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-12-07T07:46:45.000Z"}, {"field": "recs-rawtitle", "value": "Forbudt kj\u00e6rlighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Med jevne mellomrom skjer det at folk forelsker seg i strid med de normer som gjelder for h\u00f8velige pardannelser i samfunnet."}, {"field": "thumbnail", "value": "http://content-thumbnail.cxpublic.com/content/thumbnail200x150/8780936114d73f204db1921828a06bbf06d3ceab.jpg?587c8af8"}, {"field": "thumbnailfullheightdimensions", "value": "200x1687"}, {"field": "timestamp", "value": "2017-01-16T08:57:28.000Z"}, {"field": "title", "value": "Forbudt kj\u00e6rlighet"}, {"field": "url", "value": "http://www.adressa.no/meninger/article8767823.ece"}, {"field": "urlhash", "value": "8780936114d73f204db1921828a06bbf06d3ceab"}], "score": 0.74202216, "siteId": "9222270286501375973", "id": "8780936114d73f204db1921828a06bbf06d3ceab"}

