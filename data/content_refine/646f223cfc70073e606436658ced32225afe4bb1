{"fields": [{"field": "modifiedtime", "type": "time", "value": "2013-09-23T09:41:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marion s. nordberg sykepleier"}, {"field": "body", "value": ["Saken oppdateres.", "I framtida forventes det \u00f8kt levealder, og ogs\u00e5 et \u00f8kende antall eldre. Selv om de aller fleste eldre er friske, vil mange etter hvert f\u00e5 behov for kommunale tjenester. Dette vil by p\u00e5 utfordringer i helse- og omsorgstjenesten, og utfordringene b\u00f8r m\u00f8tes med investering i kompetanse.", "Flere H\u00f8gskoler, deriblant H\u00f8gskolen i S\u00f8r-Tr\u00f8ndelag (HiST), tilbyr tverrfaglig videreutdanning i aldring og geriatri. Som deltakende student finner jeg det overraskende at det er lav ettersp\u00f8rsel etter disse studieplassene. B\u00e5de samhandlingsreformen og ny helse- og omsorgstjenestelov med tilh\u00f8rende forskrifter, signaliserer en snuoperasjon i helsevesenet. Det skal brukes mer penger p\u00e5 forebygging og helsefremming, og mindre p\u00e5 reparasjon. Dette vil stille st\u00f8rre krav til kompetanse i kommunene.", "Til tross for dette har videreutdanningen \u00abAldring, eldres helse og sykdom\u00bb ved HiST ledig kapasitet. H\u00f8gskolen kunne ha bidratt med kompetanseheving av betydelig flere innen eldreomsorgen ved hvert kull, men studieplasser st\u00e5r alts\u00e5 tomme! Dette oppleves som et paradoks, ettersom fokuset ved denne videreutdanningen er forebyggende og helsefremmende tenkning, sykdomspresentasjon hos eldre, innovasjon og endringsarbeid.", "Studenter som tar dette studiet forteller om sv\u00e6rt ulik st\u00f8tte og tilrettelegging fra sine arbeidsgivere. Dette til tross for at det finnes en kompetanse- og rekrutteringsplan for omsorgssektoren, hvor m\u00e5lsettingen blant annet er \u00e5 stimulere kommunene til \u00e5 styrke videreutdanning for helsepersonell og skape st\u00f8rre faglig bredde. Realiteten er at et betydelig antall av \u00e5rets studenter ikke mottar noen form for tilrettelegging, som for eksempel permisjon med l\u00f8nn under utdanning.", "For \u00e5 sikre kvalitet og forsvarlighet i helsetjenestene til syke eldre, trengs kompetanse. Det er behov for personell med tilstrekkelig kunnskap om eldre og deres sykdomspresentasjon. N\u00e5r aldringsprosesser virker sammen med sykdom er det snakk om komplekse og utfordrende problemstillinger. Ved akutt oppst\u00e5tt sykdom, har eldre ofte diffuse og uspesifikke symptomer, noe som skyldes redusert reservekapasitet p\u00e5 grunn av normale aldersforandringer og sykdom. Symptomer p\u00e5 akutt sykdom kan dermed gj\u00f8re seg gjeldende andre steder i kroppen enn i det organet som rammes. Inng\u00e5ende kunnskaper om b\u00e5de normale aldersforandringer og sykdommer hos eldre, vil bidra til at en bedre kan observere, vurdere og handle for best mulig ivaretakelse av den enkelte. Kunnskap vil ogs\u00e5 redusere risikoen for og feil- og underbehandling.", "St\u00f8rre fokus p\u00e5 forebygging og mestring, vil kreve st\u00f8rre faglig bredde gjennom tverrfaglig tiln\u00e6rming. Det er godt dokumentert at sykepleiere, leger, ergo- og fysioterapeuter med spesialkompetanse i geriatri, har gunstig effekt p\u00e5 overlevelse og livskvalitet hos syke eldre. En tverrfaglig tiln\u00e6rming vil bidra til \u00e5 utfordre det tradisjonelle tankesettet i m\u00f8tet mellom hjelper og hjelpetrengende. Det er behov for \u00f8kt bevissthet omkring aktivisering av syke eldre, for \u00e5 unng\u00e5 passivisering med p\u00e5f\u00f8lgende svekket f\u00f8rlighet. Gjennom tverrfaglighet vil en bedre kunne ivareta den enkeltes ressurser og forebygge ytterligere sykdomsutvikling, komplikasjoner og lidelse.", "Det er utvilsomt et stort gap mellom nasjonale f\u00f8ringer, og den reelle satsingen p\u00e5 \u00e5 \u00f8ke kompetansen i eldreomsorgen. Fortsatt er det en god del ufagl\u00e6rte i den kommunale omsorgssektoren, og helsetjenestene preges av for liten grad av tverrfaglighet. Den lave oppslutningen om studieplassene innen aldring og geriatri, kan tyde p\u00e5 at kompetanseheving gjennom videreutdanning av h\u00f8yere utdannet personell, ikke prioriteres h\u00f8yt nok.", "Fokus har v\u00e6rt p\u00e5 \u00e5 \u00f8ke antall ansatte i sektoren, og mindre p\u00e5 betydningen av kompetanse. Sammensetningen av kompetanse i personalgruppen vil gjenspeile kvaliteten i omsorgen for syke eldre! Utvikling av robuste fagmilj\u00f8er med kompetanse b\u00e5de innen geriatri, forebygging og endringsarbeid, vil v\u00e6re en investering for framtiden."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "a173238f47ed024a1baaf7cc13190e050f925ec9ada56776d7911ad0771b01db"}, {"field": "createtime", "value": "2015-12-29T10:34:10.000Z"}, {"field": "description", "value": "Det er et paradoks at studieplasser for videreutdanning i eldreomsorg st\u00e5r ubenyttet, samtidig som det er et stort behov for kompetent arbeidskraft."}, {"field": "dominantimage", "value": "http://www.adressa.no/meninger/article8323161.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/646f223cfc70073e606436658ced32225afe4bb1.jpg?58d39b6c"}, {"field": "dominantthumbnaildimensions", "value": "300x169"}, {"field": "heading", "value": "Kompetanse og eldreomsorg -adressa.no"}, {"field": "id", "value": "646f223cfc70073e606436658ced32225afe4bb1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["eldre", "sykdom", "syke eldre", "kompetanse"]}, {"field": "kw-entity", "value": ["h\u00f8gskolen", "hist", "h\u00f8gskoler", "aldring"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8323161.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kompetanse og eldreomsorg"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8323163.ece"}, {"field": "pageclass", "value": ["article"]}, {"field": "publishtime", "value": "2013-09-26T04:00:00.000Z"}, {"field": "recs-articleid", "value": "8323163"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-09-26T04:00:00.000Z"}, {"field": "recs-rawtitle", "value": "Kompetanse og eldreomsorg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det er et paradoks at studieplasser for videreutdanning i eldreomsorg st\u00e5r ubenyttet, samtidig som det er et stort behov for kompetent arbeidskraft."}, {"field": "thumbnail", "value": "http://content-thumbnail.cxpublic.com/content/thumbnail200x150/646f223cfc70073e606436658ced32225afe4bb1.jpg?58d39b6c"}, {"field": "thumbnailfullheightdimensions", "value": "200x1143"}, {"field": "timestamp", "value": "2017-03-23T09:54:52.000Z"}, {"field": "title", "value": "Kompetanse og eldreomsorg"}, {"field": "url", "value": "http://www.adressa.no/meninger/kronikker/article8323163.ece"}, {"field": "urlhash", "value": "646f223cfc70073e606436658ced32225afe4bb1"}], "score": 0.78199214, "siteId": "9222270286501375973", "id": "646f223cfc70073e606436658ced32225afe4bb1"}

