{"fields": [{"field": "modifiedtime", "type": "time", "value": "2014-09-30T13:30:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "(Adresseavisen 15.7.1999)", "Latteren er vel mer vantro og overb\u00e6rende enn direkte h\u00e5nlig, men uansett lar vi oss ikke affisere, vi er fiskere som endelig hadde f\u00e5tt den f\u00f8rste ruggen p\u00e5 kroken. Og hvis noen ikke skj\u00f8nner vitsen, s\u00e5 dem om det. Gutten i baksetet vet forresten om en melkerampe p\u00e5 den andre siden av elva. Det skulle vise seg \u00e5 v\u00e6re et godt tips.", "Vi er p\u00e5 melkerampejakt og kj\u00f8rer tr\u00f8ndersk landsbygd p\u00e5 kryss og tvers. En historieinteressert landbrukspensjonist p\u00e5stod at de er borte alle sammen, og han burde jo vite hva han snakker om. Men vi samtidsarkeologer vet at den som leter - han skal finne.Melkerampene er levninger fra Bygdenorges uskyldsgylne \u00e5r. 1940-, 50- og 60-\u00e5ra er melkespannenes tidsalder.", "Behovet for \u00e5 kunne lempe melkespann og kraftfor-sekker p\u00e5 og av lastebilen var den saklige grunnen til \u00e5 bygge dem, men n\u00e5r de f\u00f8rst stod der i kortest mulig avstand til g\u00e5rdene i grenda, ble de kj\u00e6rkomnem\u00f8teplasser.Naboer i prat mens melkebilen er underveis, unger med dinglende kortbuksebein som noterer bilnummer, nykonfirmerte ungdommer sm\u00e5fl\u00f8rter p\u00e5 m\u00f8rke h\u00f8stkvelder, med lyset fra mors trygge kj\u00f8kkenvindu like oppi bakken", "Slik har ordet melkerampe f\u00e5tt en nesten mytisk betydning, l\u00f8srevet fra hverdagen har det sunket inn i symbolenes verden. De aller fleste rampene er borte, men begrepet lever. Snakk om melkerampe til en som vokste opp p\u00e5 bygda under Einar Landsfader og Rolf Radio Kirkvaag og du har trykket p\u00e5 en knapp for gode barndomsminner.S\u00e5 kom 1970-tallet med de store tankbilene og henting av melka direkte fra g\u00e5rden. Tr\u00f8nderv\u00e6ret, br\u00f8ytebilen og rivelysten tok knekken p\u00e5 de gamle vrakene.", "Dermed st\u00e5r vi her p\u00e5 slutten av fremskrittets \u00e5rhundre og synes det er rart at ingen har funnet ut at vi har med et bevaringsverdig lite byggverk \u00e5 gj\u00f8re.Vi fant, vi fantEkspedisjonen i Lykkeland fortsetter. Vi er p\u00e5 sporet av den tapte tid. Vi kj\u00f8rer retning Tydal gjennom \u00d8verbygd. Fine g\u00e5rder og velstelte hus. Prestekrager og bl\u00e5klokker. Gutten i baksetet p\u00e5 Peugeot'en hadde rett, men vi finner ikke bare `en melkerampe, vi finner fem stykker!I l\u00f8pet av tre korte kilometer dukker de opp. Store, fine og i original stand. Eldet med stil.", "Vi stopper og fotograferer, noterer alle fakta. Rampe 2 er den eneste som har skriblerier: \u00abJesus-Per\u00bb.Hva er det med denne veistubben i Selbu? Og hva er det med b\u00f8ndene her? Ikke er de vel mer nostalgiske enn andre, og ikke driver de fortsatt og leverer melka p\u00e5 spann. Kanskje bygde de rett og slett mer solid enn b\u00f8nder flest? For ingen river vel en fin melkerampe som verken er r\u00e5tten eller falleferdig? Eller? Slike sp\u00f8rsm\u00e5l surrer i bakhodet.", "Finest av dem alle", "Den flotteste av de fem er r\u00f8d utenp\u00e5 og hvitmalt inni og har fortsatt skiltet med leverand\u00f8r-numrene til de tre g\u00e5rdene som brukte den. P\u00e5 den n\u00e6rmeste g\u00e5rden bor det kanskje fortsatt noen som har hatt befatning med vidunderet?Joda, 83-\u00e5rige John Velve er rett mann. Ikke bare har han lempet melkespann opp p\u00e5 rampa i alle \u00e5r, han var selv med p\u00e5 \u00e5 bygge den da meieriet i Innbygda kom i gang i 1956. F\u00f8r m\u00e5tte han kinne sm\u00f8r. Rampa som fortsatt st\u00e5r ved veien, er den opprinnelige, ingen ting er gjort med den, unntatt litt maling.", "- Vi la skikkelig tak, forklarer Velve og peker p\u00e5 eternittplatene som ble til overs da han la nytt l\u00e5vetak for femti \u00e5r siden. I sin tid h\u00f8stet han gras og korn p\u00e5 hundre m\u00e5l jord og hadde \u00e5tte melkekyr. Fj\u00f8set bygde han selv, s\u00e5 melkerampa er vel strengt tatt ikke noe \u00e5 lage oppstuss over, men han er med p\u00e5 notene.", "- Har du fortsatt melkespannene? - Jo, de st\u00e5r visst p\u00e5 stabburet, men det er lenge siden jeg har v\u00e6rt der...", "- Kan vi f\u00e5 se p\u00e5 dem? Kan vi ta et bilde av deg med spannene p\u00e5 rampa?", "Den gamle hedersmannen har ikke noe i mot \u00e5 hjelpe oss med v\u00e5r historiske rekonstruksjon. Innerst p\u00e5 bursloftet finner vi fem tredveliters spann i ordnet rekke, merket med nummer 399 i r\u00f8de tall. N\u00e5 f\u00e5r de st\u00e5 p\u00e5 rampen en gang til.", "Vil ikke ut med alt", "Neste dag tropper vi opp p\u00e5 meieriet i Innbygda. Her m\u00e5 noen vite noe om melkerampe-epoken.P\u00e5 kantina treffer vi Thomas Melan som kj\u00f8rte melkebilen p\u00e5 slutten av epoken. Elleve biler og to hengere. Joda, han minnes strevet med spannene. S\u00e6rlig n\u00e5r rampene var sm\u00e5 og lave slik at han ikke kom inntil med lastebilen. Men melkerampen \u00abv\u00e5r\u00bb, den hos John Velve, var en av de aller beste. Husker godt den, ja.", "- B\u00f8ndene kom med spannene p\u00e5 en liten vogn og ble st\u00e5ende og prate ved rampa. S\u00e6rlig n\u00e5r de diskuterte politikk foran valget tok de seg tid. Jeg husker at de fortsatt kunne st\u00e5 ved rampa n\u00e5r jeg kom tilbake med tomspannene.", "Melan er ikke eldre enn at han hadde ungdomstiden sin i melkerampeepoken, men n\u00f8ler litt med \u00e5 rippe opp i alt det som skjedde. Det m\u00e5 vi alts\u00e5 bare tenke oss, men Melan gir et lite gl\u00f8tt:", "- Da vi skulle p\u00e5 fest, m\u00f8ttes vi som regel ved melkerampa f\u00f8rst. Her ble det tatt b\u00e5de en r\u00f8yk og en dram p\u00e5 luringa, og det hendte vel at en og annen sov ut rusen her n\u00e5r veien hjem ble for lang.", "En unggutt kommer inn p\u00e5 kantina og sier at Thomas m\u00e5 bli med ned i produksjonen. Vi kjenner igjen gutten med det lyse kinnskjegget, det er sj\u00e5f\u00f8ren p\u00e5 Peugeot'en. Han har sommerjobb p\u00e5 meieriet og heter Petter Pedersen Furan. N\u00e5 ler han ikke lenger, men \u00f8nsker oss lykke til videre. Vi tar sammentreffet som et godt tegn.", "Pr\u00f8ysensk", "Ned til flatbygda igjen. Vi har h\u00f8rt at tidligere meieriformann Per P. Evjen vet mye, det viser seg at han er nabo til Velve med den fineste rampa.", "- Kommer dere for \u00e5 reparere vaskemaskinen?", "- Nei, vi vil snakke med deg om melkeramper. Vi blir likevel gjestfritt bedt inn i stua.", "- Det er rart at Pr\u00f8ysen ikke har skrevet ei vise om melkerampa. Jeg husker godt at b\u00f8ndene m\u00f8ttes der for \u00e5 utveksle synspunkter om nye redskaper og nye metoder. S\u00e6rlig utenom onna tok vi oss god tid. Jeg vil bruke et s\u00e5 sterkt ord som monument om melkerampa. Den er et merke p\u00e5 en viktig tid i norsk landbruk, fra da av fikk b\u00f8ndene selv h\u00e5nd om omsetning og videreforedling av melka. Melkerampekulturen st\u00e5r sterkt i landbrukssamvirket. Kulturstyrene i kommunene burde s\u00f8rge for \u00e5 ta vare p\u00e5 dem.", "Evjen husker at tanklevering ble introdusert i 1971, men at mange fortsatte \u00e5 levere i spann en stund til. Flere melkeprodusenter som begynte \u00e5 dra p\u00e5 \u00e5ra fant ut at denne overgangen var et passende tidspunkt \u00e5 gi seg p\u00e5.", "- Rampa v\u00e5r ble revet for ti-tolv \u00e5r siden. Vi fikk beskjed om at den var en trafikkfelle.", "Bare en ting mangler n\u00e5r vi setter oss i bilen og kj\u00f8rer forn\u00f8yd hjemover gjennom melkerampeland. Er det ingen som sitter p\u00e5 rampa i dag? Vi passerer John Velves som st\u00e5r ensom og tom. Men der kommer det to jenter langs veien. F\u00f8rst benekter de enhver kjennskap til melkeramper, s\u00e5 innr\u00f8mmer de motvillig at de nettopp satt p\u00e5 \u00abJesus-Per\u00bb rampa.", "- Og hvor skulle dere hen n\u00e5 da? - Vi var p\u00e5 vei til den neste rampa.Vi klarer ikke \u00e5 skjule begeistringen og lar dem g\u00e5 dit og sette seg. Historien kan rekonstrueres, n\u00e5tiden m\u00e5 dokumenteres.", "De er 13 \u00e5r og heter Maj-Britt \u00d8stby og Silje Nykkelmo. Melkerampa er et sted \u00e5 sitte p\u00e5 n\u00e5r de kjeder seg.", "- Hva venter dere p\u00e5 da? - Kanskje det kommer noen gutter.", "Det st\u00e5r fortsatt til liv for melkerampene. N\u00e5r jentene fortsatt sitter der og venter p\u00e5 guttene, kan de vel ikke fjernes helt? For hvor skulle da guttene g\u00e5 for \u00e5 treffe jentene?"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "9d031d67bccaf1d1998124fb527db5699a5e00b0fe88478889d3c1881490f82a"}, {"field": "createtime", "value": "2012-08-26T19:09:35.138Z"}, {"field": "description", "value": "SELBU: Ah, endelig en ekte melkerampe! Litt avsides, nesten i bygg\u00e5keren, halvr\u00e5tten og inngrodd med gress, men en skikkelig melkerampe med tak. I en st\u00f8vsky, stopper en skranglete Peugeot med tre av bygdas s\u00f8nner. Tar dere bilder av melkeramper!!!?"}, {"field": "dominantimage", "value": "http://www.adressa.no/incoming/article10183728.ece/ALTERNATES/w980-default/SELBURAMPER015.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/61da477c98acc64f861df29617ab35542fbd7bb2.jpg?598c4b04"}, {"field": "dominantthumbnaildimensions", "value": "300x169"}, {"field": "heading", "value": "Melkerampe-jakt i Lykkeland -adressa.no"}, {"field": "id", "value": "61da477c98acc64f861df29617ab35542fbd7bb2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-company", "value": "peugeot"}, {"field": "kw-concept", "value": ["melkerampe", "rampa", "lempe melkespann", "spann"]}, {"field": "kw-entity", "value": ["einar landsfader og rolf radio kirkvaag", "maj-britt \u00f8stby og silje nykkelmo", "lykkeland", "bygdenorges", "pr\u00f8ysen", "per p. evjen", "jesus-per", "\u00f8verbygd"]}, {"field": "kw-location", "value": ["selbu", "tydal", "innbygda"]}, {"field": "kw-pageclass", "value": "article"}, {"field": "kw-person", "value": ["rolf radio kirkvaag", "john velve", "einar landsfader", "silje nykkelmo", "petter pedersen furan", "maj-britt \u00f8stby", "thomas melan"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article10183728.ece/ALTERNATES/w980-default/SELBURAMPER015.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Melkerampe-jakt i Lykkeland"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article29981.ece"}, {"field": "pageclass", "value": ["article"]}, {"field": "publishtime", "value": "2004-02-08T18:49:05.000Z"}, {"field": "recs-articleid", "value": "859715"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-02-08T18:49:05.000Z"}, {"field": "recs-rawtitle", "value": "Melkerampe-jakt i Lykkeland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "SELBU: Ah, endelig en ekte melkerampe! Litt avsides, nesten i bygg\u00e5keren, halvr\u00e5tten og inngrodd med gress, men en skikkelig melkerampe med tak. I en st\u00f8vsky, stopper en skranglete Peugeot med tre av bygdas s\u00f8nner. Tar dere bilder av melkeramper!!!?"}, {"field": "thumbnail", "value": "http://content-thumbnail.cxpublic.com/content/thumbnail200x150/61da477c98acc64f861df29617ab35542fbd7bb2.jpg?598c4b04"}, {"field": "thumbnailfullheightdimensions", "value": "200x2180"}, {"field": "timestamp", "value": "2017-08-10T12:01:08.000Z"}, {"field": "title", "value": "Melkerampe-jakt i Lykkeland"}, {"field": "url", "value": "http://www.adressa.no/tema/villeveier/article29981.ece"}, {"field": "urlhash", "value": "61da477c98acc64f861df29617ab35542fbd7bb2"}], "score": 0.76678735, "siteId": "9222270286501375973", "id": "61da477c98acc64f861df29617ab35542fbd7bb2"}

