{"fields": [{"field": "modifiedtime", "type": "time", "value": "2015-09-11T13:55:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "robert hoftun gjestad / aftenposten"}, {"field": "body", "value": ["Saken oppdateres.", "En liten, stor mann sitter i en dyr hotellsuite i Paris. Kledd i svarte bukser og vinr\u00f8d skjorte, raslende armb\u00e5nd rundt h\u00e5ndleddene, hodeskallering p\u00e5 fingeren, sigaretter konstant i kjeften. Det gr\u00e5 h\u00e5ret stritter til alle kanter, mannen ligner et lykketroll.", "- Yeah, jeg er ok. Hanging in there, sier Keith Richards (71) til Aftenposten .", "Den britiske rockelegenden lener seg bakover i sofaen, ler med karakteristisk rusten stemme og virker avslappet.", "- Ja, avslappet er et naturlig sted der alle \u00f8nsker \u00e5 v\u00e6re. Hele ideen om \u00e5 gj\u00f8re promotion er egentlig forferdelig, men n\u00e5r jeg f\u00f8rst sitter her og snakker med folk, s\u00e5 liker jeg det.", "Aftenposten m\u00f8tte rockelegenden i Paris sist helg. Keith Richards er der for \u00e5 prate om sitt tredje soloalbum \u00abCrosseyed Heart\u00bb, som kommer om en uke. Det er hans f\u00f8rste utenfor The Rolling Stones p\u00e5 23 \u00e5r.", "- Hva tok s\u00e5 lang tid?", "- Ehh. Historien til Stones er at bandet plutselig g\u00e5r i dvale i visse perioder. Slutten av 1980-tallet var en av disse, og starten av dette \u00e5rhundret en annen. Da skrev jeg f\u00f8rst boken min, Life , som tok veldig mye lengre tid enn jeg trodde. Jeg inns\u00e5 br\u00e5tt at ved \u00e5 skrive biografi, s\u00e5 m\u00e5 du leve livet ditt for andre gang. He, he, ler han.", "Prosessen med boken trigget ogs\u00e5 et savn om \u00e5 v\u00e6re i studio.", "- Jeg hadde egentlig ingen intensjon om \u00e5 lage et album, jeg \u00f8nsket bare \u00e5 v\u00e6re i et studio for \u00e5 spille med venner. Den biten savnet jeg virkelig. Stones hadde ikke v\u00e6rt i et studio siden 2004, og det f\u00f8ltes helt latterlig, som \u00abcold turkey\u00bb, sier Keith Richards.", "Han ler selv av referansen til det \u00e5 br\u00e5tt slutte med dop, vet godt hva det inneb\u00e6rer. Richards har hatt sine kuler i livet, men klart seg, utrolig nok.", "Noen talende ordtak f\u00f8lger ham da ogs\u00e5, som \u00abVi m\u00e5 snart begynne \u00e5 tenke p\u00e5 hvilken jord vi skal overlate til Keith Richards\u00bb og \u00abEtter tredje verdenskrig vil det bare vare to arter som overlever: Kakerlakkene. Og Keith Richards\u00bb.", "P\u00e5 fredag kommer ogs\u00e5 en ny Netflix-dokumentar om og med rockelegenden. Der sier albumprodusent Steve Jordan at rockeren truet med \u00e5 pensjonere seg for fire \u00e5r siden.", "- Er det virkelig sant?", "- Ja, nei. Jeg sa det mest for at andre skulle reagere. Jeg vil ikke si at jeg l\u00f8y, jeg bare spredte ryktet. Trengte rett og slett noen som kunne gi meg et spark bak, og Steve Jordan ga det. Samtidig ville jeg ogs\u00e5 sparke i gang The Rolling Stones, for bandet hadde v\u00e6rt sovende altfor lenge. Jeg ville f\u00e5 Stones \u00aboff their ass\u00bb, sier Keith Richards.", "Strategien fungerte utmerket. To nye Stones-l\u00e5ter ble spilt inn i 2012, og samme \u00e5r la bandet ut p\u00e5 en turn\u00e9 som fortsatt p\u00e5g\u00e5r . Konserter i S\u00f8r-Amerika er planlagt neste \u00e5r, for bandet som har passert anstendige 53 \u00e5r sammen.", "- Jeg har en f\u00f8lelse av at da resten av The Stones h\u00f8rte at jeg var i studio med et soloalbum, s\u00e5 ville de andre plutselig gj\u00f8re mer ogs\u00e5. \u00abOh, my God, hva skal Stones gj\u00f8re uten Keith Richards\u00bb, liksom. He, he. Det er klart at for meg er Stones numero uno, det er mitt band, s\u00e5 derfor har jeg holdt p\u00e5 dette soloalbumet i noen \u00e5r n\u00e5.", "- Og n\u00e5 vil du i studio med Stones?", "- Ja, forh\u00e5pentligvis. Mange av de beste Stones-platene ble laget da bandet kom fra turn\u00e9 og gikk rett i studio. Rett fra veien er bandet godt oljet, og alle er i kontakt med hverandre. G\u00e5r du i studio p\u00e5 et annet tidspunkt, m\u00e5 du banke av all rusten f\u00f8r maskinen starter \u00e5 jobbe som en Rolls-Royce. Min dr\u00f8m er at vi kan g\u00e5 i studio i april neste \u00e5r, rett etter S\u00f8r-Amerika. 11 \u00e5r er altfor lenge, og tiden flyr.", "- Har du snakket med de andre om dette?", "- Ehh, jeg skal gj\u00f8re det p\u00e5 mandag. He, he. De vet hva jeg f\u00f8ler, men for \u00e5 f\u00e5 det til \u00e5 skje? Nei, jeg vet ikke om jeg skal bruke gulrot eller pisk, sier Keith Richards.", "Pisk var aldri n\u00f8dvendig da produsent Steve Jordan og Richards m\u00f8ttes alene i studio for fire \u00e5r siden. De brukte samme metode som da Keith og Stones-trommis Charlie Watts skapte klassikere som \u00abJumping Jack flash\u00bb og \u00abStreet fighting man\u00bb p\u00e5 slutten av 60-tallet:", "G\u00e5 inn i studio, sette i gang en rytme eller et riff, og s\u00e5 se hva som skjer.", "- Jeg elsket \u00e5 lage albumet slik, og for f\u00f8rste gang i mitt liv var det ingen deadline, ikke noe press eller angst for at man m\u00e5tte levere. Albumet var utrolig avslappende og morsomt \u00e5 skape, og vi fortalte ikke til noen at vi faktisk drev med et album f\u00f8r det var ferdig. For meg var dette en unik m\u00e5te \u00e5 jobbe p\u00e5.", "- Hadde du l\u00e5tene klare?", "- De fleste er skrevet av Steve og meg i studio. Et par av l\u00e5tene er med fra Stones og perioden da vi spilte inn A bigger bang i 2004, mens resten er skrevet eller \u00abl\u00e5nt\u00bb av Robert Johnson, Otis Redding, Gregory Isaacs og Lead Belly. He, he.", "- Du g\u00e5r s\u00e5 langt tilbake for inspirasjon?", "- Ja. Jeg har l\u00e5ter som jeg skrev for 20\u201325 \u00e5r siden, de er fantastiske, bortsett fra at jeg av en eller annen grunn ikke f\u00e5r gjort dem ferdig. Som l\u00e5tskriver er det noen sanger som kommer umiddelbart, mens andre er som vin. Enkelte ganger trenger l\u00e5ter \u00e5 ligge p\u00e5 et fat p\u00e5 et kaldt sted, f\u00f8r du henter dem frem igjen, sier Keith Richards.", "Han spiller selv gitar, bass og piano p\u00e5 Crosseyed heart, og fleiper med at han er en bedre bassist enn gitarist. Spontanitet er uansett ordet han bruker mer enn andre om sitt tredje soloalbum.", "- Enkelte ganger, spesielt n\u00e5r du spiller rock 'n' roll, er det ikke all denne tenkningen, angsten og m\u00e5let om \u00e5 gj\u00f8re ting perfekt som teller. Det morsomme er \u00e5 g\u00e5 i studio og ha absolutt ingen id\u00e9 om hva du skal spille. Du er i et rom, med en venn, en fantastisk musiker, og bare starter opp.", "- For meg er dette en av essensene i rock 'n' roll. \u00c5 fange et spesielt \u00f8yeblikk f\u00f8r det blir overmodent, sier Keith Richards.", "Han burde vite hva han snakker om, etter tre soloalbum og 22 studioalbum med The Rolling Stones.", "- Jeg hater take 55. De beste albumene er der alt er spilt inn p\u00e5 de to f\u00f8rste opptakene, fordi du trenger spontaniteten, energien og friskheten. Du kan fortsette og fortsette og pr\u00f8ve \u00e5 gj\u00f8re ting mer perfekt, men perfeksjon er ikke akkurat m\u00e5let med denne typen musikk, sier Keith Richards.", "Fullt s\u00e5 spontant er det ikke n\u00e5r representanten fra plateselskapet vifter fra nabosuiten. Ett minutt igjen. I to dager har Keith Richards pratet med 11 journalister fra hele verden. Aftenposten er sist ut, men legenden holder hum\u00f8ret oppe.", "I dokumentaren \u00abUnder the Influence\u00bb snakker rockelegenden mye om musikken han er vokst opp med, om kj\u00e6rligheten til amerikansk blues, country og R & B, samt jamaicansk reggae.", "Mannen ser seg selv stadig p\u00e5 vei fremover.", "- Yeah, jeg har gitt opp \u00e5 bli voksen, men er fortsatt i utvikling. It's maybe only rock 'n' roll, men det er tross alt dette som tenner meg. Og en god del andre mennesker ogs\u00e5. Jeg tror det beste du kan si om det jeg driver med, er at det p\u00e5 et visst niv\u00e5 er ren underholdning, og du m\u00e5 bare ut og tilfredsstille publikum. Men det er slik at publikum ogs\u00e5 tilfredsstiller meg, som en toveis gate, sier Keith Richards.", "N\u00e5 h\u00e5per han \u00e5 f\u00e5 spilt noen solokonserter, f\u00f8r Stones ruller videre i 2016.", "- Ja, som jeg bruker \u00e5 si til Ronnie Wood: La oss komme oss opp p\u00e5 scenen og f\u00e5 litt fred og ro. He, he. Om du s\u00e5 har 39 i feber og er helt ute, er det \u00e5 st\u00e5 p\u00e5 scenen en helbredelsesprosess. Det er det tryggeste stedet som finnes."]}, {"field": "category0", "value": "kultur"}, {"field": "contenthash", "value": "7dc8387c560b84e78b7b833598c27610ab605c4eaad0a3b5f8c1067ba2d10210"}, {"field": "createtime", "value": "2016-09-19T08:23:56.000Z"}, {"field": "description", "value": "For fire \u00e5r siden l\u00f8y Keith Richards (71) om \u00e5 sette bort gitarene og legge opp. Etterp\u00e5 har han turnert i tre \u00e5r med The Rolling Stones, laget sitt tredje soloalbum, og medvirket i en dokumentar om seg selv."}, {"field": "dominantimage", "value": "http://www.adressa.no/kultur/article11549714.ece/tivpu0/ALTERNATES/w980-default/Keith%20Richards.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78206d781351348dad91f4fe93b0fa0f040f2146.jpg?598dea14"}, {"field": "dominantthumbnaildimensions", "value": "300x169"}, {"field": "heading", "value": ["Keith Richards truet med \u00e5 slutte \u2013 n\u00e5 vil han lage nytt Stones-album -adressa.no", "Trengte et spark bak", "Gulrot eller pisk", "Preget av spontanitet", "Er best som bassist", "Tryggest p\u00e5 scenen"]}, {"field": "id", "value": "78206d781351348dad91f4fe93b0fa0f040f2146"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "netflix"}, {"field": "kw-concept", "value": ["studio", "tredje soloalbum", "the", "album"]}, {"field": "kw-entity", "value": ["jumping jack", "aftenposten", "the rolling stones", "crosseyed heart", "life", "under the influence", "gregory isaacs og lead belly", "keith og stones", "rolls-royce", "stones", "the stones", "steve jordan og richards", "lead belly"]}, {"field": "kw-location", "value": ["street", "s\u00f8r-amerika", "paris"]}, {"field": "kw-pageclass", "value": "article"}, {"field": "kw-person", "value": ["charlie watts", "otis redding", "gregory isaacs", "steve jordan", "keith richards", "robert johnson", "ronnie wood"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11549714.ece/tivpu0/ALTERNATES/w980-default/Keith%20Richards.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Keith Richards truet med \u00e5 slutte \u2013 n\u00e5 vil han lage nytt Stones-album"}, {"field": "og-type", "value": "article"}, {"field": "og-url", "value": "http://www.adressa.no/kultur/article11549715.ece"}, {"field": "pageclass", "value": ["article"]}, {"field": "publishtime", "value": "2015-09-11T13:55:27.000Z"}, {"field": "recs-articleid", "value": "11549715"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-09-11T13:55:27.000Z"}, {"field": "recs-rawtitle", "value": "Keith Richards truet med \u00e5 slutte \u2013 n\u00e5 vil han lage nytt Stones-album -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "For fire \u00e5r siden l\u00f8y Keith Richards (71) om \u00e5 sette bort gitarene og legge opp. Etterp\u00e5 har han turnert i tre \u00e5r med The Rolling Stones, laget sitt tredje soloalbum, og medvirket i en dokumentar om seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/78206d781351348dad91f4fe93b0fa0f040f2146.jpg?598dea14"}, {"field": "thumbnailfullheightdimensions", "value": "200x1802"}, {"field": "timestamp", "value": "2017-08-11T17:32:04.000Z"}, {"field": "title", "value": "Keith Richards truet med \u00e5 slutte \u2013 n\u00e5 vil han lage nytt Stones-album"}, {"field": "url", "value": "http://www.adressa.no/kultur/article11549715.ece"}, {"field": "urlhash", "value": "78206d781351348dad91f4fe93b0fa0f040f2146"}], "score": 1.4155866, "siteId": "9222270286501375973", "id": "78206d781351348dad91f4fe93b0fa0f040f2146"}

