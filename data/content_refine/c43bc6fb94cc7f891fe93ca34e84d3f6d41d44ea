{"fields": [{"field": "modifiedtime", "type": "time", "value": "2017-01-28T11:03:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anders holstad lilleng"}, {"field": "body", "value": ["Saken oppdateres.", "- Jeg lover p\u00e5 tro og \u00e6re at jeg har godt festhum\u00f8r, og at jeg vil le r\u00e5tt og ukritisk av alle poengene i revyen, selv om jeg ikke skj\u00f8nner noen verdens ting, m\u00e5tte publikum sverge da Sjetne Teaterlag feiret sine f\u00f8rste tretti \u00e5r p\u00e5 scenen i Sjetne Bydelshus denne helgen.", "Man skulle kanskje tro at teaterlaget ville diske opp med en jubileumsforestilling spekket med publikumsfavoritter fra deres sytten foreg\u00e5ende revyer, men i \u00abJubi-l\u00e9\u00bb er det bare \u00e9n gammel tekst, resten er nyskrevet. Det skulle vise seg at det er b\u00e5de fordeler og ulemper ved det.", "Det er tydelig at teaterlaget stortrives p\u00e5 scenen. De imponerer med levering, sang, koreografi og energi. Numrene er akkurat passe lange. Revyen klokker inn p\u00e5 forbilledlige to timer, inkludert pause.", "\u00abJubi-l\u00e9\u00bb handler om alt og ingen ting. Her m\u00f8ter vi ivrige flykapteiner, dr\u00f8mmende husm\u00f8dre, overambisi\u00f8se foreldre, fisker som vil ha akvariet for seg selv, s\u00e6dproduserende okser, bl\u00e5skjorter i Birken og politimenn som drukner i papirarbeid, for \u00e5 nevne noe.", "Det er ingen r\u00f8d tr\u00e5d, men hovmod og nostalgi dukker opp i et par av numrene.", "Sjetnerevyen har mange snedige ideer n\u00e5r de arbeider frem en ny revy, men innslagene burde hatt et par ekstra runder i skrivegruppa f\u00f8r de fikk regi og gjorde entr\u00e9.", "I flere av tekstene er jakten p\u00e5 ordspill hele greia, ikke \u00e5 se temaet fra flest mulige vinkler. I en sketsj om Hilde Opoku (MDG) er en av vitsene at Opoku har ei \u00f8kologisk h\u00f8ne. Tok du\u2019n?", "Dette gj\u00f8r at \u00abJubi-l\u00e9\u00bb mangler de store, komiske overraskelsene. Punchene og sluttpoengene er ofte enkle \u00e5 forutse.", "Teaterlaget skal ha kudos for \u00e5 ha produsert tjueen nye innslag, humor er tross alt ferskvare, men kveldens beste tekst er likevel den mesterlige \u00abSubstitutt\u00bb fra 2001. Den er fullstappet med overraskende vendinger og vitser.", "\u00abJubi-l\u00e9\u00bb er alt i alt en forn\u00f8yelig jubileumsrevy, presentert av en dyktig revygruppe som b\u00f8r jobbe mer med tekstene f\u00f8r neste premiere. Snedige ideer er bra. Snodige poenger er enda bedre.", "Det ble ikke alltid ledd r\u00e5tt og ukritisk i salen under helgens premiere, men om publikum ikke var i festhum\u00f8r da de ankom bydelshuset, ble de det nok i l\u00f8pet av de to timene med gjengen fra Sjetnmarka.", "Bandet b\u00f8r nevnes avslutningsvis. Det l\u00e5t meget bra, de tilf\u00f8rte herlig, komimusikalsk krydder til l\u00e5tene, og de nykomponerte sangene satt som et skudd."]}, {"field": "category0", "value": "kultur"}, {"field": "contenthash", "value": "29a201c4d38692be4c589581ae3a08900b003374cac8a894b76974b470750379"}, {"field": "createtime", "value": "2017-01-28T09:22:54.000Z"}, {"field": "description", "value": "At Hilde Opoku har ei \u00f8kologisk h\u00f8ne er et av mange forutsigbare poenger Sjetnerevyen serverer under \u00e5rets jubileumsforestilling."}, {"field": "dominantimage", "value": "http://www.adressa.no/incoming/article14128698.ece/5297q7/ALTERNATES/w980-default/Sjetnerevyen%202017%20Jubi-l%C3%A9%2003.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c43bc6fb94cc7f891fe93ca34e84d3f6d41d44ea.jpg?59915734"}, {"field": "dominantthumbnaildimensions", "value": "300x169"}, {"field": "heading", "value": ["Jubileumsrevy med f\u00e5 overraskelser -adressa.no", "Imponerende", "\u00d8kologisk h\u00f8ne", "Heller snodig enn snedig"]}, {"field": "id", "value": "c43bc6fb94cc7f891fe93ca34e84d3f6d41d44ea"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["snedig", "overraskende", "revy", "jubileumsrevy", "h\u00f8ne", "\u00f8kologisk h\u00f8ne", "tekst", "poenger", "\u00f8kologisk", "teaterlag", "scene"]}, {"field": "kw-entity", "value": ["birken", "jubi", "sjetne teaterlag", "sjetne bydelshus", "sjetnmarka", "substitutt", "sjetnerevyen"]}, {"field": "kw-pageclass", "value": "article"}, {"field": "kw-person", "value": "hilde opoku"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article14128698.ece/5297q7/ALTERNATES/w980-default/Sjetnerevyen%202017%20Jubi-l%C3%A9%2003.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jubileumsrevy med f\u00e5 overraskelser"}, {"field": "og-type", "value": "article"}, {"field": "og-url", "value": "http://www.adressa.no/kultur/2017/01/28/Jubileumsrevy-med-f%C3%A5-overraskelser-14128679.ece"}, {"field": "pageclass", "value": ["article"]}, {"field": "publishtime", "value": "2017-01-28T09:20:34.000Z"}, {"field": "recs-articleid", "value": "14128679"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2017-01-28T09:20:34.000Z"}, {"field": "recs-rawtitle", "value": "Jubileumsrevy med f\u00e5 overraskelser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "At Hilde Opoku har ei \u00f8kologisk h\u00f8ne er et av mange forutsigbare poenger Sjetnerevyen serverer under \u00e5rets jubileumsforestilling."}, {"field": "thumbnail", "value": "http://content-thumbnail.cxpublic.com/content/thumbnail200x150/c43bc6fb94cc7f891fe93ca34e84d3f6d41d44ea.jpg?59915734"}, {"field": "thumbnailfullheightdimensions", "value": "200x1516"}, {"field": "timestamp", "value": "2017-08-14T07:54:28.000Z"}, {"field": "title", "value": "Jubileumsrevy med f\u00e5 overraskelser"}, {"field": "url", "value": "http://www.adressa.no/kultur/2017/01/28/Jubileumsrevy-med-f%c3%a5-overraskelser-14128679.ece"}, {"field": "urlhash", "value": "c43bc6fb94cc7f891fe93ca34e84d3f6d41d44ea"}], "score": 1.172972, "siteId": "9222270286501375973", "id": "c43bc6fb94cc7f891fe93ca34e84d3f6d41d44ea"}

