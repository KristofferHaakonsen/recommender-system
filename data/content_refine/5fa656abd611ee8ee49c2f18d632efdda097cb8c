{"fields": [{"field": "modifiedtime", "type": "time", "value": "2012-04-10T19:02:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Adresseavisen har gjennom flere artikler tatt opp stipendiaters situasjon ved NTNU og vist ulike perspektiver p\u00e5 at en tredjedel av stipendiatene ikke fullf\u00f8rer. N\u00e5r stipendiatene Saurs og Hetlands refleksjoner om mentale utfordringer i PhD-prosessen besvares av professor Tjora med at \u201det PhD-l\u00f8p er ikke for alle \u00bfslik m\u00e5 det v\u00e6re\u201d, f\u00e5r jeg en f\u00f8lelse av verken tekstene eller personene m\u00f8tes. Kanskje Tjora her illustrerer kjernen i stipendiatenes utfordringer; de blir ikke m\u00f8tt.", "Veiledere ved universitetet inviteres n\u00e5 til \u00e5 gjenoppdage en etablert forutsetning for veiledning gjennom filosofen S\u00f8ren Kierkegaard: \u201cSkal man hjelpe en annen, m\u00e5 man f\u00f8rst finne ut hvor han er, og m\u00f8te ham der. Dette er det f\u00f8rste bud i all sann hjelpekunst.\u201d Med respekt for at Tjora \u201dikke kommer til \u00e5 leie kandidatene frem til PhD\u201d, antar jeg at veiledere vil m\u00f8te kandidatene der de er og hjelpe dem - gjennom veiledning i PhD-prosessen.", "Starten: Dyktighet versus potensial. Startstedet er at stipendiater er selektert med bakgrunn i en meget god masteroppgave, og er gitt tillit til \u00e5 starte PhD-l\u00f8pet. Slik sett har Tjora rett i at PhD ikke er for alle. Men ytringen om at \u201det PhD-l\u00f8p er ikke for alle\u00bfslik m\u00e5 det v\u00e6re\u201d antyder at fullf\u00f8ring av doktorgraden kan avgrenses til et sp\u00f8rsm\u00e5l om personlig dyktighet. Etter at starten har g\u00e5tt, b\u00f8r en anerkjenne stipendiater som talenter med et potensial som kan realiseres gjennom innsats fra to parter i kontrakten. Stipendiatene m\u00e5 i f\u00f8lge Tjora avkreves \u201dstor selvdisiplin og arbeidskapasitet\u201d. Her er vi helt enige. Men for \u00e5 realisere det samme potensial m\u00e5 universitetet levere profesjonell veiledning. Kanskje det er her muligheten ligger?", "Veiledning: Fag og metode versus menneskelige faktorer. Forskningsprosessen er krevende b\u00e5de faglig og metodisk, men ogs\u00e5 rent menneskelig i form av f\u00f8lelser fra glede og klokskap til angst og dumskap. Veiledning og stipendiatenes skolering rettes i hovedsak inn mot fag og metode. Men, hva med de menneskelige faktorene i spennet fra jobbengasjement til utbrenthet? Hvordan m\u00f8ter veileder den enkelte i gode perioder? Eller i d\u00e5rlige perioder, n\u00e5r det kanskje beh\u00f8ves som mest? I hvilken grad anerkjenner veiledere at dette h\u00f8rer til innenfor profesjonen? Hvilken oppl\u00e6ring har professorene i dette? Min antakelse er at de menneskelige faktorene er overlatt til veileders personlige talent og at dette ikke kan tas som en forutsetning, selv ikke innenfor fagfelter der de menneskelige faktorene forutsettes \u00e5 v\u00e6re internalisert. Slik kan veiledning bli en risikabel prosess med manglende st\u00f8tte til stipendiatene.", "Arbeidsmilj\u00f8et: Selvstendighet versus ensomhet. Ja, forskningsarbeidet skal v\u00e6re selvstendig, men beh\u00f8ver det \u00e5 v\u00e6re ensomt? Her vil forskningsgrupper og veiledningsrelasjoner bidra, men hvem er det som har nettverket og ressurser til \u00e5 etablere og drive slike uformelle eller formelle gruppeprosesser? Sosiale og relasjonelle perspektiver p\u00e5 l\u00e6ring som i dag anerkjennes i forelesninger p\u00e5 NTNU Dragvoll, kan vel ogs\u00e5 anvendes overfor egne stipendiater? Innenfor slike perspektiver er det ikke noe motsetning mellom faglige satsningsomr\u00e5der og sosial st\u00f8tte integrert i de menneskelige prosessene.", "Arbeidsprosessen: Prestasjon versus mestring. Vel vitende om at stipendiatperioden skal munne ut i en prestasjon i form av en avhandling, kan en sp\u00f8rre seg hva som er drivkraften. Er det sluttproduktet eller er det mestrings- og l\u00e6ringsprosessen underveis? Med fokus p\u00e5 prestasjonen vil refusjon av innsendt artikkel kunne oppfattes som underprestasjon og akademisk dumskap. At en blir deppa er ikke overrakende, slik ogs\u00e5 Tjora anerkjenner. Med fokus p\u00e5 mestring vil innholdet i tilbakemeldingene anses som kvalifiserte innspill til videre l\u00e6ring. Valget mellom prestasjonsorientering og mestringsorientering vil s\u00e5ledes inneb\u00e6re en viktig forskjell, for b\u00e5de veileder og stipendiat, spesielt i d\u00e5rlige perioder. Og selv om fokus i prosessen er forskjellig, s\u00e5 er det ikke noe motsetning mellom mestring og prestasjon.", "M\u00e5let: Enhet versus mangfold. Kraften i opplevd mestring minner meg om at talenters potensial i akademia ikke b\u00f8r avgrenses, like lite som unge idrettstalenters potensial b\u00f8r det. Det er mange forskjellige utviklingsl\u00f8p mot en status som profesjonell yrkesut\u00f8ver. Kanskje er det til og med slik at de som har m\u00f8tt og mestret st\u00f8rst motgang i prosessen er de som utvikler seg til de mest profesjonelle ut\u00f8verne med kompetanse innenfor b\u00e5de forskning, undervisning og veiledning? Og n\u00e5r disse sl\u00e5r ut i full blomst, er det kanskje mestringsopplevelser i samspill med kolleger mer enn ensomhet, som gj\u00f8r at de velger \u00e5 fortsette utviklingen innenfor akademia.", "Alts\u00e5, Tjoras ytring om at \u201det PhD-l\u00f8p er ikke for alle\u00bfslik m\u00e5 det v\u00e6re\u201d indikerer manglede forst\u00e5else og manglende m\u00f8teevne overfor stipendiater som opplever motgang. \u00c5 ekskludere slik motgang vil v\u00e6re en fallitterkl\u00e6ring for universitetet. Motgang gir b\u00e5de stipendiater og veiledere muligheter til \u00e5 oppn\u00e5 mestring, l\u00e6ring og glede. S\u00e5, selv om en ikke skal leie kandidatene frem til PhD; ved \u00e5 inkludere de menneskelige faktorene i veiledningen kan risikoen for at en tredjedel av stipendiatene ikke fullf\u00f8rer omdannes til gode prestasjoner. Gitt forutsetningen om kvalifiserte PhD-kandidater med stor selvdisiplin og arbeidskapasitet; PhD er for alle som veiledes til mestring \u2013 slik kan det v\u00e6re! D\u00e8t forutsetter at vi m\u00f8tes!!"]}, {"field": "category0", "value": "meninger"}, {"field": "contenthash", "value": "da63386a493a0eef38c1b1aee2030d83ffe4eeb3cd98384be6a1efbe38aee230"}, {"field": "createtime", "value": "2017-05-01T00:27:56.000Z"}, {"field": "description", "value": "PhD er for alle som veiledes til mestring \u2013 slik kan det v\u00e6re!"}, {"field": "dominantimage", "value": "http://www.adressa.no/incoming/article1397079.ece5/ALTERNATES/w980-default/kronikknett%20290611"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fa656abd611ee8ee49c2f18d632efdda097cb8c.jpg?5978013b"}, {"field": "dominantthumbnaildimensions", "value": "300x169"}, {"field": "heading", "value": "Veiledning eller villedning? -adressa.no"}, {"field": "id", "value": "5fa656abd611ee8ee49c2f18d632efdda097cb8c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["menneskelige faktorer", "veileder", "stipendiat"]}, {"field": "kw-entity", "value": ["dragvoll", "saurs og hetlands", "tjora", "phd"]}, {"field": "kw-pageclass", "value": "article"}, {"field": "kw-person", "value": "s\u00f8ren kierkegaard"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1397079.ece5/ALTERNATES/w980-default/kronikknett%20290611"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Veiledning eller villedning?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1654408.ece"}, {"field": "pageclass", "value": ["article"]}, {"field": "publishtime", "value": "2011-06-29T07:45:42.000Z"}, {"field": "recs-articleid", "value": "995599"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-06-29T07:45:42.000Z"}, {"field": "recs-rawtitle", "value": "Veiledning eller villedning? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "PhD er for alle som veiledes til mestring \u2013 slik kan det v\u00e6re!"}, {"field": "thumbnail", "value": "http://content-thumbnail.cxpublic.com/content/thumbnail200x150/5fa656abd611ee8ee49c2f18d632efdda097cb8c.jpg?5978013b"}, {"field": "thumbnailfullheightdimensions", "value": "200x1499"}, {"field": "timestamp", "value": "2017-07-26T02:40:59.000Z"}, {"field": "title", "value": "Veiledning eller villedning?"}, {"field": "url", "value": "http://www.adressa.no/meninger/article1654408.ece"}, {"field": "urlhash", "value": "5fa656abd611ee8ee49c2f18d632efdda097cb8c"}], "score": 0.90894955, "siteId": "9222270286501375973", "id": "5fa656abd611ee8ee49c2f18d632efdda097cb8c"}

