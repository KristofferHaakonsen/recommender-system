{"fields": [{"field": "modifiedtime", "type": "time", "value": "2013-11-11T11:38:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Denne artikkelen ble opprinnelig skrevet i forbindelse med utgivelsen av fjor\u00e5rets \u00abCall of Duty: Black Ops II\u00bb . Vi gjenbruker den her i revidert form tilpasset \u00e5rets spill: \u00abCall of Duty: Ghosts\u00bb som vi anmelder i morgendagens avis.", "Som spilljournalist for jeg ofte sp\u00f8rsm\u00e5lene: \u00abSpiller du det derre  Call of Duty? Er det s\u00e5 bra som alle sier? Er det ikke vanskelig for meg som aldri har pr\u00f8vd det \u00e5 komme i gang da?\u00bb", "Legg merke til at de fleste slike sp\u00f8rsm\u00e5l kommer fra godt voksne mannfolk i 30-40 \u00e5rs alderen ( sv\u00e6rt f\u00e5 kvinner, men \u00abCall of Duty\u00bb ser n\u00e5 engang ut til \u00e5 v\u00e6re en gutte-greie ).", "Disse sp\u00f8rsm\u00e5lene f\u00f8lges ofte opp med: \u00abM\u00e5 jeg snakke med andre n\u00e5r jeg spiller?\u00bb og ikke minst: \u00abHvor skal jeg starte?\u00bb", "Relevante sp\u00f8rsm\u00e5l alle sammen for det er ikke til \u00e5 stikke under en stol at \u00abCall of Duty\u00bb  er en av v\u00e5r tids mest popul\u00e6re underholdningsfenomener. Og n\u00e5r du til stadighet ser reklamer ( n\u00e5 ogs\u00e5 p\u00e5 norsk TV ), leser artikler om salgsrekorder og latteren fra gutterommet ( der alle guttene er 18 \u00e5r eller eldre selvsagt... ) runger i huset, er det ikke det minste merkelig at du selv blir nysgjerrig p\u00e5 hva det hele dreier seg om.", "Her har vi sydd sammen en liten innf\u00f8ring til \u00abCall of Duty\u00bb for deg som aldri har pr\u00f8vd spillene, men som kunne tenke deg \u00e5 pr\u00f8ve uten frykt for \u00e5 bli banket s\u00f8nder og sammen online.", "\u00abCall of Duty\u00bb er navnet p\u00e5 en spillserie som n\u00e5 teller hele 18 titler i stort og sm\u00e5tt. Sjangeren heter First Person Shooter (p\u00e5 norsk: f\u00f8rstepersonskyter ) der du ser handlingen fra \u00f8ynene til den karakteren du spiller som. Og f\u00f8r du sp\u00f8r, ja, det handler om \u00e5 springe rundt og leke krig (enten med og mot datastyrte motstandere i historiemodusen eller menneskeskapte avater i multiplayer), men stikk i strid med hva en dr\u00f8ss med mediadebatter og sensasjonslystne nyhetsartikler vil ha deg til \u00e5 tro er ikke \u00abCall of Duty\u00bb hverken spesielt blodig eller voldelig til dataspill \u00e5 v\u00e6re. Faktisk s\u00e5 har \u00e5rets spill f\u00e5r en 16 \u00e5rs aldersgrense av det europeiske spillsensurorganet PEGI ( Pan European Game Information ) uten at det p\u00e5 noen som helst m\u00e5te skiller seg ut fra tidligere titler i serien. Men mest av alt handler \u00abCall of Duty\u00bb om konkurranseinstinktet vi mennesker gjerne har i oss. Det handler om \u00e5 spille p\u00e5 lag og det handler om \u00e5 vinne.", "De f\u00f8rste spillene i serien to utgangspunkt i kampene under 2. verdenskrig og var p\u00e5 mange m\u00e5ter spillverdenens svar p\u00e5 filmene \u00abKanonene p\u00e5 Navarone\u00bb og \u00ab\u00d8rneredet\u00bb . Klassiske heltehistorier for et nytt medium. I 2007 kom spillet \u00abCall of Duty: Modern Warfare\u00bb satt til en samtidig setting og med en helt ny m\u00e5te \u00e5 spille sammen med andre over internett p\u00e5. S\u00e5 n\u00e5r junior (p\u00e5 18 \u00e5r selvsagt) n\u00e5 spiller \u00abCall of Duty\u00bb s\u00e5 refererer han til enten de spillene som har \u00abModern Warfare\u00bb, \u00abBlack Ops\u00bb eller \u00abGhosts\u00bb som undertittel.", "Ja, stort sett. Alle spill i serien har ogs\u00e5 en historiedel ( single player ), men siden 2007 har denne ofte v\u00e6rt sett p\u00e5 som en liten apertif i forhold til det serien n\u00e5 er mest kjent for - nemlig multiplayer ( det \u00e5 spille med og mot andre over internett). En av grunnene til at dette har blitt s\u00e5 popul\u00e6rt er at det kreves liten eller ingen forh\u00e5ndskunnskap for komme i gang. Du velger bare \u00abMultiplayer\u00bb og \u00abFind match\u00bb fra spillmenyen og resten tar spillet seg av. I motsetning til de fleste andre spill s\u00e5 tar det ofte bare et lite minutt fra du skrur p\u00e5 konsollen eller PC`en f\u00f8r du er p\u00e5 \u00ablufta\u00bb med andre. P\u00e5 denne m\u00e5ten er \u00abCall of Duty\u00bb det lettest tilgjengelig multiplayer-spillet som finnes.", "N\u00e5r du f\u00f8rst er inne s\u00e5 velger du hvilke regelverk du vil spille under ( disse har gjerne navn som \u00abDomination\u00bb, \u00abTeam Deathmatch\u00bb, \u00abSearch `n' Destroy\u00bb og \u00abDemolition\u00bb og er gjerne sm\u00e5 varianter av det samme ). Er du ny til \u00abCall of Duty\u00bb s\u00e5 er \u00abTeam Deathmatch\u00bb det f\u00f8rste du b\u00f8r velge (det er ogs\u00e5 den spillvarianten som til enhver tid har flest spillere). Det m\u00e5 kanskje ogs\u00e5 nevnes at du m\u00e5 ha koblet konsollen eller PC`en din til rimelig god internettforbindelse for \u00e5 spille multiplayer. Bredb\u00e5nd er et must.", "Nei. \u00abBattlefield\u00bb -serien er en annen spillserie laget av det svenske studioet Dice . Grunnen til at disse to spillserien ofte nevnes i samme \u00e5ndedrag er fordi de begge er gigantsuksesser i underholdningsindustrien og fordi de begge g\u00e5r ut p\u00e5 n\u00f8yaktig det samme. Det blir som \u00e5 krangle om hvilket bilmerke som er best av Mazda og Honda. Men m\u00e5lt b\u00e5de i antall spillere og inntjeningsevne ligger \u00abCall of Duty\u00bb et par hestehoder foran svenskene.", "Ja, om du vil. F\u00f8r du starter kan du velge \u00e5 trykke \u00abmute\u00bb slik at du slipper \u00e5 h\u00f8re bemerkninger om mora de fra 13 \u00e5r gamle amerikanere med et litt for stort uttrykksbehov.", "Nei, det m\u00e5 du ikke, men om du har lyst kan du koble til et headset med mikrofon som lar alle andre h\u00f8re hva du sier. Selv har jeg ikke ytret et eneste ord i mine mange hundre timer i omgang med serien.", "Alt dette. Serien finnes til absolutt alle konsoller, samt PC. Versjonene til Mac OS X kommer gjerne halsende en god stund etter desverre. Fra og med i \u00e5r s\u00e5 skjer det et generasjonsskifte i konsollverdenen. Dette betyr at \u00e5rets \u00abCall of Duty\u00bb ogs\u00e5 vil v\u00e6re tilgjengelig for Playstation 4, Xbox One og Wii U. Xbox One blir ikke lansert i Norge f\u00f8r til neste \u00e5r, s\u00e5 der vil Playstation 4 -varianten av \u00abCall of Duty: Ghosts\u00bb f\u00e5 et forsprang i her i landet.", "Her er svaret alltid: \u00abdet nyeste\u00bb. Grunnen til dette er todelt: for det f\u00f8rste s\u00e5 er det her du finner flest spillere og for det andre s\u00e5 er det her at selve spillmekanismene og grupperingen av spillerne er mest finpusset og optimalisert. Akkurat n\u00e5 er det \u00abCall of Duty: Ghosts\u00bb som er den varme poteten, men de to forrige spillene i serien \u00abCall of Duty: Black Ops II\u00bb og \u00abCall of Duty: Modern Warfare 3\u00bb har til enhver tid mange hundre tusen spillere online.", "Serien har en enorm mengde spillere som er virkelig gode, men det som er s\u00e5 flott med serien at det ikke er en elitistisk klubb. Hver eneste dag kommer nye spillere til som heller aldri f\u00f8r har pr\u00f8vd spillet. Om du scorer 0 poeng i din f\u00f8rste match s\u00e5 scorer du kanskje to i din neste og fire i den etter der. \u00abCall of Duty\u00bb har ingen bratt l\u00e6ringskurve. Selv den mest urutinerte spiller vil intuitivt innrette seg etter spillereglene etter et par matcher. Derfra og ut s\u00e5 vil du oppleve en dramatisk forbedring av dine egne prestasjoner online.", "Ingen fare. De aller fleste multiplayer-brettene ( det geografiske spillomr\u00e5det der matchene finner sted ) er s\u00e5pass sm\u00e5 at sjelden springer rundt i mange sekundene f\u00f8r du f\u00f8r \u00f8ye p\u00e5 andre spillere. \u00abBattlefield\u00bb -serien, derimot, byr p\u00e5 enorme geografiske omr\u00e5der der du faktisk kan g\u00e5 deg bort.", "Nei, \u00abCall of Duty\u00bb krever (nok en gang, i motsetning til de fleste andre spill) ingen slik personlig online-kode eller multiplayer-pass. Om du spiller p\u00e5 PC eller Playstation 3 s\u00e5 bare putter disken i spilleren og vips! s\u00e5 er du i gang. Xbox 360 krever at du har et abonnement p\u00e5 Xbox Live uansett hvilke spill du vil spille i multiplayer, men her er prisen absolutt overkommelig.", "\u00abN00b\u00bb er en internett-sjargong for \u00abnewbie\u00bb, alts\u00e5 en nybegynner. Dette er et begrep som gjerne brukes i hytt og gev\u00e6r i \u00abCall of Duty\u00bb -sammenheng og m\u00e5 absolutt ikke taes personlig. Alle slike begrep som kan dukke opp i online-spill finner du en grei forklaring om p\u00e5 nettsiden urban dictionary .", "Fint lite, egentlig. Serien gjorde et gigantisk byks i 2007 da settingen hoppet fra historiske hendelser under 2. verdenskrig og fram til dagens moderne krigsf\u00f8ring. Det var ogs\u00e5 da at multiplayer-delen av spillene for alvor ble et popul\u00e6rkulturelt fenomen. Her er en oversikt over de 18 spillene som finnes ( 20 om du teller med de to \u00abZombie\u00bb -spillene til iOS).", "Det kan v\u00e6re verdt \u00e5 merke seg utviklingen av nye spill i serien g\u00e5r p\u00e5 rundgang mellom to forskjellige spillstudio. Disse er Infinity Ward og Treyarch . Og selv om mye er likt har hver av disse sin egen filosofi bak sine spill. Dette kommer bedre fram n\u00e5r du blir kjent med serien, men for de av oss som har fulgt \u00abCall of Duty\u00bb siden starten s\u00e5 er forskjellene mellom spillene fra Infinity Ward og Treyarch ganske s\u00e5 markante.", "CALL OF DUTY (2003) Windows, Mac OS X, XBox Live Arcade, Playstation Network", "CALL OF DUTY: UNITED OFFENSIVE - Expansion Pack (2004) Windows, Mac OS X", "CALL OF DUTY: FINEST HOUR (2004) GameCube, PS2, Xbox", "CALL OF DUTY 2 (2005) Windows, Xbox 360, Mac OS X", "CALL OF DUTY 2: BIG RED ONE (2005) GameCube, Xbox, PS2", "CALL OF DUTY 3 (2006) Xbox 360, Xbox, PS2, Wii, PS3", "CALL OF DUTY: ROADS TO VICTORY (2007) PSP", "CALL OF DUTY 4: MODERN WARFARE (2007) Windows, PS3, Xbox 360, Mac OS X, Wii", "CALL OF DUTY: WORLD AT WAR (2008) Windows, PS3, Wii, Xbox 360", "CALL OF DUTY: WORLD AT WAR - FINAL FRONTS (2008) PS2", "CALL OF DUTY: MODERN WARFARE - MOBILIZED (2009) Nintendo DS", "CALL OF DUTY: MODERN WARFARE 2 (2009) Windows, PS3, Xbox 360", "CALL OF DUTY: WORLD AT WAR - ZOMBIES (2009) iOS", "CALL OF DUTY: BLACK OPS (2010) Windows, Mac OS X, Xbox 360, PS3, Wii, Nintendo DS", "CALL OF DUTY: MODERN WARFARE 3 (2011) Windows, PS3, Xbox 360, Wii", "CALL OF DUTY: BLACK OPS - ZOMBIES (2012) iOS", "CALL OF DUTY: BLACK OPS II (2012) Windows, Xbox 360, PS3, Wii U", "CALL OF DUTY: BLACK OPS - DECLASSIFIED (2012) PS Vita", "CALL OF DUTY: STRIKE TEAM (2013) iOS", "CALL OF DUTY: GHOSTS (2013) Windows, PS3, PS4, Xbox 360, Xbox One, Wii U"]}, {"field": "category0", "value": "kultur"}, {"field": "contenthash", "value": "c6dc71437afabdab619e875c1c34b8c0eaa4bae370e03cafc0f18c23eb633264"}, {"field": "createtime", "value": "2016-12-27T20:49:50.000Z"}, {"field": "description", "value": "Spillserien \u00abCall of Duty\u00bb har forlengst etablert seg som verdens st\u00f8rste underholdningsprodukt. Og i morgen anmelder vi det rykende ferske \u00abCall of Duty: Ghosts\u00bb. Her er alt du lurer p\u00e5, men aldri har turt \u00e5 sp\u00f8rre om."}, {"field": "dominantimage", "value": "http://www.adressa.no/incoming/article8606285.ece/ALTERNATES/w980-default/call%20of%20duty.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5e5d356710fcc616613d8b9bf763bbb664f8583.jpg?59723557"}, {"field": "dominantthumbnaildimensions", "value": "300x169"}, {"field": "heading", "value": ["Er du en COD-n00b? -adressa.no", "1. Hva er egentlig \u00abCall of Duty\u00bb?", "2. S\u00e5 alt handler om multiplayer?", "3. Det er mye snakk og skriverier om noe som heter \u00abBattlefield\u00bb. Er dette det samme som \u00abCall of Duty\u00bb?", "4. Kan jeg h\u00f8re hva andre sier n\u00e5r jeg spiller online?", "5. M\u00e5 jeg ogs\u00e5 snakke da n\u00e5r jeg spiller?", "6. Hva kan jeg spille \u00abCall of Duty\u00bb p\u00e5? Jeg har jo bare en Xbox 360 / PS3 / PC / Mac ( stryk det som ikke passer)?", "7. Hvilket spill i serien b\u00f8r jeg starte med?", "8. Jeg er redd jeg ikke er god nok til \u00e5 spille online sammen med andre. Noen tips?", "9. Kan jeg g\u00e5 meg bort i spillet?", "10. Om jeg kj\u00f8per et spill i serien brukt, m\u00e5 jeg da ogs\u00e5 kj\u00f8pe meg en slik online-kode?", "11. Hva betyr det egentlig om noen kaller meg en \u00abn00b\u00bb?", "12. Hva er spillene i \u00abCall of Duty\u00bb -serien og hva skiller dem fra hverandre?"]}, {"field": "id", "value": "d5e5d356710fcc616613d8b9bf763bbb664f8583"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "hobbies-and-interests"}, {"field": "kw-company", "value": "infinity ward"}, {"field": "kw-concept", "value": ["spill", "spille online"]}, {"field": "kw-entity", "value": ["playstation 3", "black ops", "domination", "ops ii", "playstation 4", "dice", "nintendo ds", "ios", "xbox live", "pan european game information", "mac os", "call of duty", "search", "wii u", "c. versjonene", "infinity ward og treyarch", "find", "mazda og honda", "zombie", "demolition", "kanonene", "xbox one", "multiplayer", "\u00f8rneredet", "xbox one og wii u. xbox one", "xbox 360", "playstation network", "first person shooter", "destroy", "warfare 3", "xbox", "pack", "team deathmatch", "modern warfare", "ghosts", "navarone", "duty"]}, {"field": "kw-location", "value": ["norge", "battlefield", "vita"]}, {"field": "kw-pageclass", "value": "article"}, {"field": "kw-person", "value": "live arcade"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8606285.ece/ALTERNATES/w980-default/call%20of%20duty.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er du en COD-n00b?"}, {"field": "og-type", "value": "article"}, {"field": "og-url", "value": "http://www.adressa.no/kultur/article8606191.ece"}, {"field": "pageclass", "value": ["article"]}, {"field": "publishtime", "value": "2013-11-11T11:38:37.000Z"}, {"field": "recs-articleid", "value": "8606191"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-11-11T11:38:37.000Z"}, {"field": "recs-rawtitle", "value": "Er du en COD-n00b? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Spillserien \u00abCall of Duty\u00bb har forlengst etablert seg som verdens st\u00f8rste underholdningsprodukt. Og i morgen anmelder vi det rykende ferske \u00abCall of Duty: Ghosts\u00bb. Her er alt du lurer p\u00e5, men aldri har turt \u00e5 sp\u00f8rre om."}, {"field": "thumbnail", "value": "http://content-thumbnail.cxpublic.com/content/thumbnail200x150/d5e5d356710fcc616613d8b9bf763bbb664f8583.jpg?59723557"}, {"field": "thumbnailfullheightdimensions", "value": "200x2850"}, {"field": "timestamp", "value": "2017-07-21T17:09:43.000Z"}, {"field": "title", "value": "Er du en COD-n00b?"}, {"field": "url", "value": "http://www.adressa.no/kultur/article8606191.ece"}, {"field": "urlhash", "value": "d5e5d356710fcc616613d8b9bf763bbb664f8583"}], "score": 0.37872478, "siteId": "9222270286501375973", "id": "d5e5d356710fcc616613d8b9bf763bbb664f8583"}

