{"fields": [{"field": "modifiedtime", "type": "time", "value": "2012-06-20T10:12:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Vi m\u00f8ter Silje Elisabeth Fretheim (33) p\u00e5 arkeologkontoret p\u00e5 Kalvskinnet, der hun skriver p\u00e5 forskningsrapport om utgravinger fra Fosnakulturen. Det er eventyrlig for en forsker \u00e5 kunne dykke ned i ferske funn datert 11 000 \u00e5r tilbake i tid.", "Men likevel ikke eventyrlig nok for Fretheim som startet \u00e5 skrive fantasyromanen \u00abTilfeldigvis - Arial Footlights Forhistorie\u00bb p\u00e5 fritiden for tre \u00e5r siden.", "- Jeg sluker romaner i alle sjangre, s\u00e5 det er mer tilfeldig at jeg valgte \u00e5 skrive en fantasybok, sier Silje. Hun er opptatt av tilfeldigheter - b\u00e5de i sitt romanunivers og utenfor. Men alt er kanskje ikke s\u00e5 tilfeldig som det virker?", "- Valget av litter\u00e6r sjanger har sammenheng med at det jeg skriver i jobben er s\u00e5 faktaorientert. Alt som fremlegges m\u00e5 dokumenteres. P\u00e5 fritiden lot jeg impulsene r\u00e5de, og valgte en type litteratur der en ikke trenger v\u00e6re s\u00e5 n\u00f8ye p\u00e5 researchen. Ingen kan ta meg p\u00e5 noe her, hele handlingen foreg\u00e5r i et fiktivt land med en helt egen samfunnsstruktur, smiler Silje. Som like fullt har skrevet en bok som innen fantasysjangeren m\u00e5 regnes blant de mer realistiske. Hun beskriver et land med gjenkjennelig fremmedfrykt og fordommer, et land som ligner en del p\u00e5 Norge - og en hovedstad som fysisk sett ligner veldig p\u00e5 Trondheim . . .", "Ingen politisk roman", "- Ja, jo, men det er absolutt f\u00f8rst og fremst en eventyrhistorie dette, sier Silje som tross sin brennende litteraturinteresse ikke hadde pr\u00f8vd \u00e5 skrive skj\u00f8nnlitteratur f\u00f8r det som endte med denne romanen.", "- Som arkeolog reiser jeg mye, kj\u00f8rer mye bil. Ettersom \u00e5 lese da er umulig, har jeg konstruert intriger og skapt dialoger i mitt eget hode. S\u00e5 begynte jeg \u00e5 skrive ned noe av det jeg hadde tenkt ut, det var l\u00f8srevne skisser - som jeg etter en lang stund bestemte meg for \u00e5 systematisere, forteller Fretheim.", "Det er dette lappeteppet av historier som n\u00e5 fremst\u00e5r som en 700 sider lang og absolutt sammenhengende historie, en biografi over en viss Arial Footlight, formidlet med fotnoter og andre kildehenvisninger for \u00e5 skape inntrykk av en kildebasert biografi formidlet til et publikum for hvem Ariel Footlight er en etablert superkjendis. Boka har en kreditert men fiktiv medforfatter - Steingaard Vada fra det fiktive \u00abLandet\u00bb.", "Som leser har Silje Fretheim v\u00e6rt opptatt av \u00e5 lese og ikke analysere.", "- Jeg kan lese s\u00e5 vel seri\u00f8s skj\u00f8nnlitteratur som underholdningslitteratur. Forutsatt at spr\u00e5ket er godt. Jeg er vel mest opptatt av dykke ned i et annet univers, og jeg oppdaget at det var enda mer besettende \u00e5 skrive roman enn \u00e5 lese. Jeg kunne knapt vente med \u00e5 komme hjem fra jobben og komme tilbake til skrivingen. Og jeg har hele tiden v\u00e6rt opptatt av at litteratur skulle fortsette \u00e5 v\u00e6re et fritidsbasert. Ikke en jobb.", "Derfor vil ikke engang en arkeolog finne spor av hennes fagfelt i romanen, men en kan absolutt fornemme andre av hennes interesser - som tidlig gresk filosofi, der grensen mellom vitenskap og mytologi er ganske svak.", "- Da jeg fikk mye positiv tilbakemelding fra folk som leste det ferdige manuset, bestemte jeg meg for \u00e5 satse seri\u00f8st p\u00e5 \u00e5 f\u00e5 boka utgitt. Jeg leverte etter alfabetisk orden til de store forlagene, og fikk ja fra Gyldendal.", "Mellom flere sjangre", "- Flere andre forlag hadde positive kommentarer, men jeg tror de synes romanen er litt vanskelig \u00e5 klassifisere. Er det seri\u00f8s skj\u00f8nnlitteratur eller er det underholdning, er det en realistisk roman eller fantasy, er det \u00abvoksen\u00bb litteratur eller ungdomsbok? Gyldendal har valgt \u00e5 gi den ut via sin barne- og ungdomsavdeling og det er greit nok - fantasy er en stor sjanger blant ungdom. Men jeg har skrevet boken for og til meg selv i utgangspunktet, s\u00e5 jeg h\u00e5per ikke segmenteringen hindrer noen i \u00e5 teste den.", "- Har du noen referanser til annen litteratur, noe som har v\u00e6rt en konkret inspirasjonskilde?", "- Det var ikke mye i utgangspunktet, men mens jeg holdt p\u00e5, fant jeg likhetstrekk i de fleste b\u00f8kene jeg leste. Spesielt Susanna Clarkes' mammutroman \u00abJonathan Strange & Mr. Norell\u00bb med enda mer heftig bruk av fotnoter - og jeg s\u00e5 ogs\u00e5 likheter i Jan Kj\u00e6rstads trilogi \u00abErobreren\u00bb.", "Men Silje har ikke planer om flere b\u00f8ker om sin \u00aberobrer\u00bb.", "- Nei. I utgangspunktet er dette i hvert fall en avsluttet historie. Det finnes tr\u00e5der nok, s\u00e5 det er ikke noen umulighet. Men jeg tror like gjerne jeg skriver p\u00e5 noe helt annet om jeg pr\u00f8ver meg igjen, sier fritidsforfatter Fretheim - men arkeolog Fretheim jobber med bok. Hun er engasjert av Orkdal kommune til \u00e5 skrive om forhistorien i et firebindsverket om Orkdals historie."]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "69babc5e8e010a3512fa5e8714b0be42072967b977fbd6f362f93df8b909f2af"}, {"field": "createtime", "value": "2017-03-25T18:17:05.000Z"}, {"field": "description", "value": "Silje var en lidenskapelig bokleser. For tre \u00e5r siden oppdaget hun at \u00e5 skrive litteratur var enda mer besettende enn \u00e5 lese. N\u00e5 kommer romandebuten."}, {"field": "dominantimage", "value": "http://www.adressa.no/incoming/article1242246.ece5/ALTERNATES/w980-default/FANTASY"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dbf6f24eea0f9fb4ba467a7de434858bb7495250.jpg?5956821d"}, {"field": "dominantthumbnaildimensions", "value": "300x169"}, {"field": "heading", "value": "Begynte tilfeldigvis \u00e5 skrive . . . -adressa.no"}, {"field": "id", "value": "dbf6f24eea0f9fb4ba467a7de434858bb7495250"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "arts-and-entertainment"}, {"field": "kw-company", "value": "gyldendal"}, {"field": "kw-concept", "value": ["skrive", "begynte tilfeldigvis", "roman", "seri\u00f8s skj\u00f8nnlitteratur", "bok"]}, {"field": "kw-entity", "value": ["erobreren", "kalvskinnet", "tilfeldigvis", "silje", "fosnakulturen", "footlights forhistorie", "arial footlight", "fretheim", "landet"]}, {"field": "kw-location", "value": ["trondheim", "orkdal", "norge", "vada"]}, {"field": "kw-pageclass", "value": "article"}, {"field": "kw-person", "value": ["silje elisabeth fretheim", "susanna clarkes", "jonathan strange", "ariel footlight", "mr. norell", "jan kj\u00e6rstads", "silje fretheim"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1242246.ece5/ALTERNATES/w980-default/FANTASY"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Begynte tilfeldigvis \u00e5 skrive . . ."}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1064003.ece"}, {"field": "pageclass", "value": ["article"]}, {"field": "publishtime", "value": "2008-04-14T07:32:00.000Z"}, {"field": "recs-articleid", "value": "873509"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2008-04-14T07:32:00.000Z"}, {"field": "recs-rawtitle", "value": "Begynte tilfeldigvis \u00e5 skrive . . . -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "Silje var en lidenskapelig bokleser. For tre \u00e5r siden oppdaget hun at \u00e5 skrive litteratur var enda mer besettende enn \u00e5 lese. N\u00e5 kommer romandebuten."}, {"field": "thumbnail", "value": "http://content-thumbnail.cxpublic.com/content/thumbnail200x150/dbf6f24eea0f9fb4ba467a7de434858bb7495250.jpg?5956821d"}, {"field": "thumbnailfullheightdimensions", "value": "200x1614"}, {"field": "timestamp", "value": "2017-06-30T16:53:49.000Z"}, {"field": "title", "value": "Begynte tilfeldigvis \u00e5 skrive . . ."}, {"field": "url", "value": "http://www.adressa.no/kultur/bok/article1064003.ece"}, {"field": "urlhash", "value": "dbf6f24eea0f9fb4ba467a7de434858bb7495250"}], "score": 0.6954022, "siteId": "9222270286501375973", "id": "dbf6f24eea0f9fb4ba467a7de434858bb7495250"}

