{"fields": [{"field": "modifiedtime", "type": "time", "value": "2016-04-06T08:15:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Storbritannia", "Reise", "Reise med barn"]}, {"field": "author", "value": "stine holberg dahl"}, {"field": "body", "value": ["Saken oppdateres.", "\u2014 Min klare favoritt er bananene. Se p\u00e5 dem!", "Hetty Ninnis smiler forn\u00f8yd ved tanken p\u00e5 at hun snart kan plukke en moden banan til frokost.", "Den tropiske gartneren har tatt en pause fra beskj\u00e6ringen av et peppertre og guidet oss forbi kaffebusker, ananasplanter og cashewtr\u00e6r for \u00e5 peke ut den imponerende bananbeholdningen.", "\u2014 N\u00e5r frukten er moden, deler vi gjerne ut til folk som kommer forbi. Bananene smaker nydelig, sier Ninnis.", "Gartnerens arbeidsplass er en dampende het regnskog med fugler, sommerfugler, frukter, tropiske blomster og palmetr\u00e6r. Her blir det aldri kaldere enn 15 grader, aldri varmere enn 35.", "Arbeidsverkt\u00f8yet hennes er blant annet machete og lasso, standardantrekket er shorts og t-skjorte.", "Det rareste av alt: Vi befinner oss i utkanten av St. Austell, en landsby i Cornwall, England. Her ligger The Eden Project, verdens st\u00f8rste innend\u00f8rs regnskog som alts\u00e5 kan by p\u00e5 vekster og temperaturer som man ellers m\u00e5 til den andre siden av jordkloden for \u00e5 oppleve.", "Til England i sommer? Sjekk denne byen:", "Hetty Ninnis har visst at hun \u00f8nsket \u00e5 jobbe med de eksotiske vekstene helt siden hun bes\u00f8kte regnskogen i Costa Rica for mange \u00e5r siden.", "\u2014 Jeg ble grepet av hvor full av liv regnskogen var. Det var s\u00e5 sterkt at jeg begynte \u00e5 gr\u00e5te.", "Det hele startet med en vill id\u00e9 i 1995. Den tidligere rockeprodusenten Tim Smit hadde allerede sagt opp jobben for \u00e5 restaurere den gjengrodde hagen The Heligan i Cornwall, som hadde ligget brakk siden 1915. Mot alle odds ble prosjektet en publikumssuksess.", "\u2014 Folk syntes nok jeg var litt spr\u00f8, sier Smit, grunnleggeren av The Eden Project.", "\u2014 Folk som sa de ikke var interessert i hager, likte The Lost Gardens of Heligan. Jeg tror \u00e5rsaken var at vi droppet \u00e5 snakke om de latinske blomsternavnene, vi fortalte heller den spennende historien om plantene og folkene.", "Har du et tips til reiseredaksjonen? Send oss gjerne en e-post!", "Litt rock'n rollN\u00e5 hadde Smit noe mye st\u00f8rre i tankene; en verdenshage. Han hadde sett seg ut en leiregruve rett utenfor den lille byen St. Austell i Cornwall.", "\u2014 Jeg hadde lyst til \u00e5 skape noe helhetlig, og overraske folk med en slags tapt verden i et vulkankrater. Skissen til prosjektet ble skriblet ned p\u00e5 en serviett en sen kveld p\u00e5 en pub. S\u00e5 drakk vi tre halvlitere og bare gjorde det, sier Smit.", "I dag henger servietten p\u00e5 kontoret hos sjefen sj\u00f8l. The Eden Project ble virkelighet i 2001, etter seks \u00e5rs intens planlegging, pengeinnsamling og bygging.", "Planter og fr\u00f8 fra hele verden ble samlet og systematisert under gigantiske bobler av plast og st\u00e5l \u2013 \u00e9n med regnskogklima, \u00e9n med middelhavsklima. Avisen The Times kalte det \u00abverdens \u00e5ttende underverk\u00bb - og publikum str\u00f8mmet til.", "Tim Smit har beskrevet The Eden Project som en rock'n'roll-vitenskapelig stiftelse. M\u00e5let har v\u00e6rt \u00e5 synliggj\u00f8re hvor avhengige vi mennesker er av naturen \u2013 formidlet p\u00e5 en m\u00e5te som folk flest forst\u00e5r.", "Han hevder likevel at prosjektet handler like mye om folk, historier og sosialt entrepren\u00f8rskap som om planter, og han har en klar tanke bak navnevalget.", "\u2014 Folk tenker p\u00e5 Paradis som et sted hvor alt er perfekt, det perspektivet deler ikke jeg. Paradis er perfekt bare en kort stund, s\u00e5 m\u00e5 du jobbe hardt for at det skal best\u00e5, for at det ikke skal d\u00f8.", "Prosjektet har vokst \u00e5r for \u00e5r, og grunnleggeren har involvert lokalbefolkningen, skoleelever, studenter og kulturpersonligheter, og hvert \u00e5r arrangeres ulike festivaler. For innsatsen ble Smit i 2011 sl\u00e5tt til ridder av den engelske dronningen, og kan n\u00e5 titulere seg \u00abSir\u00bb.", "Han har fortsatt store ambisjoner.", "\u2014 M\u00e5let er \u00e5 skape et Eden Project p\u00e5 hvert kontinent innen tre \u00e5r. Vi har et par temaer klare. I Kina skal det handle om vann og i Nord-Amerika om indianerne, sier Smit.", "Unikt kart viser deg London p\u00e5 en ny m\u00e5te:", "Blir det vel hett og klamt i jungelen, er det bare \u00e5 rusle over til middelhavsomr\u00e5det. Kun en passasje dekket av plast skiller de to verdenene. I middelhavsboblen er klimaet som en norsk sommer p\u00e5 sitt beste, med en makstemperatur p\u00e5 25 grader.", "I tillegg til typiske vekster fra middelhavslandene, dyrkes det tr\u00e6r, planter og frukter fra S\u00f8r-Afrika og California her inne, til sammen rundt 1000 i tallet. Avhengig av hvilken tid p\u00e5 \u00e5ret du kommer hit, kan du oppleve bugnende tulipan\u00e5krer, vinranker tunge av frukt, olivenlunder og duften av krydderurter som kiler deg i nesen.", "S\u00e5nn omtrent i S\u00f8r-Afrika et sted st\u00e5r en familie p\u00e5 fire under en gigantisk aloe vera-plante.", "\u2014 Vi har ikke v\u00e6rt s\u00e5 mye i utlandet, s\u00e5 vi har ikke sett alle disse eksotiske vekstene f\u00f8r. Her f\u00e5r vi liksom sett alt p\u00e5 en gang, sier Marcus Headland.", "Sammen med kj\u00e6resten Julie-Anne Passey, s\u00f8nnen Gerrard (7 m\u00e5neder) og datteren Olivia (7), har han reist fra hjembyen Rugby for \u00e5 oppleve Edens hage.", "\u2014 Vi har blant annet sett kaffe og sukker i sin reneste form. Det er virkelig l\u00e6rerikt for hele familien, sier han.", "Har du bes\u00f8kt noen av disse landene?", "Tre dager i uka blir Hetty Ninnis heist opp for \u00e5 beskj\u00e6re tr\u00e6rne slik at de ikke vokser seg gjennom plasttaket. 55 meter over bakken har hun fugleperspektiv over den frodige jungelen.", "\u2014 Det er den mest fredelige tiden p\u00e5 dagen. Jeg f\u00e5r virkelig tid til \u00e5 tenke, der jeg henger, sier Ninnis.", "The Eden Project er Cornwalls mest popul\u00e6re attraksjon, med mer en 800.000 bes\u00f8kende hvert eneste \u00e5r. Omr\u00e5det er s\u00e5 stort at det er en fordel med kart eller guidebok, men hvis du lurer p\u00e5 noe om en frukt, et krydder, en plante eller et tre, er det bare \u00e5 gripe fatt i Ninnis eller en av de andre gartnerne.", "\u2014 Jeg liker at folk stiller sp\u00f8rsm\u00e5l. Sannsynligvis st\u00e5r jeg med rumpa i v\u00e6ret og steller en plante n\u00e5r du kommer forbi, men for all del \u2013 sp\u00f8r!", "F\u00e5 mer reiseinspirasjon med disse sakene:", "Kroatia er en av sommerens vinnere", "Fly til London, derfra kan du ta toget fra Paddington Station til St. Austell. Turen tar rundt fire timer og koster fra kr 600 \u00e9n vei for voksenbillett. De billigste billettene kj\u00f8per du p\u00e5 nett: Thetrainline.com.", "Velger du \u00e5 leie bil, er det rundt fire timers kj\u00f8retur fra London.", "The Eden Project har et nytt ungdomsherberge med priser fra ca. kr 400 pr. natt. Du kan eventuelt bo i St. Austell, som er en hyggelig liten by med mange spisesteder, bare noen kilometer unna selve parken.", "Tips! Fra togstasjonen i St. Austell g\u00e5r det shuttlebuss til Eden Project. Les mer om \u00e5pningstider, priser og transport p\u00e5 Edenproject.com", "Vis fakta", "Turistattraksjon et par kilometer utenfor St. Austell i Cornwall, England.", "Ligger i et tidligere leirebrudd og best\u00e5r av en utend\u00f8rs hage pluss \u00e5tte drivhuslignende kupler som utgj\u00f8r to ulike biomer eller \u00f8kosystemer. Den ene har regnskogklima, den andre middelhavsklima.", "Regnskog-biomen er st\u00f8rst; 55 meter h\u00f8y, 100 meter bred og 200 meter lang. Middelhavs-biomen er 35 meter h\u00f8y, 65 meter bred og 135 meter lang. Biomene henger sammen og er totalt 23.000 kvadratmeter.", "Drivhusene er satt sammen av opptil ni meter store heksagonformede flater av st\u00e5l og plast. Konstruksjonen veier sv\u00e6rt lite.", "M\u00e5let til grunnlegger Tim Smit er \u00e5 vise hvor avhengige vi mennesker er av planter.", "Arkitekten bak drivhusene er Nicholas Grimshaw, som blant annet er kjent for \u00e5 ha tegnet Waterloo International Railway Station i London.", "Vis fakta", "Det subtropiske klimaet i Cornwall gir gode groforhold for planter, ogs\u00e5 av det eksotiske slaget.", "Tremenheere Sculpture Gardens: Hage med subtropiske vekster og mange flotte skulpturer, pluss en hyggelig kaf\u00e9. Ligger i byen Penzance, med utsikt til det ber\u00f8mte slottet St. Michael \u0301s Mount. Les mer: Tremenheere.co.uk.", "Hidden Valley Gardens: Dette er en fargerik og \u00abvillere\u00bb hage med et vell av ulike blomster og sommerfugler. Blant annet finnes det egne omr\u00e5der med vekster fra Middelhavet og Japan. I tillegg er det frukttr\u00e6r du kan forsyne deg av i sesong. Ligger i St. Austell. Les mer: Hiddenvalleygardens.co.uk.", "The Lost Gardens of Heligan: B\u00e5de mystisk, eksotisk og romantisk. Etter \u00e5 ha ligget brakk siden f\u00f8rste verdenskrig, ble den i 1990 gjenoppdaget og restaurert av grunnleggeren av Eden Project. Har b\u00e5de tehus og bakeri, s\u00e5 her kan du nyte en ekte engelsk afternoon tea. Ligger i St. Austell. Les mer: Heligan.com.", "Glendurgan Garden: Den gr\u00f8nne labyrinten som har eksistert siden 1833 gj\u00f8r denne hagen til en favoritt blant barna. Hagen ligger i en dal som ender opp ved en strand, og har mange aktiviteter rettet mot barnefamilier. Ligger i Mawnan Smith ved Falmouth. Les mer: Nationaltrust.org.uk/glendurgan.", "Vis fakta"]}, {"field": "category0", "value": "reise"}, {"field": "contenthash", "value": "0d8b669dcf9d9f4abc0f2be75da73cd086396745178a738dfbde4f9d9996ffb6"}, {"field": "createtime", "value": "2017-06-06T21:11:05.000Z"}, {"field": "description", "value": "Midt p\u00e5 landsbygda i Cornwall ligger en ekte regnskog \u2013 i verdens st\u00f8rste drivhus."}, {"field": "heading", "value": ["Et engelsk jungeleventyr -adressa.no", "Verdens st\u00f8rste innend\u00f8rs regnskog", "Hvert kontinent skal f\u00e5 sitt prosjekt", "Heises opp 55 meter over bakken"]}, {"field": "id", "value": "7f1a3402f7ab8971cf58f7079f26123dc3830937"}, {"field": "keyword", "value": ["Reiseguide", "Storbritannia", "Reise", "Reise med barn"]}, {"field": "keywords", "value": "Reiseguide,Storbritannia,Reise,Reise med barn"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "smit"}, {"field": "kw-concept", "value": ["frukt", "prosjekt", "vis", "vis fakta", "hage", "verdens", "planter", "regnskog", "vekster", "tim", "verden", "reise"]}, {"field": "kw-entity", "value": ["gerrard", "sculpture gardens", "paddington station", "middelhavet og japan", "the heligan", "the lost gardens", "edenproject", "mount", "julie-anne passey", "s\u00f8r-afrika og california", "the eden project", "waterloo international railway station", "edens", "the lost gardens of heligan", "the times", "garden", "hetty ninnis", "sir", "valley gardens"]}, {"field": "kw-location", "value": ["england", "london", "kina", "penzance", "cornwall", "falmouth", "rugby", "nord-amerika", "costa rica", "olivia", "s\u00f8r-afrika", "paradis", "st. austell"]}, {"field": "kw-pageclass", "value": "article"}, {"field": "kw-person", "value": ["st. michael", "eden project", "tim smit", "mawnan smith", "marcus headland", "nicholas grimshaw"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/f18eda16-44ad-40d9-9ab0-ec8ca8e6deb6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et engelsk jungeleventyr"}, {"field": "og-type", "value": "article"}, {"field": "og-url", "value": "http://www.adressa.no/reise/Et-engelsk-jungeleventyr-8819b.html"}, {"field": "pageclass", "value": ["article"]}, {"field": "publishtime", "value": "2016-04-01T17:00:00.000Z"}, {"field": "recs-articleid", "value": "8819"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-04-01T17:00:00.000Z"}, {"field": "recs-rawtitle", "value": "Et engelsk jungeleventyr -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Midt p\u00e5 landsbygda i Cornwall ligger en ekte regnskog \u2013 i verdens st\u00f8rste drivhus."}, {"field": "thumbnail", "value": "http://content-thumbnail.cxpublic.com/content/thumbnail200x150/7f1a3402f7ab8971cf58f7079f26123dc3830937.jpg?59371a69"}, {"field": "thumbnailfullheightdimensions", "value": "200x2259"}, {"field": "timestamp", "value": "2017-06-06T21:11:05.000Z"}, {"field": "title", "value": "Et engelsk jungeleventyr"}, {"field": "url", "value": "http://www.adressa.no/reise/Et-engelsk-jungeleventyr-8819b.html"}, {"field": "urlhash", "value": "7f1a3402f7ab8971cf58f7079f26123dc3830937"}], "score": 0.53969574, "siteId": "9222270286501375973", "id": "7f1a3402f7ab8971cf58f7079f26123dc3830937"}

