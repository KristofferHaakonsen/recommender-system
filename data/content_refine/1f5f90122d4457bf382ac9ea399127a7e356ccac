{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "svein inge meland"}, {"field": "body", "value": ["Saken oppdateres.", "Plagieringen ble oppdaget da forskeren leverte en artikkel til publisering et anerkjent amerikansk tidsskrift. Tidsskriftet bruker fageksperter (referees) for \u00e5 gjennomg\u00e5 vitenskapelige artikler som skal publiseres. En av dem oppdaget at deler av teksten var den samme som i en artikkel som ble publisert av en annen forsker for fire \u00e5r siden.", "Et avsnitt p\u00e5 15 linjer i innledningen i manuskriptet er ordrett den samme som i den tidligere publiserte artikkelen. Det er ingen henvisning til denne artikkelen i referanselisten i trondheimsforskerens manuskript. Tidsskriftet publiserte ikke NTNU-forskerens artikkel og varslet universitetet om plagieringen. Ledelsen ved Det medisinske fakultet, NTNU, nedsatte et utvalg for \u00e5 granske saken.", "Konklusjonen til granskningsutvalget er at forskningsprosjektet er reelt, forskningen er gjennomf\u00f8rt og den har skjedd i tr\u00e5d med god vitenskapelig praksis. Men utvalget sl\u00e5r fast at deler av teksten i innledningen er plagiert og at det er kritikkverdig. I tillegg til de 15 linjene, fant utvalget to mindre avsnitt som er plagiert fra en annen artikkel.", "I tillegg til hovedforfatteren, er det fire medforfattere til artikkelen. Granskningsutvalget frikjenner disse og sl\u00e5r fast at de har levert bidrag til artikkelen i form av tabeller, ideer, analyser, seleksjon av datainnsamling og diskusjoner. Men de har ikke deltatt i skrivingen av innledningen. Medforfatterne hadde heller ikke grunn til \u00e5 sjekke om deler av teksten var kopiert, mener utvalget.", "Granskningsutvalget gjennomgikk fem tidligere publiserte artikler av hovedforfatteren uten \u00e5 finne plagiert tekst.", "Forskeren sier selv at saken er et sjokk for han og han stiller seg uforst\u00e5ende til hva som har skjedd. Han kan ikke huske hvordan, eller forklare hvorfor, den kopierte teksten har kommet inn i artikkelen. Forskeren sier at han ikke har hatt noen intensjoner om \u00e5 jukse. Han argumenterer med at det ikke er gjort noe fors\u00f8k p\u00e5 \u00e5 endre teksten, som hadde v\u00e6rt naturlig hvis man \u00f8nsket \u00e5 skjule juks.", "NTNU-forskeren viser ogs\u00e5 til at han foreslo at tidsskriftet skulle bruke en av forfatterne til den opprinnelige artikkelen som fagekspert for \u00e5 vurdere innholdet (referee) i hans artikkel. Dette bekreftes av tidsskriftet. Vedkommende ville naturligvis gjenkjent teksten.", "\u2013 \u00c5 plagiere tekst og presentere den som sin egen er alvorlig. Dette gjelder et amerikansk tidsskrift og der ser de nok enda alvorligere p\u00e5 det, sier prodekan Helge Klungland ved Det medisinske fakultet, NTNU. Han har ledet granskingsutvalget.", "\u2013 Det forekommer at \u00e9n setning eller to blir gjengitt ordrett, men da m\u00e5 det fremg\u00e5 at det er et sitat og da skal det v\u00e6re en referanse til kilden. I dette tilfelle er det snakk om et langt avsnitt, og det er ikke laget noen referanse.", "Klungland bekrefter at NTNU har kommet med en reaksjon mot medarbeideren, men vil ikke r\u00f8pe konkret hvilken. Det skal ikke v\u00e6re noen form for degradering eller restriksjoner i forhold til publisering.", "Det som er viktig \u00e5 understreke, er at det er absolutt ingen mistanke om fusk i forskningen her, og vi har heller ikke funnet at han har plagiert tidligere, sier Klungland.", "Kan plagieringen skyldes et rent arbeidsuhell med kopier/lim inn-funksjonen?", "\u2013 S\u00e5 enkelt er det ikke. I tillegg til det kopierte avsnittet, har forfatteren ogs\u00e5 f\u00f8rt inn referansene som dette avsnittet inneholder i sin egen referanseliste, sier Helge Klungland.", "Saken er rapportert til Nasjonalt utvalg for gransking av redelighet i forskning.", "Forskeren har ikke \u00f8nsket \u00e5 kommentere saken overfor Adresseavisen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "33133f7c85cc196c472be6e119f7553ff850ce9629959607cfb236e2890f7a42"}, {"field": "createtime", "value": "2013-09-01T18:59:56.682Z"}, {"field": "description", "value": "En medisinsk forsker ved NTNU kopierte et avsnitt fra en annen vitenskapelig artikkel inn i sin egen. Forskeren er nektet publisering i et amerikansk tidsskrift i tre \u00e5r."}, {"field": "dominantimage", "value": "http://www.adressa.no/incoming/article1343231.ece5/ALTERNATES/w980-default/klungland"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1f5f90122d4457bf382ac9ea399127a7e356ccac.jpg?5879e117"}, {"field": "dominantthumbnaildimensions", "value": "300x169"}, {"field": "heading", "value": ["Forsker utestengt etter plagiering -adressa.no", "15 linjer", "Frikjenner medforfatterne", "Sjokkert forsker", "- Alvorlig", "Ikke arbeidsuhell"]}, {"field": "id", "value": "1f5f90122d4457bf382ac9ea399127a7e356ccac"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["artikkel", "tekst", "publisert", "amerikansk tidsskrift", "plagiert", "forsker"]}, {"field": "kw-entity", "value": ["u. han", "nasjonalt", "adresseavisen"]}, {"field": "kw-pageclass", "value": "article"}, {"field": "kw-person", "value": "helge klungland"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1343231.ece5/ALTERNATES/w980-default/klungland"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forsker utestengt etter plagiering"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1441447.ece"}, {"field": "pageclass", "value": null}, {"field": "publishtime", "value": "2010-02-08T04:44:56.000Z"}, {"field": "recs-articleid", "value": "1245101"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2010-02-08T04:44:56.000Z"}, {"field": "recs-rawtitle", "value": "Forsker utestengt etter plagiering -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "En medisinsk forsker ved NTNU kopierte et avsnitt fra en annen vitenskapelig artikkel inn i sin egen. Forskeren er nektet publisering i et amerikansk tidsskrift i tre \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/1f5f90122d4457bf382ac9ea399127a7e356ccac.jpg?5879e117"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-01-14T08:28:07.000Z"}, {"field": "title", "value": "Forsker utestengt etter plagiering"}, {"field": "url", "value": "http://www.adressa.no/nyheter/trondheim/article1441447.ece"}, {"field": "urlhash", "value": "1f5f90122d4457bf382ac9ea399127a7e356ccac"}], "score": 1.2060667, "siteId": "9222270286501375973", "id": "1f5f90122d4457bf382ac9ea399127a7e356ccac"}

