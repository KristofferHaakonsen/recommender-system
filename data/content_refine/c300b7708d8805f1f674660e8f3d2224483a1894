{"fields": [{"field": "modifiedtime", "type": "time", "value": "2017-01-20T19:41:48.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["historie", "Olav den hellige", "Trondheim"]}, {"field": "author", "value": ["s\u00f8lvi l\u00f8chen", "universitetsbibliotekar ntnu gunnerusbiblioteket"]}, {"field": "body", "value": ["I \u00e5r er det 90 \u00e5r siden Henrik Mathiesen d\u00f8de. Han var blant de selvl\u00e6rte p\u00e5 grunn av d\u00e5rlig helse, og fikk ikke mer videreg\u00e5ende utdanning enn et par \u00e5r p\u00e5 den Borgerlige Realskole. Mathiesen skrev banebrytende om middelalderens gatenett i Trondheim og utga v\u00e5rt f\u00f8rste sammenhengende bokverk om Trondheim by i middelalderen. Han var spesielt opptatt av Erkebispeg\u00e5rden og Domkirken.", "Han var n\u00e6r venn av v\u00e5r store arkeolog, Ingvald Undset, og illustrerte hans faglige b\u00f8ker og vitenskapelige artikler. Han hadde p\u00e5virkning p\u00e5 datteren Sigrid Undset, nobelprisvinner i litteratur, og hennes middelalderinteresse. Hadde det ikke v\u00e6rt for at hun fikk v\u00e6re med i farens og Mathiesens historiske samtaler, ville kanskje ikke middelalderromanene hennes blitt skapt.", "LES OGS\u00c5: En av de mest popl\u00e6re helgener i Tr\u00f8ndelag", "Senere skrev Mathiesen utallige artikler i blant annet Dagsposten og Adresseavisen om historiske hendelser og personer som hadde utmerket seg i byen og bygden. For \u00e5 skaffe stoff til artiklene reiste han til bibliotek og arkiver i K\u00f8benhavn, Christiania og Flensburg, og han brukte flittig Det kongelige Norske Videnskabers Selskabs bibliotek og Statsarkivet i Trondheim. I Dagsposten skrev han ofte om trondhjemmere og strindinger som hadde utmerket seg, og for \u00e5 f\u00e5 bakgrunnsstoff og fotografier til artiklene skrev han til personenes slektninger og venner. Her kan man finne slektssammenhenger og stoff om byens befolkning p\u00e5 tidlig 1900-tall som ellers kan v\u00e6re vanskelig \u00e5 f\u00e5 tak i.", "LES OGS\u00c5: Visste du at Sukkerhuset i Trondheim spilte en rolle i slavehandelen?", "Henrik Mathiesen var en utmerket tegner, og han illustrerte artiklene med sine egne pennetegninger og akvareller. P\u00e5 sine reiser fant han gamle h\u00e5ndtegnede kart over Trondheim som han med stor kyndighet tegnet av og kolorerte. Spesiell betydning hadde han fordi han tegnet og beskrev bygninger som siden er revet eller tapt i branner. Han likte ogs\u00e5 \u00e5 fortelle om familiene som hadde bodd i husene. Artiklene gjemte han og de er tilgjengelige i klipparkivet for forskere og slektsgranskere.", "Han var dessuten \u00abfar\u00bb til b\u00e5de Trondheims og Strindas nye gatenavn i 1914 og 1917.", "Men det han selv helst ville bli husket for var gjenreisingen av Hellig Olav med feiring hvert \u00e5r p\u00e5 merkedagen 29. juli. Han var blant de aller f\u00f8rste i landet som talte for dette, og skrev flere artikler i Dagsposten allerede p\u00e5 1880-tallet. Der fremhevet han Hellig Olavs store betydning for Norges historie, og han p\u00e5pekte hvor merkelig det var at den store helgenkongen ikke var blitt feiret siden middelalderen. Det kom selvsagt av reformasjonen, som ugles\u00e5 Olav fordi han var katolsk helgen. Hvert \u00e5r p\u00e5 Olavsdagen samlet han uansett st\u00f8rre forsamlinger til foredrag om helgenkongen i Domkirken, noe som like \u00e5rvisst ble bemerket i avisene.", "LES OGS\u00c5: Lager ungdomsfilm om Olavsmyten", "LES OGS\u00c5: Tr\u00f8ndersk filmmilj\u00f8 bykser frem i utlandet", "I 1897 var det Trondheims 900-\u00e5rsjubileum med stor feiring, og her ble det for f\u00f8rste gang i nyere historie fors\u00f8kt \u00e5 lage en storstilt feiring av Hellig Olav. Sammen med venner i partiet Venstre, planla en begeistret Mathiesen feiringen med folketog, b\u00e5l langs fjorden, minnegudstjeneste og korsang i Domkirken. Det skulle ogs\u00e5 arrangeres en stor b\u00e5tkortesje til Stiklestad. Siden dette var i \u00absvensketiden\u00bb, s\u00e5 var Oscar 2. Norges konge. Han syntes nok det var for nasjonalistisk av nordmennene \u00e5 feire helgenkongen, og valgte en annen \u00e5pningsdato enn 29.julifor 900-\u00e5rsjubileet. Venstre klarte likevel \u00e5 samle et stort folketog p\u00e5 selv dagen. Hele 6000 mennesker deltok, og selveste Bj\u00f8rnstjerne Bj\u00f8rnson holdt en patriotisk tale p\u00e5 Ilevollen. I den gamle steinkirken p\u00e5 Stiklestad ble det holdt gudstjeneste. Mathiesen meldte selv at det m\u00f8tte 10 000 mennesker p\u00e5 Stiklestad i 1897, en ganske ufattelig menneskemengde. Kirken var splittet i saken, og selv om Olav var den f\u00f8rste kristne kongen i Norge, var kirken redd for at gjenreisingen av den katolske helgenen kunne f\u00f8re nasjonen i en skremmende katolsk retning.", "LES OGS\u00c5: Olav den helliges kirke p\u00e5 arkeologisk toppliste", "I 1930 var det 900 \u00e5r siden slaget p\u00e5 Stiklestad, og Henrik Mathiesen ble invitert inn i planleggingskomiteen for Olavsfesten. Men Mathiesen d\u00f8de i 1927 uten \u00e5 oppleve markeringen av Olavs d\u00f8d. Det var f\u00f8rst i 1930 at Olavsdagen, 29. juli ble offentlig flaggdag. I v\u00e5re dager feires 29. juli p\u00e5 den selvf\u00f8lgeligste m\u00e5te, og vi har f\u00e5tt de \u00e5rlige Olavsfestdagene, som er den mangfoldige nasjonale feiringen i Trondheim.", "Mathiesen var en distinkt type, men hadde svakelige \u00f8yne. P\u00e5 grunn av et handikap haltet han. Han hadde likevel stor arbeidskapasitet, og oppn\u00e5dde gjennom sin journalistiske virksomhet og utallige foredrag \u00e5 bli godt kjent i landsdelen. Uten fast l\u00f8nnet arbeid var han stadig p\u00e5 jakt etter \u00f8konomisk st\u00f8tte. Han oppn\u00e5dde m\u00e5nedlig st\u00f8tte fra Trondhjems Sparebank for \u00e5 opprettholde sitt lokalhistoriske arkiv i bankens lokaler. I dag oppbevares det p\u00e5 NTNU Gunnerusbiblioteket og blir benyttet av lokalhistorikere, i bygdeb\u00f8ker og b\u00f8ker om Trondheim.", "For \u00e5 markere 90-\u00e5rsdagen for hans bortgang planlegges det en utstilling p\u00e5 Kalvskinnet. Man \u00f8nsker ogs\u00e5 \u00e5 publisere tegninger og akvareller, fotografier i album og av glassplater fra 1860-tallet og framover. Kartene hans er allerede skannet inn i databasen som heter gunnerus.no. Henrik Mathiesen var en sterk stemme i sin samtid, og kan fremdeles bidra til forskningen p\u00e5 den tr\u00f8nderske lokalhistorien."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "371330802da04585e1bc378282a2ac742fbc22fa59560035a8f49db485dc8dfd"}, {"field": "createtime", "value": "2017-01-20T19:43:06.000Z"}, {"field": "description", "value": "Henrik Mathiesen (1847\u20131927) regnes som Tr\u00f8ndelags f\u00f8rste byhistoriker, og er i dag stort sett glemt. Men hans livsverk var ikke uten betydning."}, {"field": "dominantimage", "value": "http://www.adressa.no/pluss/meninger/article14091144.ece/i9z3zn/ALTERNATES/w980-default/GamleR%C3%A5dhus%20.mindre"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c300b7708d8805f1f674660e8f3d2224483a1894.jpg?58ca840d"}, {"field": "dominantthumbnaildimensions", "value": "300x169"}, {"field": "heading", "value": "Ville gjenreise feiringen av Hellig Olav -adressa.no"}, {"field": "id", "value": "c300b7708d8805f1f674660e8f3d2224483a1894"}, {"field": "keyword", "value": ["historie", "Olav den hellige", "Trondheim"]}, {"field": "keywords", "value": "historie,Olav den hellige,Trondheim"}, {"field": "kw-category", "value": ["meninger", "pluss"]}, {"field": "kw-concept", "value": ["artikler", "hellig", "gjenreise feiringen", "tegnet", "feiret", "dag", "skrev", "middelalderen"]}, {"field": "kw-entity", "value": ["dagsposten", "olavsdagen", "borgerlige realskole", "gunnerusbiblioteket", "bj\u00f8rnstjerne bj\u00f8rnson", "trondheims 900", "olavsmyten", "venstre", "trondheims og strindas", "statsarkivet", "kalvskinnet", "dagsposten og adresseavisen", "oscar 2", "olavsfestdagene", "ilevollen", "olavsfesten", "sukkerhuset", "christiania og flensburg", "domkirken", "norske videnskabers selskabs", "trondhjems sparebank", "erkebispeg\u00e5rden og domkirken", "hellig olav"]}, {"field": "kw-location", "value": ["tr\u00f8ndelag", "norge", "stiklestad", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["sigrid undset", "ingvald undset", "henrik mathiesen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14091144.ece/i9z3zn/ALTERNATES/w980-default/GamleR%C3%A5dhus%20.mindre"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ville gjenreise feiringen av Hellig Olav"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/01/20/Ville-gjenreise-feiringen-av-Hellig-Olav-14091146.ece"}, {"field": "pageclass", "value": ["article"]}, {"field": "publishtime", "value": "2017-01-20T19:41:48.000Z"}, {"field": "recs-articleid", "value": "14091146"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-01-20T19:41:48.000Z"}, {"field": "recs-rawtitle", "value": "Ville gjenreise feiringen av Hellig Olav -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Henrik Mathiesen (1847\u20131927) regnes som Tr\u00f8ndelags f\u00f8rste byhistoriker, og er i dag stort sett glemt. Men hans livsverk var ikke uten betydning."}, {"field": "thumbnail", "value": "http://content-thumbnail.cxpublic.com/content/thumbnail200x150/c300b7708d8805f1f674660e8f3d2224483a1894.jpg?58ca840d"}, {"field": "thumbnailfullheightdimensions", "value": "200x1598"}, {"field": "timestamp", "value": "2017-03-16T12:24:45.000Z"}, {"field": "title", "value": "Ville gjenreise feiringen av Hellig Olav"}, {"field": "url", "value": "http://www.adressa.no/pluss/meninger/2017/01/20/Ville-gjenreise-feiringen-av-Hellig-Olav-14091146.ece"}, {"field": "urlhash", "value": "c300b7708d8805f1f674660e8f3d2224483a1894"}], "score": 0.93414146, "siteId": "9222270286501375973", "id": "c300b7708d8805f1f674660e8f3d2224483a1894"}

