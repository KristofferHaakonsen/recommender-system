{"fields": [{"field": "modifiedtime", "type": "time", "value": "2016-11-30T13:36:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "F\u00f8r trondhjemmerne hadde gnidd s\u00f8vnen ut av \u00f8ynene var byen overtatt av fremmede uniformer. Skuelystne og sjokkerte innbyggere kunne se marsjerende tropper og v\u00e6re vitne til uvirkelige scener, som n\u00e5r en tysk og en norsk soldat st\u00e5r vakt side om side, b\u00e5de i Munkegata og p\u00e5 Kristiansten festning.", "I Trondheim var krigen over f\u00f8r den var begynt. Ingen rakk \u00e5 mobilisere, og tyskerne kunne overta v\u00e5penlagre og sikre seg kontroll over jernbane, bruer, veier og flyplass.", "Hva ville skjedd dersom tyskerne var bitt stoppet ved Agdenes og de andre kystfortene? Hvordan ville det g\u00e5tt hvis Norge hadde klart \u00e5 ta i bruk de forsvarsmidlene som tross alt fantes? Ville tyskerne ha m\u00e5ttet gi opp og blitt n\u00f8dt til \u00e5 konsentrere seg om det forest\u00e5ende angrepet p\u00e5 Frankrike? Ville engelskmennene kommet isteden, eller ville Norge virkelig blitt en blodig krigsskueplass og ikke \u00e5sted for en \u00abliksomkrig\u00bb? Kombinasjoner av disse scenariene er tenkelig hvis vi f\u00f8rst begir oss inn p\u00e5 kontrafaktiske spekulasjoner.", "Om kvelden 8. april 1940 var den tyske fl\u00e5ten p\u00e5 vei nordover. I en n\u00f8ye planlagt og koordinert operasjon seilte krigsskipene mot de viktigste norske havnene. En dr\u00f8y m\u00e5ned tidligere var Adolf Hitler blitt endelig overbevist om at det var riktig \u00e5 invadere det strategisk plasserte kystlandet. 1. mars signerte han direktivet \u00abWeser\u00fcbung\u00bb. Her st\u00e5r det at man skal \u00abgi foretagendet karakteren av en fredelig besettelse som har den v\u00e6pnede beskyttelse av de nordiske staters n\u00f8ytralitet som m\u00e5l\u00bb.", "I virkeligheten handlet det om \u00e5 komme engelskmennene i forkj\u00f8pet, sikre seg viktige ub\u00e5tbaser og kontrollere jernmalmtransporten fra Sverige over Narvik. If\u00f8lge sjefen for hele operasjonen, general von Falkenhorst, skal Hitler ha forklart ham at okkupasjonen av Norge var \u00abkrigsviktig, krigsn\u00f8dvendig og krigsavgj\u00f8rende\u00bb.", "For \u00f8vrig kunne Norge nesten samtidig ha blitt trukket inn i krigen av vestmaktene. England og Frankrike planla \u00e5 sende hjelpstyrker til Finland via Narvik, for dermed \u00e5 ha et p\u00e5skudd til \u00e5 f\u00e5 kontroll over de viktige malmgruvene i Kiruna. Kontroll over norskekysten var en del av planen som ble droppet da Finland sluttet fred med Sovjet 16. mars. En krig mellom vestmaktene og Sovjet ble avverget.", "Den skjebnesvangre natten til 9. april gjennomf\u00f8rte tyskerne det som siden er blitt karakterisert som en av tidenes dristigste milit\u00e6roperasjoner. For egentlig skulle det ikke v\u00e6rt s\u00e5 enkelt. Tross alt var alle de store byene bevoktet av tungt kanonskyts og mannskaper som hadde som sin eneste oppgave \u00e5 hindre nettopp det som skjedde. Den f\u00f8rste tyske b\u00f8lgen bestod av s\u00e5 \u00e5 si hele krigsfl\u00e5ten, men bare 8850 soldater, flere uten kamperfaring.", "Den viktigste risikofaktoren for tyskerne var den sterke engelske fl\u00e5ten. Engelskmennene oppdaget tidlig de tyske fl\u00e5tebevegelsene og varslet mineutlegging, men de skj\u00f8nte ikke hva som var p\u00e5 gang f\u00f8r det var for sent. Bare i Narvik rakk de \u00e5 forf\u00f8lge og senke flere tyske skip.", "Tyskernes plan var \u00e5 utnytte overraskelsesmomentet og \u00e5 satse p\u00e5 at nordmennene, om enn motvillig, ville akseptere p\u00e5standen om at de kom som venner og bare \u00f8nsket \u00e5 beskytte oss.", "Selv om den norske motstanden overrasket dem, lyktes de til overm\u00e5l. I ettertid er det nesten fascinerende \u00e5 registrere serien av misforst\u00e5elser, tabber, uflaks, uforberedt n\u00f8ling og mangel p\u00e5 d\u00f8mmekraft p\u00e5 norsk side. Det er imidlertid ikke riktig at de tyske krigsskipene seilte uhindret inn til de norske byene. S\u00e5 \u00e5 si alle kystfortene avfyrte skudd, og det kom til kamp. I Narvik omkom over to hundre norske marinesoldater da panserskipene \u00abEidsvoll\u00bb og \u00abNorge\u00bb ble senket. Utenfor Kristiansand m\u00e5tte tyskerne snu to ganger, f\u00f8r de noen timer forsinket kunne erobre byen.", "Men det norske kystforsvaret klarte ikke \u00e5 gj\u00f8re motstand som fikk betydning. Unntaket var Oslofjorden og kommandant Birger Eriksen p\u00e5 Oscarsborg festning.", "En opplevelse fra Agdenes festning ved starten av f\u00f8rste verdenskrig kan ha p\u00e5virket Eriksens handlekraft. I november 1914 passerte den tyske hjelpekrysseren \u00abBerlin\u00bb uhindret forbi festningen p\u00e5 flukt fra engelskmennene. Kommandanten fikk senere avskjed, og nestkommanderende Birger Eriksen overtok. Han satt som sjef ved Trondheimsfjorden helt til 1931.", "N\u00e5 stod han i fremste rekke p\u00e5 Oscarsborg og gav sine ordrer. \u00abI morgen er jeg enten helt eller jeg er stilt for krigsrett\u00bb, skal han ha sagt til sine folk.", "Festningen senket krysseren \u00abBl\u00fccher\u00bb, og n\u00e6rmere fem hundre tyske soldater og sj\u00f8folk mistet livet. Dermed ble tyskerne s\u00e5 pass forsinket at kongen og regjeringen rakk \u00e5 komme seg unna Oslo. Sannsynligheten er stor for at det videre forl\u00f8pet ville blitt helt annerledes dersom dette ikke hadde skjedd.", "Norge var en nasjon som ikke hadde v\u00e6rt i krig p\u00e5 125 \u00e5r. F\u00f8rste verdenskrig ble observert fra tilskuerplass, og i 1905 slapp vi unna med mobilisering langs grensen, det ble ingen krig med svenskene.", "Bonden som var p\u00e5 vei ut p\u00e5 et jorde akkurat der en norsk styrke l\u00e5 og ventet p\u00e5 de framrykkende tyskerne, representerte nok holdningen ganske godt n\u00e5r han svarte f\u00f8lgende p\u00e5 oppfordringen om \u00e5 se til \u00e5 komme seg ut av ildlinjen: \u00abMen dom skyter da vel itte med skarpt?\u00bb", "Litt av den samme mentaliteten preget b\u00e5de forsvaret og regjeringen. Kan det virkelig v\u00e6re alvor? Da alvoret gikk opp for regjeringen, som var samlet denne natten, ble ordren om full mobilisering oppfattet av forsvaret som en stille eller delvis mobilisering som dermed skulle sendes ut i posten. Denne glippen fikk store konsekvenser.", "Mye har v\u00e6rt skrevet om kampene i Norge etter 9. april. Om v\u00e5rt mangelfulle forsvar, om d\u00e5rlig utrustning og om engelskmennenes mislykkede knipetangsman\u00f8ver mot Midt-Norge. Vi skal samtidig huske at det ble organisert og improvisert innbitt motstand over store deler av S\u00f8r-Norge, og at norske, franske og polske styrker var i ferd med \u00e5 vinne kampen om Narvik da Norge kapitulerte 9. juni. I mellomtiden var S\u00f8r-Norge oppgitt og Elverum, Namsos, Steinkjer, Molde, Narvik, Kristiansund, Bod\u00f8 og flere tettsteder lagt i grus av tyske bombefly.", "Tyskerne brukte lengre tid p\u00e5 \u00e5 erobre Norge enn noe annet land, f\u00f8r angrepet p\u00e5 Sovjetunionen i 1941.", "Nettopp derfor er det interessant \u00e5 spekulere, hva ville skjedd om den norske motstanden og hjelpen fra de allierte hadde v\u00e6rt optimal? Bedre koordinert, smartere utf\u00f8rt og med noen flere av tilfeldighetene p\u00e5 sin side.", "Kan vi se for oss at tyskerne gjorde vendereis og gav opp i f\u00f8rste omgang? Tross alt kom de med en beskjeden styrke. Det er fullt mulig at de ikke ville klart \u00e5 besette alle de store byene. Hvis for eksempel Trondheim ikke var falt p\u00e5 tyske hender, kunne midtnorske styrker ha organisert seg herfra og de allierte ville hatt et helt annet utgangspunkt for \u00e5 bidra. Tyskerne ville ikke kunnet bruke V\u00e6rnes (oppgradert og klargjort med norske arbeidere og velsignelse fra norske myndigheter) som utgangspunkt for bombing i nord. Med en st\u00f8rre del av fl\u00e5ten tapt ville tyskerne ogs\u00e5 f\u00e5tt problemer med \u00e5 fylle p\u00e5 med soldater.", "Det er mulig \u00e5 se for seg at tyskerne m\u00e5tte n\u00f8ye seg med fremrykking s\u00f8rfra og at de allierte hadde kontroll over kystbyene. Utfallet ville v\u00e6rt uvisst. P\u00e5 den ene siden mente Hitler at erobringen av Norge var krigsavgj\u00f8rende, p\u00e5 den andre siden stod han klar til \u00e5 gjennomf\u00f8re angrepet p\u00e5 Nederland, Belgia og Frankrike og ville kanskje ha prioritert den aksjonen.", "Norge kunne ha unng\u00e5tt \u00e5 bli okkupert av tyskerne, men sannsynlig er det ikke. Dersom det hadde skjedd, kunne vi ikke lenger v\u00e6rt n\u00f8ytrale, og en engelsk/fransk tilstedev\u00e6relse ville v\u00e6rt sannsynlig. Det er vanskelig \u00e5 se for seg at engelskmennene med sin i 1940 f\u00e5tallige og d\u00e5rlige h\u00e6r, kunne ha besatt landet og holdt kontrollen. Likevel, det er interessant \u00e5 reflektere over hvorvidt et alternativt hendelsesforl\u00f8p 9. april og dagene etter kunne ha endret krigens gang. Uten ub\u00e5tbasene og krigshavnene i Norge ville tyskernes slagkraft v\u00e6rt vesentlig d\u00e5rligere i sj\u00f8krigen og konvoiene til Murmansk kunne g\u00e5tt uhindret.", "En avgj\u00f8rende faktor i kampen om Norge ville uansett v\u00e6rt det sterke tyske flyv\u00e5penet med sine baser i et erobret Danmark og med kontroll over Fornebu. Dersom tyskerne m\u00f8tte betydelig sterkere motstand, ville bombing av flere norske byer som Oslo, Bergen og Trondheim trolig v\u00e6rt aktuelt.", "Sterkere motstand kunne i f\u00f8rste omgang forhindret tysk erobring, men kunne samtidig ogs\u00e5 gjort landet v\u00e5rt til en langvarig krigssone med store sivile tap, f\u00f8r tyskerne likevel vant. Kanskje ville vi f\u00e5tt en mer brutal okkupasjon.", "Slik okkupasjonen faktisk forl\u00f8p, slapp ingen andre av landene som kom med i krigen i Europa, billigere unna enn Norge. Da ser vi bort fra Danmark. Sammenlignet med grusomhetene i \u00d8st-Europa, oppf\u00f8rte den samme tyske h\u00e6ren i Norge seg disiplinert og hensynsfullt.", "Likevel, mer enn 10000 nordmenn mistet livet, 400 av dem ble henrettet eller torturert til d\u00f8de, 760 norske j\u00f8der ble deportert, bare 25 overlevde. Over 40000 nordmenn fikk landssvikdommer.", "De fem okkupasjons\u00e5rene er uten tvil de mest dramatiske og traumatiske i norsk historie. Ikke rart vi aldri blir helt ferdig med dem. \u00c5rene skapte samhold \u2013 og splittelse. De har v\u00e6rt med \u00e5 forme nasjonen. Diskusjonen om krigen og historiene som fortelles ser ikke ut til \u00e5 miste sin interesse. 9. april vil bli markert ogs\u00e5 i fremtiden.", "stein.arne.sether@adresseavisen.no", "Les flere av Stein Arne S\u00e6thers l\u00f8rdagskommentarer"]}, {"field": "category0", "value": "meninger"}, {"field": "contenthash", "value": "f310f0bce5a830b916b5edb1b3662bd4c95de6e6d874a68d7a492bde1d377fcd"}, {"field": "createtime", "value": "2017-03-13T10:11:10.000Z"}, {"field": "description", "value": "Norge ble tatt p\u00e5 sengen 9. april for 70 \u00e5r siden. Hva hadde skjedd dersom vi hadde v\u00e6rt ute av dynene og brukt de v\u00e5pnene vi tross alt hadde?"}, {"field": "dominantimage", "value": "http://www.adressa.no/incoming/article1350992.ece5/ALTERNATES/w980-default/img080_Cropped"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/15689868c674d39bbbeb44e853300eff19cd04a4.jpg?5984f6cc"}, {"field": "dominantthumbnaildimensions", "value": "300x169"}, {"field": "heading", "value": "Dersom Oscarsborg ikke var unntaket -adressa.no"}, {"field": "id", "value": "15689868c674d39bbbeb44e853300eff19cd04a4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["norske motstanden", "krig", "norske byer", "tyskerne", "tysk", "norsk", "mistet livet", "sterkere motstand"]}, {"field": "kw-entity", "value": ["weser\u00fcbung", "eriksens", "kristiansten", "bergen og trondheim", "fornebu", "falkenhorst", "sovjet", "\u00f8st-europa", "oscarsborg", "munkegata", "s\u00f8r-norge", "belgia og frankrike", "sovjetunionen", "bl\u00fccher"]}, {"field": "kw-location", "value": ["kristiansand", "namsos", "kiruna", "trondheim", "bod\u00f8", "oslo", "narvik", "eidsvoll", "steinkjer", "berlin", "finland", "v\u00e6rnes", "europa", "agdenes", "midt-norge", "nederland", "murmansk", "oslofjorden", "danmark", "norge", "trondheimsfjorden", "frankrike", "sverige", "elverum", "kristiansund", "molde"]}, {"field": "kw-pageclass", "value": "article"}, {"field": "kw-person", "value": ["adolf hitler", "stein arne s\u00e6thers", "birger eriksen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1350992.ece5/ALTERNATES/w980-default/img080_Cropped"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dersom Oscarsborg ikke var unntaket"}, {"field": "og-type", "value": "article"}, {"field": "og-url", "value": "http://www.adressa.no/meninger/2010/04/12/Dersom-Oscarsborg-ikke-var-unntaket-1212215.ece"}, {"field": "pageclass", "value": ["article"]}, {"field": "publishtime", "value": "2010-04-12T09:39:54.000Z"}, {"field": "recs-articleid", "value": "1212215"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-04-12T09:39:54.000Z"}, {"field": "recs-rawtitle", "value": "Dersom Oscarsborg ikke var unntaket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Norge ble tatt p\u00e5 sengen 9. april for 70 \u00e5r siden. Hva hadde skjedd dersom vi hadde v\u00e6rt ute av dynene og brukt de v\u00e5pnene vi tross alt hadde?"}, {"field": "thumbnail", "value": "http://content-thumbnail.cxpublic.com/content/thumbnail200x150/15689868c674d39bbbeb44e853300eff19cd04a4.jpg?5984f6cc"}, {"field": "thumbnailfullheightdimensions", "value": "200x2692"}, {"field": "timestamp", "value": "2017-08-04T22:35:56.000Z"}, {"field": "title", "value": "Dersom Oscarsborg ikke var unntaket"}, {"field": "url", "value": "http://www.adressa.no/meninger/2010/04/12/Dersom-Oscarsborg-ikke-var-unntaket-1212215.ece"}, {"field": "urlhash", "value": "15689868c674d39bbbeb44e853300eff19cd04a4"}], "score": 0.5951113, "siteId": "9222270286501375973", "id": "15689868c674d39bbbeb44e853300eff19cd04a4"}

