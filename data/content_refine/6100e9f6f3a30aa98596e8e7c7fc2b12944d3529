{"fields": [{"field": "modifiedtime", "type": "time", "value": "2012-04-24T13:46:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den store salen i Nordenfjeldske Kunstindustrimuseum i Trondheim er omm\u00f8blert fra Synn\u00f8ve Korssj\u00f8ens sm\u00e5 smykker og objekter til en utstilling av st\u00f8rre fysisk format. Inn er kommet bord, stoler, skap, gulvklokker, skrivebord, kommoder og senger av den halvt glemte m\u00f8belkunstneren Edvard R\u00f8hmen i Trondheim, en mann som levde fra 1879 til 1943 og drev sitt eget firma i byen fra 1901 og frem til sin d\u00f8d. I mellomkrigstiden var R\u00f8hmen et kjent trekk i bybildet, i sitt karakteristiske ganglag p\u00e5 hastig marsj gjennom gatene. Men kjent var han i h\u00f8y grad ogs\u00e5 som m\u00f8belsnekker og m\u00f8beltegner, bedriftseier og kulturpersonlighet.", "Med denne utstillingen, \u00abM\u00f8belsnekkeren Edvard R\u00f8hmen\u00bb, skal han igjen bli husket som fortjent. Her stilles det ut en lang rekke arbeider, fra hans tidlige periode etter \u00e5rhundreskiftet, til eksempler p\u00e5 hans aller seneste produksjon under krigen. I tillegg har Kunstindustrimuseet fritt kunnet velge fra R\u00f8hmens fyldige arkiv, som for flere \u00e5r siden ble gitt til museet. Arkivet inneholder blant annet foredrag og artikler, sterkt preget av R\u00f8hmens klare meninger, blant annet om billige, masseproduserte utenlandske m\u00f8bler. Selv kunne produksjonen fra R\u00f8hmens verksted til tider grense til det fabrikkmessige, men han laget gjennom alle \u00e5r unike arbeider, til utstillinger, konkurranser og de mange spesialbestilte m\u00f8blement.", "Lokal stilkunst", "Vidsyn og internasjonal orientering er sjelden mangelvare i Kunstindustrimuseet i Trondheim. Dette er i fullt monn til stede ogs\u00e5 i den nye utstillingen, som imidlertid viser at generell stilhistorisk utvikling meget godt kan belyses med lokale eksempler. Denne gang ligger alts\u00e5 alt materialet innenfor \u00e9n formgivers produksjon, Edvard R\u00f8hmen som fra 1901 leverte sin avanserte m\u00f8belkunst fra ulike adresser i byen, lengst fra Klostergata 72, der han fra 1913 bygde opp en st\u00f8rre m\u00f8belbedrift med 20 ansatte p\u00e5 det meste.", "Aldri skjedde stilendringene raskere enn i de f\u00f8rste 30 \u00e5rene av 1900-tallet. Den friske, ungdommelige og organiske jugendstilen br\u00f8t med 1800-tallets historisme, men ble selv avl\u00f8st av ny fortidsinspirert stil og 20-tallets nyklassisisme, f\u00f8r denne siste gled over i enkel og upyntet funksjonalisme. Str\u00f8mningene p\u00e5virket i h\u00f8y grad ogs\u00e5 m\u00f8belkunsten, som overalt fikk sine lokale nyskapere innenfor de ulike retningene. I Norge var det i f\u00f8rste rekke arkitekter som gjorde seg gjeldende som fornyere av m\u00f8belkunsten, men i hvert fall med ett betydelig tillegg i Edvard R\u00f8hmen i Trondheim.", "R\u00f8hmen var f\u00f8dt i J\u00f8ssund, men kom tidlig i l\u00e6re i Trondheim, der han fikk svennebrev i 1897. \u00c5ret etter dro han p\u00e5 gammelt h\u00e5ndverkervis ut p\u00e5 reise for \u00e5 l\u00e6re og var ute i Europa i vel to \u00e5r, mest i Tyskland, men ogs\u00e5 i Sveits og Frankrike, trolig ogs\u00e5 i Italia. I 1901 l\u00f8ste han borgerbrev som snekker i Trondheim og etablerte verksted, f\u00f8rst i S\u00f8ndre gate 10, kort etter i Dronningens gate 13.", "Fra jugend til funkis", "Fra kontinentet kom han hjem med impulser fra den unge art nouveau-/jugendstilen, blant andre van de Veldes m\u00f8belkunst, som i Kunstindustrimuseet jo permanent kan beundres i det ene siderommet til hovedsalen. Den f\u00f8rste reklameplakaten R\u00f8hmen tegnet, ga bud om en sterk vekt p\u00e5 denne nye stilen, men i praksis tok han den bare forsiktig i bruk, som detaljer i en overveiende klassisk inspirert m\u00f8belform, med klare trekk fra empiren. Senere, fra omkring 1910, ga inntrykk fra engelske m\u00f8belkunstnere p\u00e5 1700-tallet, bl.a. Hepplewhite, seg utslag i endringer, f.eks. stoler med skjoldformet rygg, samtidig som han arbeidet stadig mer i svensk flammebj\u00f8rk p\u00e5 bekostning av eik og mahogny.", "I 20-\u00e5rene kom de klassiske idealer fra f\u00f8r 1910 tydelig tilbake, skriver Ruth Waadeland i sin kunsthistoriske hovedoppgave om Edvard R\u00f8hmen fra 1994. I sine studier av R\u00f8hmens produksjon ser hun i de enkle klassiske former mot slutten av 20-tallet en tiln\u00e6rming mot funksjonalismen, som i det neste ti\u00e5ret klart preget hans m\u00f8belkunst. Den tidlige moderniteten hos R\u00f8hmen kom blant annet til syne i et kontorm\u00f8blement for fylkesmann Klingenberg og i stoler til Kunstforeningens nybygg i 1930. P\u00e5 utstillingen er denne siste fasen i R\u00f8hmens produksjon, da han hovedsakelige leverte m\u00f8bler p\u00e5 bestilling, d\u00e5rligst representert.", "Direkt\u00f8r Jan-Lauritz Opstad, som har hentet m\u00f8bler fra museets egne samlinger, fra privat og offentlig hold, h\u00e5per at det enn\u00e5 kan dukke opp arbeider fra den siste perioden, n\u00e5r s\u00f8kelyset n\u00e5 settes p\u00e5 Edvard R\u00f8hmen."]}, {"field": "category0", "value": "kultur"}, {"field": "contenthash", "value": "2772f4ab6372612f4c593bbacff1fbb679f7845476295b3d954846231844e46f"}, {"field": "createtime", "value": "2017-04-30T11:01:27.000Z"}, {"field": "description", "value": "Det glinser i polert mahogny og gl\u00f8der i flammebj\u00f8rk n\u00e5r h\u00f8stsolen kaster lys over gedigen m\u00f8belkunst og en fremragende kunstner og h\u00e5ndverker, som lenge har st\u00e5tt i skyggen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6100e9f6f3a30aa98596e8e7c7fc2b12944d3529.jpg?5979f3d8"}, {"field": "dominantthumbnaildimensions", "value": "256x256"}, {"field": "heading", "value": "Mester ut av skyggen -adressa.no"}, {"field": "id", "value": "6100e9f6f3a30aa98596e8e7c7fc2b12944d3529"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["h\u00f8y grad", "klare", "utstilling", "m\u00f8bler", "m\u00f8belkunst", "produksjon", "arbeider", "tider"]}, {"field": "kw-entity", "value": ["kunstindustrimuseet", "kunstforeningens", "nordenfjeldske kunstindustrimuseum", "m\u00f8belsnekkeren edvard r\u00f8hmen", "r\u00f8hmen", "sveits og frankrike", "veldes", "klostergata 72", "s\u00f8ndre", "dronningens", "j\u00f8ssund", "klingenberg"]}, {"field": "kw-location", "value": ["europa", "trondheim", "italia", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["edvard r\u00f8hmen", "jan-lauritz opstad", "ruth waadeland", "synn\u00f8ve korssj\u00f8ens"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mester ut av skyggen"}, {"field": "og-type", "value": "article"}, {"field": "og-url", "value": "http://www.adressa.no/kultur/article333963.ece"}, {"field": "pageclass", "value": ["article"]}, {"field": "publishtime", "value": "2000-10-13T23:00:00.000Z"}, {"field": "recs-articleid", "value": "3051932"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-13T23:00:00.000Z"}, {"field": "recs-rawtitle", "value": "Mester ut av skyggen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det glinser i polert mahogny og gl\u00f8der i flammebj\u00f8rk n\u00e5r h\u00f8stsolen kaster lys over gedigen m\u00f8belkunst og en fremragende kunstner og h\u00e5ndverker, som lenge har st\u00e5tt i skyggen."}, {"field": "thumbnail", "value": "http://content-thumbnail.cxpublic.com/content/thumbnail200x150/6100e9f6f3a30aa98596e8e7c7fc2b12944d3529.jpg?5979f3d8"}, {"field": "thumbnailfullheightdimensions", "value": "200x1055"}, {"field": "timestamp", "value": "2017-07-27T14:08:24.000Z"}, {"field": "title", "value": "Mester ut av skyggen"}, {"field": "url", "value": "http://www.adressa.no/kultur/article333963.ece"}, {"field": "urlhash", "value": "6100e9f6f3a30aa98596e8e7c7fc2b12944d3529"}], "score": 0.4770971, "siteId": "9222270286501375973", "id": "6100e9f6f3a30aa98596e8e7c7fc2b12944d3529"}

