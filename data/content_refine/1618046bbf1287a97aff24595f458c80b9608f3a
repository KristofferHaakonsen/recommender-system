{"fields": [{"field": "modifiedtime", "type": "time", "value": "2012-04-17T19:01:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "SE BILDENE HER", "Hennie er Mesteren. Som innreder for de rike, slike som R\u00f8kke og Fredriksen. Og kun for dem med lidenskap, som tr\u00f8nderske utelivsbaroner. Slikt kan hun tillate seg; 50-\u00e5ringen som i fjor ble k\u00e5ret til verdens beste interi\u00f8rdesigner. Intet mindre. Hun jobber i m\u00e5nedsvis med hver kunde, og tar kun p\u00e5 seg rundt 15 jobber i \u00e5ret. For alt skal stemme, som en smurt glidel\u00e5s. Ikke noe skal overlates til verken tilfeldigheter eller hastverk.", "- Kommunikasjon er viktigere enn pengepungen. Jeg jobber kun for dem med lidenskap, dem som kan jobben sin og tillater meg \u00e5 gj\u00f8re min. Hvem jeg skal jobbe for skj\u00f8nner jeg ved f\u00f8rste h\u00e5ndtrykk, sier Hennie og holder b\u00e5de h\u00e5ndtrykket og blikket lenge. Byr p\u00e5 en kaffe. Hvis ikke kjemien stemmer, s\u00e5 sier hun nei takk. Uansett.", "Kos Bar & Lounge i Carl Johans gate i Trondheim har f\u00e5tt Mesterens signatur, fordi hun anerkjenner og fullt ut respekterer Trond Kolstad, Remy Nordvik og Herman Selmer. De er utelivsprofilene som st\u00e5r bak ny\u00e5pnede Kos. Kolstad har Hennie samarbeidet med f\u00f8r, p\u00e5 Bryggen og Chablis p\u00e5 Bakklandet. \u00c5 ominnrede og pusse opp Kos har kostet sekssifrede bel\u00f8p.", "Hennie Interiors har base i en byg\u00e5rd i Oslo, med kun \u00e5tte h\u00e5ndpukkede ansatte. Ingen av dem har selv s\u00f8kt jobb hos Hennie, verdens beste Hennie har kommet til dem. Fordi ogs\u00e5 de er blant de beste. Hennie-designerne jobber alltid i team, og har hele verden som arbeidssted og inspirasjonskilde. Forrige uke fl\u00f8y Hennie og teamet igjen opp til Trondheim, for \u00e5 ta den siste finishen p\u00e5 Kos som \u00e5pnet like f\u00f8r jul. Hennie vil sjekke at alt fungerer, at alle detaljer fortsatt stemmer. Hun ber om at en stol flyttes, hun danderer noen puter. Et glanset interi\u00f8rmagasin tar bilder.", "Avslappet komfort", "Hennie bruker oftest dempede farger, og helst naturmaterialer som tre, stein, l\u00e6r, bomull, lin og silke. Hun overdriver eller underdriver ofte, for eksempel med store krukker. Slik gj\u00f8r hun store, \u00e5pne rom mer intime. Krukkene finner du ogs\u00e5 p\u00e5 Kos, denne gangen i skinnende svart. For fargen for kos er visst svart, i alle fall if\u00f8lge Hennie. Det kommer vi tilbake til.", "Hennie designer b\u00e5de sofaer, stoler, bord og oppbevaringsm\u00f8bler for Slettvoll. Ogs\u00e5 p\u00e5 Kos er det Slettvoll/Hennie-m\u00f8bler.", "Stilen til Hennie har f\u00e5tt merkelapper som klassisk, tidl\u00f8s, urban og luksuri\u00f8s. Selv kaller hun helt enkelt stilen for avlappet komfort. Men mest opptatt er hun egentlig av \u00e5 ikke f\u00e5 noe merkelapp p\u00e5klistret designen. For den er alltid ulik.", "- Jeg pr\u00f8ver \u00e5 v\u00e6re forkjellig fra gang til gang, fordi jeg liker s\u00e5 masse forskjellig. Jeg liker b\u00e5de klassisk og jazz, og all musikken i mellom. Det er n\u00e5r det beste fra flere goder blir en fin symbiose at jeg har lyktes, sier Hennie som er stolt n\u00e5r hun viser rundt i Kos. Mesteren og teamet mener de har truffet riktig.", "Drinks og tapas", "Noen kan v\u00e6re uenige. I alle fall n\u00e5r de f\u00e5r vite at mannfolka bak Kos ba Hennie om et feminint utested. Det ble overhodet ikke rosa. Eller utpreget mykt, eller kvinnelig delikat. Veggene er svarte, med s\u00f8lvsjatteringer. Det er kalkpreget, nedslitt eikegulv og mokka og eik i bardisken.", "- Nesten litt maskulint?", "- Kos er en lounge. Et utested for kvelden, nesten en nattklubb. Dette er et sted for drinks og tapas. Da jeg tok jobben ga gutta meg stikkordet feminint. De ville ha et sted som appellerte til den urbane kvinnen. Derfor har jeg tilf\u00f8rt det svarte noe mykt, som trekket i benkene og putene. Noen vil si at svartmalte vegger verken er s\u00e6rlig feminint eller kost, men kom tilbake om kvelden, n\u00e5r det er masse hyggelige mennesker her. Da er det kos \u00e5 v\u00e6re her, sier Hennie, som startet jobben med \u00e5 ta utgangspunkt i de sv\u00e6re maleriene til kunstneren Espen Eidberg. De som henger p\u00e5 alle vegger.", "- Jeg s\u00e5 med det samme at de var perfekte. Bildene er viktige, og belysningen er viktig. Vi har brukt landets beste belysningsekspert. For lys er nesten det viktigste, sier Hennie.", "Men tilbake til det aller viktigste for Mesteren: Kjemien mellom henne og de hun jobber for.", "- Jeg kjenner igjen folk med lidenskap, det er min styrke, sier Hennie. Og fordi hun kjenner gutta bak Kos, s\u00e5 vet hun at babyen hennes blir godt foredlet.", "- Jeg jobber kun for mennesker som kan sine ting. N\u00e5r jeg forlater et utested, etter \u00e5 ha f\u00e5tt det akkurat slik jeg vil, vil jeg f\u00f8le meg helt sikker p\u00e5 at her vil folk bli tatt godt imot. Det er jo det som er viktigst: At folk blir tatt imot p\u00e5 en god m\u00e5te. Blir de det, s\u00e5 er egentlig ikke interi\u00f8ret s\u00e5 viktig, medgir Hennie.", "- Dessuten er vedlikeholdet viktig. Det er liten vits i \u00e5 bruke masse penger p\u00e5 en dyr interi\u00f8rarkitekt dersom interi\u00f8ret ikke tas vare p\u00e5. Interi\u00f8ret skal ikke begynne \u00e5 skli ut. Er et sted godt vedlikeholdt, og det i tillegg drives av profesjonelle, hyggelige mennesker, ja, da blir det aldri umoderne, sier Hennie og viser til \u00abhennes\u00bb Chablis, som i \u00e5r feirer ti\u00e5rsjubileum, og som \u00e5 si er det samme i dag som det var.", "- Du har hele verden som arbeidssted, noe spesielt du tenker p\u00e5 n\u00e5r du designer for trondhjemmere?", "- Nei. Trondheim er en storby, helt p\u00e5 h\u00f8yden med b\u00e5de Tigerstaden og andre europeiske byer. Her fins det profesjonelle folk som t\u00f8rr \u00e5 satse, og som vet hva god smak er. Kos kunne like gjerne ligget i Oslo, eller i Troms\u00f8. Kos er verken r\u00f8lpete eller eksklusiv; selv om designen er p\u00e5 et internasjonalt niv\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "63060fa8a306e37c167b7239eb8b09575dab6291107d48863d0b4f382547d16e"}, {"field": "createtime", "value": "2015-11-14T10:19:55.000Z"}, {"field": "description", "value": "Helene Forbes Hennie ble k\u00e5ret til \u00ab\u00c5rets beste interi\u00f8rdesigner 2007\u00bb. Verdens beste og kresen p\u00e5 jobbene. Siste p\u00e5 CV'en er utestedet Kos i Carl Johans gate."}, {"field": "dominantimage", "value": "http://www.adressa.no/incoming/article1235209.ece5/ALTERNATES/w980-default/KOS_009"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1618046bbf1287a97aff24595f458c80b9608f3a.jpg?599875f7"}, {"field": "dominantthumbnaildimensions", "value": "300x169"}, {"field": "heading", "value": "Mesterens signatur  i byen -adressa.no"}, {"field": "id", "value": "1618046bbf1287a97aff24595f458c80b9608f3a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["jobb", "kos", "hyggelige mennesker", "kos ba", "bak kos"]}, {"field": "kw-entity", "value": ["bakklandet", "remy nordvik og herman selmer", "r\u00f8kke og fredriksen", "lounge", "interiors", "\u00e5rets", "mesteren", "bryggen og chablis", "slettvoll", "tigerstaden"]}, {"field": "kw-location", "value": ["bar", "trondheim", "oslo", "troms\u00f8", "kos", "chablis"]}, {"field": "kw-pageclass", "value": "article"}, {"field": "kw-person", "value": ["carl johans", "herman selmer", "remy nordvik", "trond kolstad", "espen eidberg", "helene forbes hennie"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1235209.ece5/ALTERNATES/w980-default/KOS_009"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mesterens signatur i byen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1032281.ece"}, {"field": "pageclass", "value": ["article"]}, {"field": "publishtime", "value": "2008-02-15T08:25:40.000Z"}, {"field": "recs-articleid", "value": "1690458"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-02-15T08:25:40.000Z"}, {"field": "recs-rawtitle", "value": "Mesterens signatur i byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Helene Forbes Hennie ble k\u00e5ret til \u00ab\u00c5rets beste interi\u00f8rdesigner 2007\u00bb. Verdens beste og kresen p\u00e5 jobbene. Siste p\u00e5 CV'en er utestedet Kos i Carl Johans gate."}, {"field": "thumbnail", "value": "http://content-thumbnail.cxpublic.com/content/thumbnail200x150/1618046bbf1287a97aff24595f458c80b9608f3a.jpg?599875f7"}, {"field": "thumbnailfullheightdimensions", "value": "200x1425"}, {"field": "timestamp", "value": "2017-08-19T17:31:35.000Z"}, {"field": "title", "value": "Mesterens signatur i byen"}, {"field": "url", "value": "http://www.adressa.no/forbruker/hjem/article1032281.ece"}, {"field": "urlhash", "value": "1618046bbf1287a97aff24595f458c80b9608f3a"}], "score": 0.6333116, "siteId": "9222270286501375973", "id": "1618046bbf1287a97aff24595f458c80b9608f3a"}

