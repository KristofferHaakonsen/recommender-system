{"fields": [{"field": "modifiedtime", "type": "time", "value": "2016-12-07T21:50:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Nobels fredspris", "Tyskland", "Adresseavisen", "Adresseavisen 250"]}, {"field": "author", "value": "per christiansen 951 98 766"}, {"field": "body", "value": ["Saken oppdateres.", "\u00c5r: 1936", "Stikkord: Fredsprisen", "Etter Adresseavisens oppfatning begikk den norske Nobelkomiteen en dumhet ved \u00e5 gi Carl von Ossietzky Fredprisen dette \u00e5ret. Avisen s\u00e5 riktignok tildelingen som en st\u00f8tte til hele opposisjonen mot Hitlers regime i Tyskland. \u00abMen nettop i den ting at komiteen m\u00e5tte vite at den utfordret \u2018Det tredje rike\u2019 p\u00e5 det groveste ligger dumheten komiteen har beg\u00e5tt.\u00bb", "Les flere saker fra Adresseavisens historiske jubileumsserie her", "Det var p\u00e5 denne m\u00e5ten ikke bakgrunnen for prisen Adresseavisen var negativ til. Kritikken rettet seg mot tidspunktet for tildelingen og de utenrikspolitiske konsekvenser den ville f\u00e5. Nobelkomiteen kunne hevde sin uavhengighet aldri s\u00e5 mye; det var en komit\u00e9 utg\u00e5tt fra Stortinget og sto ikke utenfor den dagsaktuelle politiske situasjon, p\u00e5pekte avisen.", "\u00abOphisset stemning mot Norge i Tyskland. Fredsprisen en brandfakkel\u00bb het det p\u00e5 f\u00f8rstesiden dagen etter at Nobelkomiteen hadde offentliggjort sin avgj\u00f8relse og kunngjort Fredsprisen b\u00e5de for 1935 og 1936, den f\u00f8rste til Ossietzky, den andre \u2013 og langt mindre kontroversielt \u2013 til Argentinas utenriksminister Carlos Saavedra Lamas.", "LES OGS\u00c5: Nobels fredspris til Colombias president", "Mens Lamas var kjent for sitt arbeid for fredssaken gjennom verv i Folkeforbundet, var Ossietzky blitt et symbol for motstanden mot Adolf Hitlers politikk i Tyskland. Som pasifist og redakt\u00f8r for det venstreorienterte tidsskriftet \u00abDie Weltb\u00fchne\u00bb hadde Ossietzky ogs\u00e5 st\u00e5tt i opposisjon til de tidligere makthaverne i landet og var id\u00f8mt en straff p\u00e5 halvannet \u00e5r for landsforr\u00e6deri og spionasje i 1931. Gjennom artikler og p\u00e5 andre m\u00e5ter videref\u00f8rte Ossietzky sitt antimilitaristiske arbeid, og han ble etter den nasjonalsosialistiske maktovertakelsen i 1933 betegnet som farlig for statens virksomhet og tatt i forvaring. Etter lengre tid i konsentrasjonsleir, var Ossietzky h\u00f8sten 1936 lagt inn p\u00e5 et sykehus i Berlin.", "\u00abHans navn er blitt reist som en kampfane mot dette regime og ved \u00e5 tildeles fredsprisen spilles han ut direkte imot det,\u00bb het det i Adresseavisens lederartikkel, mens det p\u00e5 nyhetsplass var trykt et intervju med Ossietzky fra sykehuset. Han var sv\u00e6rt glad for utmerkelsen og h\u00e5pet at Nobelkomiteens beslutning ikke ville ha skadelige f\u00f8lger for Norge.", "Her kan du lese flere saker om Nobels fredspris", "I Adresseavisen hadde h\u00e5pet v\u00e6rt at Nobelkomiteen inns\u00e5 faren ved \u00e5 provosere Tyskland og at komiteen sto fast p\u00e5 sitt vedtak fra \u00e5ret f\u00f8r om at det ikke skulle utdeles noen pris for 1935. Men avisen skj\u00f8nte \u00e5penbart hva som var i gj\u00e6re da b\u00e5de utenriksminister Halvdan Koht, sammen med Venstres leder Johan Ludwig Mowinckel, trakk seg fra Nobelkomiteen like f\u00f8r tildelingen h\u00f8sten 1936. Etter avisens mening var dette med vikarierende motiver og med en klar reell \u00e5rsak: Selv om Koht hadde g\u00e5tt inn for Ossietzkys kandidatur \u00abfor full musikk\u00bb, ville han ikke som utenriksminister st\u00e5 som ansvarlig for beslutningen og v\u00e6re med p\u00e5 \u00e5 tenne brannfakkelen. \u00abNobelkomiteens mest fremtredende medlemmer har bedt sig fritatt for \u00e5 ha noget med utdelingen \u00e5 gj\u00f8re i skjelvende frykt for at hvad de enn gj\u00f8r s\u00e5 vil der vanke pryl.\u00bb", "Adresseavisen gikk tidlig ut ifra at Hitler personlig ville nekte Ossietzky \u00e5 motta Fredsprisen. If\u00f8lge offisielle meldinger fra tysk hold s\u00e5 man tildelingen som en utfordring fra \u00abdet halvkommunistiske storting\u00bb i Norge og mente beslutningen var gjort under p\u00e5virkning fra Sovjet, og et ledd i et sovjetisk fors\u00f8k p\u00e5 \u00e5 danne en front mot Tyskland. Det ble videre hevdet at prisen til Ossietzky var i strid med statuttenes fredselskende \u00e5nd, og at Alfred Nobel ville vendt seg i sin grav hvis han s\u00e5 hvordan pengene hans ble brukt.", "I Adresseavisen ble de tyske reaksjonene betegnet som \u00abvoldsomme f\u00f8lelsesutbrudd\u00bb. Det var heller ikke annet \u00e5 vente, mente avisen, som ogs\u00e5 refererte mange positive meldinger fra andre land. Men det var \u00abneppe klokskapen i Nobelkomiteens handling som er gjenstand for det tyskfiendtlige utlands beundring, det er dumdristigheten, som ber\u00f8mmes, en dumdristighet som neppe noget annet land vilde innlatt sig p\u00e5,\u00bb het det videre i avisen, som siterte Aftonbladets hjertesukk etter kunngj\u00f8ringen av Fredsprisen til Ossietzky: \u00abGodt at Sverige har st\u00e5tt utenfor dette opdrag!\u00bb", "Men gjort gjerning sto ikke til \u00e5 endre. Snart varslet Tyskland om en kraftig innskrenking av \u00f8konomisk og kulturell kontakt med Norge. Om Nobel vendte seg i sin grav, vites ikke, men familien Nobel tok i hvert fall sterk avstand fra tildelingen. Som ventet kom Ossietzky ikke til Oslo, og storparten av prispengene p\u00e5 100 000 riksmark s\u00e5 han aldri noe til, f\u00f8r han d\u00f8de, 45 \u00e5r gammel, v\u00e5ren 1938. Det aller meste av bel\u00f8pet var svindlet bort av en advokat, noe som Adresseavisen s\u00e5 som en sluttstrek p\u00e5 \u00abfredspris-tragedien\u00bb, som hadde v\u00e6rt preget av \u00abenfoldighet fra f\u00f8rst til sist\u00bb.", "Har du f\u00e5tt med deg nyheten om Trondheims nye rockescene? Les saker her."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "363f5f355f3416666dc06c20806651596de00383dff7ddcee04b848ed35f4fee"}, {"field": "createtime", "value": "2016-12-07T21:51:15.000Z"}, {"field": "description", "value": "Det minnet mer om krig enn fred, mente Adresseavisen ved tildelingen av Nobels Fredspris h\u00f8sten 1936."}, {"field": "dominantimage", "value": "http://www.adressa.no/pluss/kultur/article13877120.ece/unh6l1/ALTERNATES/w980-default/Ossietzky"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a094f57e37da920f497709a7f29feffd76a79c20.jpg?59944cea"}, {"field": "dominantthumbnaildimensions", "value": "300x169"}, {"field": "heading", "value": ["Krigen om Fredsprisen -adressa.no", "En brannfakkel", "I skjelvende frykt", "Tyske utbrudd"]}, {"field": "id", "value": "a094f57e37da920f497709a7f29feffd76a79c20"}, {"field": "keyword", "value": ["Nobels fredspris", "Tyskland", "Adresseavisen", "Adresseavisen 250"]}, {"field": "keywords", "value": "Nobels fredspris,Tyskland,Adresseavisen,Adresseavisen 250"}, {"field": "kw-category", "value": ["pluss", "kultur"]}, {"field": "kw-classification", "value": "law-government-and-politics"}, {"field": "kw-concept", "value": ["motta fredsprisen", "fredspris", "skjelvende frykt", "adressa"]}, {"field": "kw-entity", "value": ["venstres", "nobelkomiteen", "colombias", "argentinas", "die weltb\u00fchne", "nobel", "adresseavisen 250", "nobels fredspris", "ossietzky", "sovjet", "fredsprisen", "halvdan koht", "trondheims", "stortinget", "folkeforbundet", "ossietzky fredprisen", "aftonbladets"]}, {"field": "kw-location", "value": ["sverige", "oslo", "norge", "berlin", "tyskland"]}, {"field": "kw-pageclass", "value": "article"}, {"field": "kw-person", "value": ["adolf hitlers", "johan ludwig mowinckel", "alfred nobel", "carl von ossietzky fredprisen", "carlos saavedra lamas"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13877120.ece/unh6l1/ALTERNATES/w980-default/Ossietzky"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigen om Fredsprisen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/07/Krigen-om-Fredsprisen-13877121.ece"}, {"field": "pageclass", "value": ["article"]}, {"field": "publishtime", "value": "2016-12-07T21:50:07.000Z"}, {"field": "recs-articleid", "value": "13877121"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-07T21:50:07.000Z"}, {"field": "recs-rawtitle", "value": "Krigen om Fredsprisen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Det minnet mer om krig enn fred, mente Adresseavisen ved tildelingen av Nobels Fredspris h\u00f8sten 1936."}, {"field": "thumbnail", "value": "http://content-thumbnail.cxpublic.com/content/thumbnail200x150/a094f57e37da920f497709a7f29feffd76a79c20.jpg?59944cea"}, {"field": "thumbnailfullheightdimensions", "value": "200x1500"}, {"field": "timestamp", "value": "2017-08-16T13:47:22.000Z"}, {"field": "title", "value": "Adresseavisen i 1936: Hitler nektet denne personen \u00e5 motta fredsprisen"}, {"field": "url", "value": "http://www.adressa.no/pluss/kultur/2016/12/07/Krigen-om-Fredsprisen-13877121.ece"}, {"field": "urlhash", "value": "a094f57e37da920f497709a7f29feffd76a79c20"}], "score": 1.0278175, "siteId": "9222270286501375973", "id": "a094f57e37da920f497709a7f29feffd76a79c20"}

