{"fields": [{"field": "modifiedtime", "type": "time", "value": "2012-04-23T10:04:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det passer d\u00e5rlig for dirigenten \u00e5 tenke p\u00e5 parkeringsbota han st\u00e5r foran Trondheim Symfoniorkester og en fullsatt Olavshall venter. Dirigenten m\u00e5 ha flyt, leve seg inn i oppgaven og utfolde sine evner, uten angst for \u00e5 havarere.", "Flyt er blitt rene motebegrepet innen idretten. Hovedfagsstudent i psykologi ved NTNU, Lisa Vivoll Straume, unders\u00f8ker hvordan folk opplever flyt p\u00e5 arbeidsplassen, og hvordan det kan \u00f8ke motivasjon og tilfredshet.", "- Alle opplever flyt, det er en del av hverdagen. Forskning viser at hvis vi blir fratatt muligheten til \u00e5 g\u00e5 i flyt p\u00e5 jobb, blir vi irritable, anspente og misforn\u00f8yd. Men hva som utl\u00f8ser flyt, er forskjellig fra person til person. Opplevelsen er s\u00e5 viktig fordi vi f\u00f8ler vi mestrer oppgaven, vi er ikke redd for \u00e5 gj\u00f8re feil n\u00e5r vi er i flyt. Det gir et kick for motivasjonen.", "Vil \u00abfange lykken\u00bb", "- Er dette nok en amerikansk lykkeoppskrift?", "- Det kan v\u00e6re det. Men det jeg driver med er godt forankret i vitenskapelig metode, forsikrer Straume.", "- Teorien om flyt h\u00f8rer hjemme i det som kalles positiv psykologi, en retning som har vokst fram de siste 20-30 \u00e5rene. I hovedoppgaven inkluderer jeg teorier fra nevropsykologi og bevissthetspsykologi.", "Straume har spurt 400 arbeidstakere i ni trondheimsbedrifter hvordan de opplever motivasjon, tilfredshet og psykologisk flyt i jobben. Analysen er ikke klar enn\u00e5.", "- Hensikten er \u00e5 finne ut hva som karakteriserer arbeidsoppgavene hvor folk opplever mest flyt, og hvordan jobben kan tilrettelegges for \u00e5 f\u00e5 mer flyt. Det er viktig at vi gj\u00f8r oss bedre kjent med hva som skaper de positive jobbopplevelsene. Men flyt er vanskelige \u00e5 beskrive, og vi glemmer oss selv n\u00e5r vi er i tilstanden. Alle er ikke klar over hva flyt er, men alle kjenner seg igjen n\u00e5r vi beskriver det for dem. Litt mer bevissthet om hva som skaper flyt, \u00f8ker opplevelsen og bedrer trivselen, sier Lisa Vivoll Straume.", "Jobbflyt", "Hovedfagsstudenten pr\u00f8ver \u00e5 finne triks for \u00e5 bedre sin egen flyt. En pensumbok i l\u00e6ringspsykologi var s\u00e5 kjedelig at den ikke var til \u00e5 lese. Men nysgjerrigheten ble tent av en referanse til en annen bok. I sitatet stod det at man ikke kan tvinge en delfin til \u00e5 hoppe tre meter i stedet for \u00e9n meter. Delfinen m\u00e5 ville hoppe s\u00e5 h\u00f8yt. Straume skaffet seg boken om positiv forsterkning, og etterp\u00e5 gj\u00f8v hun l\u00f8s p\u00e5 pensumboka igjen.", "- Jeg var i flyt gjennom hele boka. Det var viktig \u00e5 oppdage at jeg kunne endre min egen innstilling s\u00e5 mye ved \u00e5 fokusere p\u00e5 noe som jeg opplevde som inspirerende.", "Musikk er en annen flyt-faktor for henne, hun deler kontor med flere og har alltid hodetelefoner med klassisk musikk p\u00e5. I stedet for \u00e5 ha ambisjoner om \u00e5 gj\u00f8re en masse hver dag, skriver hun ned klare m\u00e5l. Gjennom \u00e5 fokusere p\u00e5 konkrete oppgavene er det mye lettere \u00e5 finne flyten.", "Fritids-flyt", "Straume holder fast p\u00e5 at alle kan oppleve flyt, men innr\u00f8mmer at alle jobber ikke er like egnet.", "- Har du en jobb hvor det er vanskelig \u00e5 f\u00e5 ro, er mulighetene for flyt mindre. Da er det desto viktigere at du kan oppleve det p\u00e5 fritiden. Selv opplever jeg fritidsflyt n\u00e5r jeg spiller piano og n\u00e5r jeg kj\u00f8rer p\u00e5 ski. Man l\u00e6rer sin egen flyt \u00e5 kjenne ved \u00e5 bli bevisst hvilke arbeidsoppgaver man liker best. N\u00e5r du registrerer hvordan du forbereder deg p\u00e5 \u00e5 jobbe med noe du virkelig liker, kan det overf\u00f8res til mindre morsomme oppgaver. Hinder for flytopplevelsen er skyh\u00f8ye forventninger til en selv, tidspress og stor arbeidsbelastning.", "Stor flyt og mikroflyt", "- Flyt h\u00f8res nesten ut som en transetilstand?", "- Det er det ikke. Flyt er en form for konsentrasjon hvor du er oppslukt og aktivt engasjert. Intensitetsniv\u00e5et i en flyt-opplevelse varierer veldig mye, avhengig av person og situasjon, fra s\u00e5kalte \u00abpeak experiences\u00bb som ekstremsportere beskriver, til mikroflyt i en hyggelig samtale. I motsetning til transetilstand, har du et v\u00e5kent fokus p\u00e5 oppgaven du jobber med.", "- Men det meste i en jobb er rutine?", "- Vi faller fort inn i m\u00f8nster som ikke alltid er gunstige verken for effektivitet eller motivasjon. Klarer vi \u00e5 frigj\u00f8re oss fra noen fastl\u00e5ste m\u00f8nster, kan jobben oppleves mer utfordrende og interessant.", "At folk bruker s\u00e5 mye penger p\u00e5 ferier og utstyr, tolker Straume som jakten p\u00e5 de gode opplevelser.", "- Det krever litt mer \u00e5 s\u00f8ke de gode opplevelsene bare gjennom oss selv, men det er en viktig egenskap \u00e5 utvikle i jobben.", "- Og det er oppskriften p\u00e5 lykke?", "- I alle fall en ingrediens. Flyt shandler om de gode opplevelsene, og det er jo lykke.", "Flyt. Det holder ikke \u00e5 m\u00f8te p\u00e5 jobben for dirigenten, som Eivind Aadland m\u00e5 man v\u00e6re til stede, veldig tilstede. I sin egen verden. Lisa Vivoll Straume la fort merke til at ansatte p\u00e5 Atmel ikke enset omgivelsene n\u00e5r de satt bak mikroskopet for \u00e5 teste designet p\u00e5 nye integrerte kretser. Eirik J\u00f8rgensen r\u00f8per at konsentrasjonen er p\u00e5 topp under denne operasjonen. Flyt oppst\u00e5r ogs\u00e5 i m\u00f8te mellom folk. Her er det flyt-ekspert Lisa Vivoll Straume (t.v.) som m\u00f8ter Gro Fykse p\u00e5 2-kaffen hos Atmel."]}, {"field": "category0", "value": "nyheter"}, {"field": "contenthash", "value": "ac3c87e900fc3c274dde063b53a51707ad25c8e0934c48894d8815d3a3d2543d"}, {"field": "createtime", "value": "2016-01-03T09:54:00.000Z"}, {"field": "description", "value": "Flyt er n\u00e5r alt g\u00e5r din vei, og du glemmer b\u00e5de tid og sted. Lisa Vivoll Straume akter \u00e5 finne ut hva som skal til for at folk opplever flyt p\u00e5 jobben."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f7628e94531fec86524ef81c14d059b026bccf23.jpg?595b7c4f"}, {"field": "dominantthumbnaildimensions", "value": "256x256"}, {"field": "heading", "value": "Jakten p\u00e5 flyt -adressa.no"}, {"field": "id", "value": "f7628e94531fec86524ef81c14d059b026bccf23"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "careers"}, {"field": "kw-company", "value": "atmel"}, {"field": "kw-concept", "value": ["flyt", "oppleve flyt"]}, {"field": "kw-entity", "value": ["olavshall", "trondheim symfoniorkester"]}, {"field": "kw-pageclass", "value": "article"}, {"field": "kw-person", "value": ["eirik j\u00f8rgensen", "lisa vivoll straume", "gro fykse", "eivind aadland"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 flyt"}, {"field": "og-type", "value": "article"}, {"field": "og-url", "value": "http://www.adressa.no/nyheter/article26802.ece"}, {"field": "pageclass", "value": ["article"]}, {"field": "publishtime", "value": "2004-03-06T09:59:07.000Z"}, {"field": "recs-articleid", "value": "2509356"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-03-06T09:59:07.000Z"}, {"field": "recs-rawtitle", "value": "Jakten p\u00e5 flyt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Flyt er n\u00e5r alt g\u00e5r din vei, og du glemmer b\u00e5de tid og sted. Lisa Vivoll Straume akter \u00e5 finne ut hva som skal til for at folk opplever flyt p\u00e5 jobben."}, {"field": "thumbnail", "value": "http://content-thumbnail.cxpublic.com/content/thumbnail200x150/f7628e94531fec86524ef81c14d059b026bccf23.jpg?595b7c4f"}, {"field": "thumbnailfullheightdimensions", "value": "200x872"}, {"field": "timestamp", "value": "2017-07-04T11:30:23.000Z"}, {"field": "title", "value": "Jakten p\u00e5 flyt"}, {"field": "url", "value": "http://www.adressa.no/nyheter/article26802.ece"}, {"field": "urlhash", "value": "f7628e94531fec86524ef81c14d059b026bccf23"}], "score": 0.67449695, "siteId": "9222270286501375973", "id": "f7628e94531fec86524ef81c14d059b026bccf23"}

