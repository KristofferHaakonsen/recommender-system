{"fields": [{"field": "modifiedtime", "type": "time", "value": "2017-03-29T14:03:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "Tippeligaens f\u00f8rste spark p\u00e5 ballen tas p\u00e5 Kristiansund Stadion l\u00f8rdag. Banen kan fort bli av det bl\u00f8te slaget, siden det if\u00f8lge meteorologen trolig vil regne en del i M\u00f8re og Romsdal fram til kampstart.", "Torsdag vil riktignok starte fint i fylket, men det kommer regn fra torsdag ettermiddag. Det verste vil likevel v\u00e6re over n\u00e5r dommeren bl\u00e5ser i gang kampen mot Molde klokken 18. Vakthavende meteorolog Vibeke Thyness ved Meteorologisk institutt, sier til NTB at temperaturene trolig vil ligge rundt ti grader i M\u00f8re og Romsdal i helgen.", "I Tr\u00f8ndelag ser det forholdsvis greit ut fram til helgen. Enkelte byger vil passere fylket de n\u00e6rmeste dagene, men n\u00e5r Rosenborg tar imot Odd s\u00f8ndag vil det v\u00e6re t\u00f8rt p\u00e5 Lerkendal.", "\u2013 Det b\u00f8r v\u00e6re god sjans for oppholdsv\u00e6r og det blir forholdsvis mildt. Vi snakker om temperaturer opp mot \u00e5tte grader i helgen, sier Thyness.", "P\u00e5 Vestlandet ventes det klassisk vestlandsv\u00e6r.", "\u2013 Her er det regn p\u00e5 l\u00f8rdag og det er regn ganske h\u00f8yt til fjels. Det blir regn opp p\u00e5 Finse. Det er ganske mild luft s\u00e5 vi tror det blir et par tre grader og regn p\u00e5 Finse p\u00e5 l\u00f8rdag.", "Ogs\u00e5 dagene fram til helgen er det for det meste regn i vente. Det kan bli enkelte pauser i nedb\u00f8ren p\u00e5 slutten av l\u00f8rdagen, f\u00f8r det kommer regn og yr s\u00f8ndag.", "Selv om det kommer en del regn vil temperaturene ligge litt over ti grader.", "I Troms og Finnmark har det de siste dagene kommet en god del sn\u00f8. Onsdag var det 90 centimeter med sn\u00f8 i Troms\u00f8, og det er mulighet for at det kommer et nytt lass med sn\u00f8 i l\u00f8pet av torsdag. Sn\u00f8v\u00e6ret gir seg i l\u00f8pet av fredag, men vintertemperaturene vil holde seg.", "P\u00e5 Alfheim stadion i Troms\u00f8 m\u00e5 publikum h\u00e5pe at spillet varmer mer en gradestokken. Det ventes minus seks grader i Troms\u00f8 i helgen n\u00e5r T. I. L tar imot Brann til kamp s\u00f8ndag.", "If\u00f8lge Thyness er det ikke snakk om at sn\u00f8en smelter med det f\u00f8rste.", "\u2013 Det er t\u00f8rr sn\u00f8. Det blir ikke slaps, men det holder seg med t\u00f8rrsn\u00f8 en uke framover, sier hun, og advarer samtidig mot sn\u00f8skredfaren som fortsatt er h\u00f8y i Nord-Norge.", "\u2013 Det er mye sn\u00f8, og det har lagt seg i fonner, og det har g\u00e5tt en del sn\u00f8skred. Men sn\u00f8skredfaren er ikke over selv om v\u00e6ret blir bedre. Man m\u00e5 v\u00e6re litt obs n\u00e5r man skal ut og nyte helgen, for det kan man fint gj\u00f8re i nord, men tenk skredfare, sier hun.", "I Nordland klarner v\u00e6ret opp torsdag og det ser ut som det blir forholdsvis fint v\u00e6r fram til l\u00f8rdag. Da kommer det et lavtrykk seilende s\u00f8rfra, og det kan komme noe nedb\u00f8r. Dette vil komme som regn i lavere str\u00f8k og sn\u00f8 i fjellet.", "\u2013 Det kan godt hende at omr\u00e5dene nord for Bod\u00f8 f\u00e5r ganske lite nedb\u00f8r, og i all hovedsak en fin helg, sier Thyness.", "\u2013 Men omr\u00e5dene s\u00f8r for Bod\u00f8 vil f\u00e5 nedb\u00f8r og skyer inn natt til l\u00f8rdag.", "Det beste v\u00e6ret kommer \u00f8stafjells. Dersom det skulle komme noe nedb\u00f8r, vil det i s\u00e5 fall bli veldig lite.", "\u2013 Det blir ingen knallhelg, i alle fall ikke l\u00f8rdag. Da ser det gr\u00e5tt ut, sier meteorologen.", "S\u00f8ndag kan det finne p\u00e5 \u00e5 bli bedre. Da har vi mulighet for \u00e5 se litt sol igjen. Det blir opp mot tolv grader, og enda mer dersom sola melder seg. Da kan vi se 15-tallet p\u00e5 gradestokken. St\u00f8rst mulighet for dette er det i lavlandet langs Oslofjorden.", "Dermed ser det forholdsvis lovende ut rent v\u00e6rmessig n\u00e5r lagene p\u00e5 \u00f8stlandet tar imot sine motstandere s\u00f8ndag. Mandag tar V\u00e5lerenga imot Viking, og ogs\u00e5 da ser det ut til at det blir pent v\u00e6r i hovedstaden.", "(\u00a9NTB)"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "0d2a8ab69168909d5077ba33774f2c8547c37c07538a5137f7d168f85fe4cb73"}, {"field": "createtime", "value": "2017-03-29T13:30:15.000Z"}, {"field": "description", "value": "N\u00e5r Troms\u00f8 spiller sin f\u00f8rste eliteseriekamp i helgen f\u00e5r publikum h\u00e5pe spillet varmer mer enn temperaturene. Men p\u00e5 \u00d8stlandet ventes det opp mot 15 grader."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ebd76333d1ce4bffd5456d2522cabb4278e796db.jpg?58dbdeff"}, {"field": "dominantthumbnaildimensions", "value": "256x256"}, {"field": "heading", "value": "Fotballsesongen starter med pluss- og minusgrader -adressa.no"}, {"field": "id", "value": "ebd76333d1ce4bffd5456d2522cabb4278e796db"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": ["publikum h\u00e5pe", "l\u00f8rdag", "v\u00e6r", "helg", "spillet varmer", "grader", "sn\u00f8", "regn"]}, {"field": "kw-entity", "value": ["lerkendal", "vestlandet", "v\u00e5lerenga", "\u00f8stlandet", "alfheim", "brann", "odd", "kristiansund stadion", "t. i. l", "finse", "meteorologisk", "rosenborg", "troms og finnmark"]}, {"field": "kw-location", "value": ["oslofjorden", "nord-norge", "tr\u00f8ndelag", "troms\u00f8", "bod\u00f8", "nordland", "molde", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": "vibeke thyness"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fotballsesongen starter med pluss- og minusgrader"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2017/03/29/Fotballsesongen-starter-med-pluss-og-minusgrader-14521910.ece"}, {"field": "pageclass", "value": ["article"]}, {"field": "publishtime", "value": "2017-03-29T13:45:02.000Z"}, {"field": "recs-articleid", "value": "14521910"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2017-03-29T13:45:02.000Z"}, {"field": "recs-rawtitle", "value": "Fotballsesongen starter med pluss- og minusgrader -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "N\u00e5r Troms\u00f8 spiller sin f\u00f8rste eliteseriekamp i helgen f\u00e5r publikum h\u00e5pe spillet varmer mer enn temperaturene. Men p\u00e5 \u00d8stlandet ventes det opp mot 15 grader."}, {"field": "thumbnail", "value": "http://content-thumbnail.cxpublic.com/content/thumbnail200x150/ebd76333d1ce4bffd5456d2522cabb4278e796db.jpg?58dbdeff"}, {"field": "thumbnailfullheightdimensions", "value": "200x1322"}, {"field": "timestamp", "value": "2017-03-29T16:21:19.000Z"}, {"field": "title", "value": "Fotballsesongen starter med pluss- og minusgrader"}, {"field": "url", "value": "http://www.adressa.no/nyheter/innenriks/2017/03/29/Fotballsesongen-starter-med-pluss-og-minusgrader-14521910.ece"}, {"field": "urlhash", "value": "ebd76333d1ce4bffd5456d2522cabb4278e796db"}], "score": 0.76919484, "siteId": "9222270286501375973", "id": "ebd76333d1ce4bffd5456d2522cabb4278e796db"}

