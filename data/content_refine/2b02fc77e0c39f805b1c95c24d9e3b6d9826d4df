{"fields": [{"field": "modifiedtime", "type": "time", "value": "2013-08-03T11:01:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "- Jeg tror ikke barna kan leke ute i naturen lenger, de er ikke vant til det.", "Finn Edvin Br\u00f8ndal g\u00e5r mellom lave trehus og utedoer med hjerteformede vinduer, p\u00e5 vei ned mot havet. Han har jobbet p\u00e5 Hud\u00f8y i 22 \u00e5r, og sett utviklingen med egne \u00f8yne.", "Nede ved svabergene p\u00e5 Hud\u00f8y feriekoloni syder det av barnlig nysgjerrighet, n\u00e5r 62 fjerde- og femteklassinger hopper fnisende rundt. De neste to ukene skal de bli kjent med hverandre og omgivelsene rundt seg \u2013 med frie t\u00f8yler. Men lek ute i naturen, det er i ferd med \u00e5 utg\u00e5 av repertoaret deres.", "- F\u00f8r brukte vaktmesteren hele h\u00f8sten p\u00e5 \u00e5 rydde opp etter hyttebygging og barnlig skogsvandalisme. N\u00e5 holder barna seg til grusveiene, henger ved husene og sitter og prater, sier Br\u00f8ndal.", "LES OGS\u00c5:", "Vil ikke polstre inn Oliver (2)", "Det Br\u00f8ndal opplever i praksis, har Bj\u00f8rn Tordsson, f\u00f8rsteamanuensis ved H\u00f8gskolen i Telemark, festet til papiret. Litteraturstudien hans viser at barna er \u00abfanget\u00bb i et institusjonalisert triangel best\u00e5ende av arenaene skole, hjem og organiserte fritidsaktiviteter \u2013 alle tre styrt, regulert og planlagt av voksne.", "- Staten bruker milliarder p\u00e5 lekeplasser, utvidede SFO-ordninger og organiserte fritidsaktiviteter, men veldig lite forskning sier at dette er bra for barna. Det uttrykkes bekymring for at barna bare gj\u00f8r som de blir fortalt og st\u00e5r i k\u00f8 p\u00e5 fotballtrening, fordi det er mer stillest\u00e5ing i voksenstyrte aktiviteter. Organisert vanvidd tar over den frie lekens plass, sier Tordsson, som har g\u00e5tt igjennom en omfattende skandinavisk og engelskspr\u00e5klig forskning om barn, unge og natur.", "Fra ti-tolv\u00e5rsalderen overtar den organiserte aktiviteten plassen familien og hjemmet tidligere hadde som fritidsenhet, if\u00f8lge Tordsson.", "- Foreldrene tror organisert aktivitet er viktigere for barna enn at de skal f\u00e5 leke p\u00e5 egen h\u00e5nd i n\u00e6rmilj\u00f8et. Samtidig blir hjemmet redusert til en transitthall for sprikende aktiviteter i alle retninger, hvor det skal hentes og bringes til alle d\u00f8gnets tider, sier Tordsson.", "Konsekvensen er if\u00f8lge Tordsson mindre kreative, aktive og egenstyrte barn.", "- Overvekt, balanse, smidighet, motorikk \u2013 alt dette henger sammen med hvordan barna leker. All aktivitet er selvsagt bra, men barn som leker spontant med innslag av natur leker mer fysisk aktivt, i lengre tid og med mer engasjement enn de som deltar i konkurranse- eller barneidrett, sier Tordsson.", "Nedsl\u00e5ende forskning til tross; de norske barna har fremdeles litt gr\u00f8nske p\u00e5 buksebaken. Tordsson minner om at han har g\u00e5tt igjennom internasjonal forskning.", "- Det ser betraktelig bedre ut i Skandinavia enn i USA og Storbritannia \u2013 enn s\u00e5 lenge, sier Tordsson.", "Tilbake p\u00e5 Hud\u00f8y blir vi med Camilla Videm Rakke (10), Adriana Milena R\u00f8nning (11) og Magnus Giverin (10) for \u00e5 utforske \u00f8ya. De tre trives godt ute i naturen, men hjemme har de fulle timeplaner. De to jentene driver med henholdsvis turn, cheerleading, fotball og dans fem ganger i uken, mens Magnus driver med friidrett og trampolinetrening.", "- Blir det ikke litt mye?", "- Nei, egentlig ikke. Jeg liker \u00e5 drive mye med det jeg er flink til. N\u00e5r jeg ikke er p\u00e5 trening, sykler jeg p\u00e5 bes\u00f8k til venner eller henger p\u00e5 skolen og prater. Men vi leker ikke s\u00e5 mye lenger, sier Camilla.", "- Det blir ganske liten tid for meg selv, sier Adriana.", "Magnus p\u00e5 sin side mener han har mer en nok tid til \u00e5 leke ogs\u00e5.", "- Vi pleier \u00e5 leke fantasileker, s\u00e5nn at vi har superkrefter. Ogs\u00e5 spiller vi Minecraft og Wii (dataspill, journ.anm.), sier Magnus.", "Trening, prating og data i skj\u00f8nn harmoni. N\u00e5r var det barna sluttet \u00e5 klatre i tr\u00e6rne? Jan Eivind Myhre, professor i historie ved UiO, har forsket p\u00e5 hvordan barndommen har endret seg fra generasjonen som vokste opp i etterkrigstiden, til 80- og 90-tallskullene.", "- Arenaene for et barn som vokste opp i femti\u00e5rene, var hjemmet, skolen og \u00abgaten\u00bb. \u00abGata\u00bb var en type selvorganisering i n\u00e6rmilj\u00f8et, hvor de var sammen om \u00e5 utforske omr\u00e5dene rundt seg p\u00e5 egen h\u00e5nd, sier Myhre.", "50- og 60-tallsbarna sto i en s\u00e6rstilling hva ang\u00e5r tid til \u00e5 pludre for seg selv. Sv\u00e6rt f\u00e5 gikk i barnehage fordi mor var hjemmev\u00e6rende. Da kvinner gikk ut i arbeid, m\u00e5tte barna ha heltidspass i barnehage. I 80- og 90-\u00e5rene kom det Myhre kaller en organisert tidsalder. \u00abGata\u00bb forsvinner, mens hjem og skole f\u00e5r selskap av barnepassarenaer: barnehage, skolefritidsordning og den organiserte fritiden.", "- Dette vil selvf\u00f8lgelig prege barnas oppvekst \u2013 i form av at de veldig sjelden er overlatt til seg selv. Det blir ikke s\u00e5 mye tid igjen, sier Myhre.", "N\u00e5r dagene fylles til randen av aktivitet, kan skjermtid oppleves som en frisone hvor man kan v\u00e6re for seg selv og gj\u00f8re hva man vil, if\u00f8lge Tordsson.", "Medietilsynets unders\u00f8kelse Barn & medier 2012 viser at nesten alle barn og unge mellom 9 og 16 \u00e5r har egen mobiltelefon. 66 prosent har tilgang til smarttelefon. 70 prosent har PC p\u00e5 eget rom.", "P\u00e5 Hud\u00f8y er mobiltelefoner forbudt, noe barna selv synes er helt ok.", "- Da slipper vi \u00e5 f\u00e5 firkantede \u00f8yne av bare \u00e5 se p\u00e5 telefonen, sier Adriana.", "- Men n\u00e5r jeg sitter i sofaen og ser p\u00e5 TV eller chatter med venner p\u00e5 nettet, da f\u00f8ler jeg meg fri, avslutter hun f\u00f8r hun l\u00f8per etter de andre barna p\u00e5 vei inn i hinderl\u00f8ypa i skogen.", "Ellen Beate Sandseter ved H\u00f8yskolen Dronning Mauds Minne har forsket p\u00e5 barn og risikolek. Hun mener overbeskyttende foreldre bidrar til at barna ikke f\u00e5r boltre seg i naturen.", "- Internasjonal forskning viser at en av hovedfaktorene til at barn ikke leker ute lenger, er at foreldrene er redd for sikkerheten til ungene. Det handler om \u00abstranger danger\u00bb i form av frykt for kidnapping og overfall, trafikkfare, eller redsel for at barna skal klatre i tr\u00e6r og sl\u00e5 seg, sier Sandseter.", "Sandseter mener fenomenet er ganske nytt i Norge, men at vi er i ferd med \u00e5 ta til oss den utenlandske sikkerhetsmentaliteten.", "- Vi har st\u00e5tt imot sikkerhetspresset, men vi ser at risikoaktiviteter i barnehagen som tidligere var naturlig, kuttes ned fordi man tenker sikkerhet fremfor utfordringer og spenning. Mange barnehager sluttet \u00e5 la barna klatre i tr\u00e6r, og \u00e5 dra p\u00e5 tur i skogen \u2013 i hvert fall ikke i n\u00e6rheten av vann, sier Sandseter.", "Hun mener leken mister et vesentlig element n\u00e5r barna ikke lenger leker i naturen.", "- Naturen er den aller beste arenaen for uforutsigbarhet og utforskning. Der er det utfordringer for alle aldere og alle niv\u00e5er av mot, dristighet og interesser \u2013 fra store h\u00f8yder til tr\u00e6r og busker du kan klatre i og krype under. Naturen er helt klart det mest interessante lekemilj\u00f8et.", "N\u00e5r det naturlige risikoelementet fjernes fra leken, kan if\u00f8lge Sandseter bidra til at barna leker mindre ute.", "- At ting er uforutsigbart er noe som motiverer unger til \u00e5 leke. Hvis ting blir for forutsigbart, er det ikke artig lenger, sier Sandseter."]}, {"field": "category0", "value": "familieogoppvekst"}, {"field": "contenthash", "value": "9601cb144e08095b860b317c28f67047505bef3f930442d646f655f53dbcf44d"}, {"field": "createtime", "value": "2016-10-22T10:48:10.000Z"}, {"field": "description", "value": "Forskning viser at barn leker stadig mindre p\u00e5 egen h\u00e5nd ute i naturen. De er fanget i sin egen tidsklemme."}, {"field": "dominantimage", "value": "http://www.adressa.no/familieogoppvekst/article8033033.ece/ALTERNATES/w980-default/hudoy-RkbDwztkdP.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2b02fc77e0c39f805b1c95c24d9e3b6d9826d4df.jpg?58c4302c"}, {"field": "dominantthumbnaildimensions", "value": "300x169"}, {"field": "heading", "value": ["- Organisert vanvidd tar over for fri lek -adressa.no", "- Organisert vanvidd", "Familien utg\u00e5r som fritidsenhet", "Ikke verst i klassen", "\u00abGata\u00bb har forsvunnet", "Skjermtid som frisone", "Overbeskyttende foreldre"]}, {"field": "id", "value": "2b02fc77e0c39f805b1c95c24d9e3b6d9826d4df"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-concept", "value": ["organisert vanvidd", "barn leker", "lek", "fri lek", "barn", "lek ute"]}, {"field": "kw-entity", "value": ["h\u00f8gskolen", "minecraft og wii", "skandinavia", "barn", "hud\u00f8y", "h\u00f8yskolen dronning mauds minne", "uio"]}, {"field": "kw-location", "value": ["oliver", "telemark", "norge", "storbritannia"]}, {"field": "kw-pageclass", "value": "article"}, {"field": "kw-person", "value": ["adriana milena r\u00f8nning", "ellen beate sandseter", "finn edvin br\u00f8ndal", "camilla videm rakke", "jan eivind myhre", "magnus giverin", "bj\u00f8rn tordsson"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article8033033.ece/ALTERNATES/w980-default/hudoy-RkbDwztkdP.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Organisert vanvidd tar over for fri lek"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8033009.ece"}, {"field": "pageclass", "value": ["article"]}, {"field": "publishtime", "value": "2013-08-03T10:52:22.000Z"}, {"field": "recs-articleid", "value": "8033009"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-08-03T10:52:22.000Z"}, {"field": "recs-rawtitle", "value": "- Organisert vanvidd tar over for fri lek -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Forskning viser at barn leker stadig mindre p\u00e5 egen h\u00e5nd ute i naturen. De er fanget i sin egen tidsklemme."}, {"field": "thumbnail", "value": "http://content-thumbnail.cxpublic.com/content/thumbnail200x150/2b02fc77e0c39f805b1c95c24d9e3b6d9826d4df.jpg?58c4302c"}, {"field": "thumbnailfullheightdimensions", "value": "200x1823"}, {"field": "timestamp", "value": "2017-03-11T17:13:16.000Z"}, {"field": "title", "value": "- Organisert vanvidd tar over for fri lek"}, {"field": "url", "value": "http://www.adressa.no/familieogoppvekst/article8033009.ece"}, {"field": "urlhash", "value": "2b02fc77e0c39f805b1c95c24d9e3b6d9826d4df"}], "score": 0.86934054, "siteId": "9222270286501375973", "id": "2b02fc77e0c39f805b1c95c24d9e3b6d9826d4df"}

