{"fields": [{"field": "modifiedtime", "type": "time", "value": "2014-09-30T12:59:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "(Opprinnelig publisert i Ukeadressa mai 2004)", "Vi durer vestover langs riksvei 65 mellom Rindal og Skei. Flomdiger elv flyter rolig gjennom den flate dalen. Det er midt i hvitveistida og bj\u00f8rka gnistrer nyutsprunget mot hvite fjelltopper. Fruktbare jorder ligger v\u00e5ronnklare rundt solide g\u00e5rdstun. Pur bygdeidyll - som blir bare mer og mer perfekt etter hvert som vi finner det vi leter etter, melkeramper som har overlevd fremskrittets glupske glefs.", "Hva er \u00abP\u00e5 ville veier\u00bb?", "Vi og Volvo'en trenger ikke kj\u00f8re langt p\u00e5 Indre Nordm\u00f8re f\u00f8r vi skj\u00f8nner at vi er i melkerampeparadis. Som om vi fortsatt skriver 1969 og en skranglete melkebil er like rundt svingen, med sj\u00e5f\u00f8r i sixpence-lue og en styggsterk spannlemper p\u00e5 platten.Ikke bare er det mange av dem, men de er alle bygd over samme elegante lest: Skr\u00e5tt tak, skr\u00e5 vegg og med liggende bordkledning. Hvorfor s\u00e5 mange og hvorfor s\u00e5 like?", "Etterforskningen starter p\u00e5 g\u00e5rden Bj\u00f8rn\u00e5s der det fortsatt st\u00e5r en melkerampe. Vi kaster oss over k\u00e5rkaill Guttorm Bj\u00f8rn\u00e5s. Visst husker han tida da han hver morgen trillet meierispannene ned til rampa. Han husker til og med en sykkelturist som overnattet i rampa.", "Og Guttorm er lett \u00e5 be. Han leter fram de gamle H\u00f8yang-spannene p\u00e5 l\u00e5ven, og inne i fj\u00f8set finner vi sannelig ogs\u00e5 den spesiallagde vogna. Seks melkespann f\u00e5r akkurat plass, og Guttorm blir med og g\u00e5r opp den gamle l\u00f8ypa ned til melkerampa. Han lar seg ikke affisere av at naboer stirrende kj\u00f8rer forbi p\u00e5 veien.", "- De m\u00e5 vel tro at jeg har g\u00e5tt fullstendig i fr\u00f8, ler han og demonstrerer hvordan spannene ble lempet opp p\u00e5 rampen. S\u00e5 tar han seg tid til en liten pust, setter seg p\u00e5 rampa ved siden av spannene og lar tiden passere revy. Tenker tilbake til da melka ble fraktet med lastebil til det lokale meieriet og foredlet der.", "- N\u00e5 kj\u00f8rer tankbilen helt til Elnesv\u00e5gen p\u00e5 kysten utenfor Molde, mens det nedlagte meieriet her i fylkets eneste innlandskommune driver med fiskmat! Ja, en kan jo spekulere iblant, sier Bj\u00f8rn\u00e5s-bonden og triller tralle og spann tilbake til fj\u00f8set.", "Akkurat da kommer tankbilen fra Tine durende opp g\u00e5rdsveien. Gammel og ny tid m\u00f8tes. Der st\u00e5r Guttorm med 30-litersspannene i hjemmesmidd vogn, mens sj\u00e5f\u00f8r Terje Bj\u00f8rnstad s\u00f8rger for at 1110,2 liter melk suges opp fra g\u00e5rdstanken p\u00e5 et par-tre minutter. Datamaskinen bak p\u00e5 bilen gir fra seg detaljert utskrift og sender alle data om leveransen til en server i Oslo. Bare tretti \u00e5rs utvikling, men forskjellen er st\u00f8rre enn i l\u00f8pet av de foreg\u00e5ende tusen \u00e5r.", "- Men hvor er det blitt av de gamle melkebilene, sp\u00f8r vi. Rampene st\u00e5r, spann og tralle finnes, men det kribler i oss etter \u00e5 finne en ekte melkebil og en av de gamle melkebilsj\u00e5f\u00f8rene. Guttorm Bj\u00f8rn\u00e5s forteller at det var Rindal Kommunale Auto som stod for transporten. Garasjen deres er der fortsatt, selv om selskapet har forsvunnet gjennom en serie med sammensl\u00e5inger, fusjoner og navneendringer.", "Vi setter kursen tilbake til sentrum, og svinger f\u00f8rst inn foran den nye bussgarasjen. Den f\u00f8rste vi kommer i snakk med er Ola Br\u00f8nstad, han startet som sj\u00e5f\u00f8r i 1957. For det meste har han kj\u00f8rt skolebuss, men han har ogs\u00e5 v\u00e6rt melkebilsj\u00e5f\u00f8r. Br\u00f8nstad har dessuten gjort det til hobbyen sin \u00e5 samle inn bilder og fakta om Rindal Auto. Rett mann for oss!", "Vi blir med Br\u00f8nstad hjem til R\u00f8rdalen i nordenden av kommunen. Begeistret ser vi p\u00e5 hans gamle bussgarasje og en fin bensinpumpe av god \u00e5rgang. De viser oss sjeldne bilder. P\u00e5 ett av dem ser vi sj\u00e5f\u00f8r Olaf Negaard og spannlemper Alfred Karlstr\u00f8m som st\u00e5r og smiler ved melkebilen. P\u00e5 et annet ser vi platten med b\u00e5de meierispann og melsekker. N\u00e6rmere kommer vi visst ikke.Vi sikrer oss bilde av Ola ved den sjeldne Gilbarco-pumpa og fortsetter jakten p\u00e5 gjenstridige ramper.", "F\u00f8rst kommer vi til Lomunddalen og finner en rampe i uvanlig d\u00e5rlig forfatning. Jeg tar med notatboken og pr\u00f8ver \u00e5 se offisiell ut:", "- God dag, det er fra Melkerampetilsynet.", "- Ja vel, det kunne jammen trengtes.", "Naboene er med p\u00e5 sp\u00f8ken.Midt i kommunesenteret i Rindal m\u00e5 vi br\u00e5bremse, her har melkerampa allerede havnet p\u00e5 bygdemuseet. Hedersplassen rett ved inngangen har den f\u00e5tt, men hederen virker noe halvhjertet, for melkerampa blir brukt som skjul for to s\u00f8ppelkasser!", "Vi rister litt oppgitt p\u00e5 hodet og kj\u00f8rer videre for \u00e5 lete etter melkeramper som st\u00e5r der de alltid har st\u00e5tt. P\u00e5 en avstikker opp til Romundstadgrenda finner vi hele fem ramper, og mens vi kj\u00f8rer i kveldssol over grensen til Surnadal og passerer R\u00f8v, blir det rene rampefr\u00e5tseriet.", "Det er her rampene st\u00e5r tett som, ja som melkeramper. Utrolig at det g\u00e5r an, tenker vi. Hvorfor er det slik? Er surnadalingene ekstra omsorgsfulle, er det slik at Vegvesenet her har v\u00e6rt mer sk\u00e5nsomme enn andre steder, eller var meieriet her ekstra sen med \u00e5 innf\u00f8re tankbilhenting?", "Det siste er i hvert fall ikke tilfellet, for ved dagens tolvte rampe, p\u00e5 g\u00e5rden Mauset, snakker vi med far Helge og s\u00f8nn Sivert Mauset. De finner fram jubileumsboka til n\u00e5 nedlagte Surnadal meieri. Her leser vi at overgangen til tanklevering skjedde i f\u00f8rste halvdel av 70-\u00e5ra. Da var melkerampens tid egentlig over. Likevel har de alts\u00e5 standhaftig blitt st\u00e5ende. Er det rett og slett fordi de er s\u00e5 solide, eller er det elegansen som gj\u00f8r at ingen vil rive dem?", "- N\u00e5 skal kommunen til pers, sier jeg til fotografen idet vi neste morgen stavrer ut av hytta p\u00e5 Brekk\u00f8ya camping like ved kommunesenteret.", "Er de klar over hvilken kulturskatt de sitter p\u00e5, undrer vi og sp\u00f8r etter kultursjefen i resepsjonen. Vi tar dem nok litt p\u00e5 senga, for de har slett ikke noen melkerampeverneplan \u00e5 vise til, men im\u00f8tekommende og uformelle, det er de i Surnadal kommune.", "Kulturleder Mons Otnes blir slett ikke sur for at vi melkerampekupper hele ukem\u00f8tet hans.Ingen av dem har tenkt over at Surnadal kan v\u00e6re selve melkerampekommunen i kongeriket, men alle har de minner og historier n\u00e5r de f\u00e5r tenkt seg om.", "- Jeg husker da jeg var bare dr\u00e5kja, karene gikk til mj\u00f8krampa og satt der og prata helt til middags. Det var ingen kvinnfolk som hadde tid til slikt, sier museumssekret\u00e6r Marit Jorid Brennskag og lar seg overtale til \u00e5 bli med p\u00e5 en rampe-fotosession med ordf\u00f8reren. Siden han er bortreist, ringer vi varaordf\u00f8rer Jenny Klinge, som p\u00e5 sparket blir med p\u00e5 et rampem\u00f8te med Marit og Ville veier-teamet.", "- Vi blir nok litt husblinde vi som bor her. Det var f\u00f8rst da jeg kom hjem etter tre \u00e5r i Oslo at jeg la merke til alle melkerampene. De er absolutt verd \u00e5 ta vare p\u00e5, sier Jenny som er en av de ferske unge senterpartipolitikerne som har feid inn i kommunestyret.", "Vi m\u00f8ter politiker og museumssjef p\u00e5 en representativ melkerampe ved Ranes kirke. I det hun setter seg ned p\u00e5 rampa, husker Marit at dette har hun gjort f\u00f8r:", "- Vi var ten\u00e5ringer, det var sverming og m\u00f8rke kvelder og vi satt p\u00e5 melkerampa. Dagens unge har nok ikke det samme forholdet til den. Rett f\u00f8r jeg dro hit, spurte jeg en skoleklasse som bes\u00f8kte museet om de visste hva en melkerampe er. Bare \u00e9n av dem rakk opp h\u00e5nden! Hun tviler p\u00e5 at kommunen kan p\u00e5ta seg ansvaret for alle rampene.", "- Men vi kan jo oppfordre grunneierne til \u00e5 passe godt p\u00e5 dem, og s\u00e5 vil vi gjerne ha en til bygdemuseet, sier Marit Jorid Brennskag.", "Vi skulle gjerne hatt med Jenny og Marit p\u00e5 v\u00e5r videre ferd i Volvoen, men m\u00e5 vinke farvel til de travle damene.Senterpartisuksessen i Surnadal ved siste valg lokker fram en ny forklaring p\u00e5 \u00abhvorfor-s\u00e5-mange-ramper-mysteriet\u00bb: Sp og melkerampene har lidd samme skjebne, f\u00f8r hadde de fotfeste overalt, n\u00e5 er de nesten utradert. Men ikke i Surnadal. I en kommune der Sp kan f\u00e5 femti prosent av stemmene m\u00e5 det selvsagt v\u00e6re helligbr\u00f8de \u00e5 rasere bygdesymbol nummer \u00e9n.", "Allerede p\u00e5 g\u00e5rden som sokner til rampa der vi nettopp hadde stevnem\u00f8tet v\u00e5rt, blir jeg n\u00f8dt til \u00e5 forkaste Sp-forklaringen.Sauebonde Steinar Ranes har grunnet p\u00e5 dette og hans forklaring er kanskje den hittil beste:I 1968, i forbindelse med kraftutbyggingen i Trollheimen, kom det ny vei gjennom dalen. Siden dette fortsatt var i spannleveringens tid, ble alle rampene flyttet til den nye traseen og samtidig opprustet. Dermed fikk melkerampene et skikkelig l\u00f8ft, like f\u00f8r de egentlig var avleggs.", "Selv tenker jeg at det kanskje var synet av de mange og fine rampene langs veien i flatbygda som fikk b\u00f8ndene lenger oppe i sidedalene til \u00e5 la v\u00e6re \u00e5 rive sine ramper.", "Steinars mor, Marit Ranes, forteller at melkerampa var m\u00f8testedet for karene. Naboen satt ofte og ventet for \u00e5 f\u00e5 en prat.", "- Jeg husker ogs\u00e5 at noen av kjerringene som bodde langt unna butikken pleide \u00e5 legge handlelapp og penger oppi et tomspann, slik at melkebilsj\u00e5f\u00f8ren kunne handle for dem.", "V\u00e5rt utrettelige registreringsarbeid fortsetter, og vi finner ramper med postkasser og sirkusplakater, ramper med parabolantenne, ramper med utskj\u00e6ringer, torvtak og gamle spann. Ikke alt er like pietetsfullt og historisk korrekt, men hvorfor ikke? P\u00e5 denne m\u00e5ten f\u00e5r de nytt liv og kanskje ogs\u00e5 et lengre liv.", "Og vi m\u00f8ter folk ved rampene. Sverre Einmo er ute og lufter sin lekre m\u00f8rkebl\u00e5 Volvo PV fra 1957. B\u00e5de bilmerket og \u00e5rsmodellen passer oss godt. Femti\u00e5ra var melkerampenes storhetstid. Einmo drev vaskeribedrift i mange \u00e5r og fikk ofte leveranser levert p\u00e5 rampa.Ved en rampe treffer vi en kar som er i ferd med \u00e5 suge blautgj\u00f8dsel opp i sprederen sin. Han forteller at han for bare ti minutter stilte seg opp ved rampa og stoppet naboen som kom kj\u00f8rende med traktoren.", "- Det er bedre \u00e5 snakkes p\u00e5 rampa enn \u00e5 bruke telefonen, sier Paul Jostein Lesund. Vi legger merke til at han har skilt med navnet sitt i store bokstaver p\u00e5 rampa og attp\u00e5til hengsel p\u00e5 skiltet.", "- Hvorfor hengsel? - Det er p\u00e5 grunn av r\u00e5nes\u00e6den, sier Lesund.Mannen driver med gris og f\u00e5r s\u00e6d til nye grisunger med buss fra byen. Rett som det var tok sj\u00e5f\u00f8rene feil av adressen, og kj\u00f8rte leveransen til Vinje\u00f8ra eller Kristiansund.", "- Da fant jeg ut at det var best \u00e5 skilte tydelig. Den dagen r\u00e5nes\u00e6den var ventet, slo jeg ut skiltet s\u00e5 det stod rett ut i veibanen. Det fikk ikke hjelpe at folk trodde jeg var blitt stormannsgal. N\u00e5 trenger jeg ikke bruke det lenger, for sj\u00e5f\u00f8rene har l\u00e6rt, sier Lesund.", "Alt i alt fant vi 11 ramper i Rindal og 20 (!) i Surnadal, trolig er det noen til. Kanskje tar vi feil, vi har jo ikke kj\u00f8rt riktig alle bygdeveier i hele landet, men jeg er villig til \u00e5 l\u00f8pe ved siden av Volvo'en v\u00e5r hele den nordm\u00f8rske melkeveien hvis det viser seg at noen sl\u00e5r surnadalingene. Rindal og Surnadal er melkerampeland i s\u00e6rklasse, rett og slett best i Norge.", "Ville veier-teamet har lett etter melkeramper overalt hvor vi har reist de siste ti \u00e5rene, s\u00e5 vi kan uttale oss med en viss tyngde. I andre str\u00f8k kan du kj\u00f8re i milevis uten \u00e5 se en eneste rampe. Det eneste stedet som kan konkurrere er Selbu, der vi for fem \u00e5r siden laget en reportasje om de mange fine melkerampene. Men Surnadal er str\u00e5et hvassere.", "Melkerampa er s\u00e5 enkel og unnselig at den lett forsvinner, samtidig s\u00e5 tidstypisk og \u00absosial\u00bb at den m\u00e5 regnes som et av etterkrigstidas viktigste kulturminner p\u00e5 landsbygda. At den finnes p\u00e5 museum er bare rett og rimelig, men Ville veier bl\u00e5ser et ekstra st\u00f8t i Volvo-hornet for ekte melkeramper som st\u00e5r der de alltid har st\u00e5tt, melkeramper som fortsatt er i bruk og som fortsatt fremkaller gode minner hos b\u00e5de spannlempende karer og svermende jenter."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "42202fdb0d04cb701620eee0ff0b589e726d7b224c486e49b683fb0b146f163e"}, {"field": "createtime", "value": "2017-04-30T19:32:15.000Z"}, {"field": "description", "value": "Guttorm Bj\u00f8rn\u00e5s triller vogna med meierispann ned til melkerampa ved veien. Plutselig er tiden skrudd tretti \u00e5r tilbake."}, {"field": "dominantimage", "value": "http://www.adressa.no/incoming/article1084149.ece5/ALTERNATES/w980-default/ver2%20MELKESPANNER%20RINDAL4332"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/328f5973d91b6dd6e9591c528b056b0b1e3eccb0.jpg?59861d53"}, {"field": "dominantthumbnaildimensions", "value": "300x169"}, {"field": "heading", "value": "Beste rampeland i hele Norge -adressa.no"}, {"field": "id", "value": "328f5973d91b6dd6e9591c528b056b0b1e3eccb0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-concept", "value": "rampa"}, {"field": "kw-entity", "value": ["brekk\u00f8ya", "volvo pv", "indre nordm\u00f8re", "helge", "h\u00f8yang", "volvoen", "opprinnelig", "r\u00f8rdalen", "vegvesenet", "gilbarco", "lomunddalen", "tine", "rindal kommunale auto", "marit og ville", "trollheimen", "marit", "vinje\u00f8ra", "ukeadressa", "rindal og skei", "r\u00f8v", "jenny og marit", "ranes", "rindal auto", "romundstadgrenda", "melkerampetilsynet"]}, {"field": "kw-location", "value": ["oslo", "ola", "surnadal", "elnesv\u00e5gen", "selbu", "rindal", "norge", "kristiansund", "molde"]}, {"field": "kw-pageclass", "value": "article"}, {"field": "kw-person", "value": ["steinar ranes", "marit jorid brennskag", "paul jostein lesund", "jenny klinge", "terje bj\u00f8rnstad", "sverre einmo", "sivert mauset", "mons otnes", "ola br\u00f8nstad", "olaf negaard", "guttorm bj\u00f8rn\u00e5s", "alfred karlstr\u00f8m", "marit ranes"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1084149.ece5/ALTERNATES/w980-default/ver2%20MELKESPANNER%20RINDAL4332"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Beste rampeland i hele Norge"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article19389.ece"}, {"field": "pageclass", "value": ["article"]}, {"field": "publishtime", "value": "2004-05-08T04:00:27.000Z"}, {"field": "recs-articleid", "value": "859709"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-05-08T04:00:27.000Z"}, {"field": "recs-rawtitle", "value": "Beste rampeland i hele Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Guttorm Bj\u00f8rn\u00e5s triller vogna med meierispann ned til melkerampa ved veien. Plutselig er tiden skrudd tretti \u00e5r tilbake."}, {"field": "thumbnail", "value": "http://content-thumbnail.cxpublic.com/content/thumbnail200x150/328f5973d91b6dd6e9591c528b056b0b1e3eccb0.jpg?59861d53"}, {"field": "thumbnailfullheightdimensions", "value": "200x2872"}, {"field": "timestamp", "value": "2017-08-05T19:32:35.000Z"}, {"field": "title", "value": "Beste rampeland i hele Norge"}, {"field": "url", "value": "http://www.adressa.no/tema/villeveier/article19389.ece"}, {"field": "urlhash", "value": "328f5973d91b6dd6e9591c528b056b0b1e3eccb0"}], "score": 0.5233731, "siteId": "9222270286501375973", "id": "328f5973d91b6dd6e9591c528b056b0b1e3eccb0"}

