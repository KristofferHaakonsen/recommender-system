{"fields": [{"field": "modifiedtime", "type": "time", "value": "2016-01-15T07:32:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "De hadde pr\u00f8vd seg med feriested, men fikk ikke kombinasjonen av hus og hage p\u00e5 to steder til \u00e5 fungere. Var de i den ene hagen, fikk de d\u00e5rlig samvittighet for at de fors\u00f8mte den andre. Og vice versa. D\u00e5rlig l\u00f8sning. Leilighet i byen og hage p\u00e5 feriestedet var heller ikke aktuelt. Mannen i huset stilte krav om \u00e5 kunne g\u00e5 ut i hagen sin hver dag.", "Hva gj\u00f8r man da? De hadde allerede kj\u00f8pt en gammel villa i landlige omgivelser p\u00e5 By\u00e5sen. Pusset den opp. Gjenreist en gammel prakthage. Bygd drivhus av gamle materialer. Og h\u00f8nsehus. Hadde anlagt kj\u00f8kkenhage.", "\u2013 Men etter fem \u00e5r ble vi ferdige. Det var ikke mer \u00e5 utvikle. Og vi er prosjektmennesker! forteller Hege Strand.", "Dermed gikk de hen og skaffet seg et prosjekt uten ende. Perfekt for et par som synes det er prosessen, ikke resultatet, som er artig. 614 m\u00e5l tomt. Gamle bygninger. Store planer. P\u00e5 Jonsvatnet. Adresseavisens lesere med klisterhjerne kan minnes overskriften \u00abSm\u00e5bruk med utedo gikk skyh\u00f8yt over takst\u00bb.", "\u2013 Vi hadde lett etter et sm\u00e5bruk i en del \u00e5r. Jeg satt p\u00e5 V\u00e6rnes sammen med to venninner og bladde i Hjem da jeg s\u00e5 annonsen.", "Hege heiv seg over telefonen og sendte melding hjem: \u00abLes avisa. Sm\u00e5bruk p\u00e5 Jonsvatnet.\u00bb Svaret kom temmelig kjapt: \u00abYes!\u00bb F\u00f8r hun rakk \u00e5 komme hjem fra jentetur i Barcelona, hadde Kristian v\u00e6rt og sett p\u00e5 bruket tre ganger.", "\u2013 Vi hadde bestemt oss f\u00f8r fellesvisningen. Vi skulle ha dette.", "Det var en liten strek i regningen at s\u00e5 mange skulle v\u00e6re interessert. Etter salget kunne Adresseavisen berette at boligannonsen hadde hatt 10 567 visninger p\u00e5 Finn.no. 110 bestilte prospekt, og 32 dukket opp p\u00e5 visning.", "\u2013 Det ble en t\u00f8ffere budrunde enn vi hadde tenkt, innr\u00f8mmer Hege, som p\u00e5 forh\u00e5nd sett for seg at hun var villig til \u00e5 by to millioner.", "1,2 millioner over prisantydningen p\u00e5 2,8 millioner m\u00e5tte de strekke seg. Det sved. Men Braattan skulle de ha. Her ville de bo.", "\u2013 Dette er ikke bare en bolig. Det er en omlegging av livet. Og det var akkurat det vi var ute etter.", "Via en lykk\u00f8nskning i kommentarfeltet under artikkelen i avisa, kom Hege og Kristian i kontakt med Ingrid Grimestad. Hun vokste opp p\u00e5 g\u00e5rden, som datter i den siste forpakterfamilien. Fra henne, og fra selger, har de f\u00e5tt tilgang p\u00e5 bilder og beretninger fra stedets glansdager. N\u00e5 har prosjektet blitt mer enn et privat bolig- og livsstilsprosjekt. Hege og familien tar m\u00e5l av seg til \u00e5 gjenskape Braattan g\u00e5rd slik den en gang var.", "I 1879 kj\u00f8pte h\u00f8yesterettsadvokat og politiker Johan Henrik Rye Berg og hans hustru Ingeborg Henrikke eiendommen. De lot, som mange andre rike familier p\u00e5 den tiden, et lite lysthus bli bygd p\u00e5 g\u00e5rden, for bruk til festligheter. Vi snakker ikke om et glasshus i hagen, men et eget hus forbeholdt selskapeligheter. I dag kalles dette huset gammell\u00e5na og er ett av to v\u00e5ningshus p\u00e5 tunet. Det andre huset, \u00abnyl\u00e5na\u00bb, ble bygd helt p\u00e5 slutten av 1800-tallet med to boenheter, en for eiendommens eiere og en for forpakterfamilien.", "\u2013 Vi \u00f8nsker \u00e5 restaurere Braattan g\u00e5rd tilbake til fordums storhet, forteller Hege.", "For eksempel viser gamle bilder hvor grusstiene gikk i den vakre, parklignende hagen. Paret kl\u00f8r i fingrene etter \u00e5 f\u00e5 rive opp gresstorva og se om de finner de gamle stiene.", "Ogs\u00e5 selve huset avsl\u00f8rer en annen utgave av seg selv p\u00e5 de historiske bildene.", "\u2013 P\u00e5 slutten av 1800 var det veldig popul\u00e6rt \u00e5 \u00abpimpe\u00bb hus med elementer av dragestilen, sveitserstilen, empirestilen og pluralismestilen. Braattan var ikke noe unntak. P\u00e5 den ene endegavlen var det bygget en svalgang i to etasjer med enderom p\u00e5 begge. I tillegg hadde uthusene utskj\u00e6ringer og spir. Vi \u00f8nsker \u00e5 gjenskape dette, forteller Hege.", "I samarbeid med arkitekt Svein Skibnes har de lagt planer og f\u00e5tt disse godkjent av byggesakskontoret ogbyantikvaren, som m\u00e5 ha et ord med i laget.", "De antikvariske myndigheter er ikke de eneste som har medbestemmelsesrett p\u00e5 Braattan. Trondheim kommune har kommet med en rekke p\u00e5legg som henger sammen med beliggenheten like ved byens drikkevannskilde. Da Hege og Kristian overtok for ni m\u00e5neder siden, hadde de verken vann eller avl\u00f8p, og str\u00f8m fantes kun i deler av hovedhuset.", "\u2013 N\u00e5 har vi septiktank og gr\u00e5vannsanlegg p\u00e5 plass og vann og str\u00f8m i hus. Kjedelige ting \u00e5 bruke s\u00e5 mye penger p\u00e5, men utrolig viktig \u00e5 ha p\u00e5 plass, p\u00e5peker Kristian.", "Siden april har familien jobbet med eiendommen helg og ettermiddag, men har v\u00e6rt avhengig av \u00e5 ha annen bolig. N\u00e5 begynner det \u00e5 bli mulig \u00e5 bo p\u00e5 Braattan igjen.", "Med kj\u00f8kken og bad med innlagt vann og noen ferdige rom, kunne noen tenkt at de n\u00e6rmet seg m\u00e5lstreken. Hege og Kristian synes de st\u00e5r p\u00e5 startstreken. Og elsker det. For de har store planer. Skogen skal drives. Uthusene gjenreises. Og ikke minst: De har planer for \u00e5 starte epleproduksjon og produksjon av eplemost p\u00e5 g\u00e5rden.", "\u2013 Vi har f\u00e5tt med oss Norsk Landbruksr\u00e5dgivning som gode st\u00f8ttespillere. I sommer st\u00e5r jordforbedring p\u00e5 planen. Deretter skal det plantes 200 epletr\u00e6r.", "\u2013 Kanskje gjenreiser vi driftsbygningen. Vi kan dyrke spesielle urter for restauranter i Trondheim. Ha vaktelh\u00f8ns for \u00e5 f\u00e5 vaktelegg. Det blir nok jordb\u00e6r og kj\u00f8kkenhage. Men egentlig er det meste \u00e5pent enn\u00e5 \u2013 eplene er det eneste vi har bestemt 100 prosent og lagt et l\u00f8p for. Det som er sikkert er at denne eiendommen blir vi aldri ferdig med. Dette er et prosjekt vi kommer til \u00e5 holde p\u00e5 med hele livet, sier Hege og smiler lykkelig ved tanken."]}, {"field": "category0", "value": "bolig"}, {"field": "contenthash", "value": "089e372e07c2698fae2d3836a36dee97f6944894a585b235cfbe373ccc817aab"}, {"field": "createtime", "value": "2016-01-14T22:00:52.000Z"}, {"field": "description", "value": "Det var den dr\u00f8mmen de bar p\u00e5. Om sm\u00e5bruk p\u00e5 landet."}, {"field": "dominantimage", "value": "http://www.adressa.no/bolig/article12018177.ece/jofpah/ALTERNATES/w980-default/brattaan%20inngang%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/90d6710fcaae90b1867ded3a85dd5899b9fb3f0d.jpg?5984df33"}, {"field": "dominantthumbnaildimensions", "value": "300x169"}, {"field": "heading", "value": ["Nytt liv p\u00e5 gammelt bruk -adressa.no", "\u2013 Ikke en bolig", "Gjenskape gammel prakt", "Livslange planer"]}, {"field": "id", "value": "90d6710fcaae90b1867ded3a85dd5899b9fb3f0d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["prosjekt", "g\u00e5rd", "familien", "bolig", "sm\u00e5bruk", "hus", "hage", "bruk", "liv", "planer", "gammel"]}, {"field": "kw-entity", "value": ["braattan", "norsk landbruksr\u00e5dgivning", "jonsvatnet", "by\u00e5sen", "hege og kristian", "sm\u00e5bruk", "kristian", "hjem", "adresseavisen", "finn"]}, {"field": "kw-location", "value": ["v\u00e6rnes", "trondheim", "barcelona"]}, {"field": "kw-pageclass", "value": "article"}, {"field": "kw-person", "value": ["johan henrik rye berg", "svein skibnes", "hege strand", "ingrid grimestad", "ingeborg henrikke"]}, {"field": "kw-taxonomy", "value": "bolig"}, {"field": "og-image", "value": "http://www.adressa.no/bolig/article12018177.ece/jofpah/ALTERNATES/w980-default/brattaan%20inngang%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nytt liv p\u00e5 gammelt bruk"}, {"field": "og-type", "value": "article"}, {"field": "og-url", "value": "http://www.adressa.no/bolig/2016/01/14/Nytt-liv-p%C3%A5-gammelt-bruk-12018178.ece"}, {"field": "pageclass", "value": ["article"]}, {"field": "publishtime", "value": "2016-01-14T21:49:49.000Z"}, {"field": "recs-articleid", "value": "12018178"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-01-14T21:49:49.000Z"}, {"field": "recs-rawtitle", "value": "Nytt liv p\u00e5 gammelt bruk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Det var den dr\u00f8mmen de bar p\u00e5. Om sm\u00e5bruk p\u00e5 landet."}, {"field": "thumbnail", "value": "http://content-thumbnail.cxpublic.com/content/thumbnail200x150/90d6710fcaae90b1867ded3a85dd5899b9fb3f0d.jpg?5984df33"}, {"field": "thumbnailfullheightdimensions", "value": "200x1747"}, {"field": "timestamp", "value": "2017-08-04T20:55:15.000Z"}, {"field": "title", "value": "Nytt liv p\u00e5 gammelt sm\u00e5bruk"}, {"field": "url", "value": "http://www.adressa.no/bolig/2016/01/14/Nytt-liv-p%c3%a5-gammelt-bruk-12018178.ece"}, {"field": "urlhash", "value": "90d6710fcaae90b1867ded3a85dd5899b9fb3f0d"}], "score": 0.5496901, "siteId": "9222270286501375973", "id": "90d6710fcaae90b1867ded3a85dd5899b9fb3f0d"}

