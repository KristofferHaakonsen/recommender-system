{"fields": [{"field": "modifiedtime", "type": "time", "value": "2016-11-09T21:17:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["atle andersson", "roar christiansen (foto)", "einar aarre", "lasse lambrechts", "bj\u00f8rn erik larsen (foto)", "anders g. eriksen", "odd e. nerb\u00f8 (foto) / bergens tidende"]}, {"field": "body", "value": ["Saken oppdateres.", "Noe er galt n\u00e5r Hans Olav Myren kommer ned til flytebryggen i det trange Breiviksundet like etter klokken tre denne ettermiddagen.Myrens store lidenskap er fiske. Den hvite sjarken er p\u00e5 sj\u00f8en hele \u00e5ret her ute i havgapet. Han forsyner hele slekten i \u00d8ygarden med fersk sj\u00f8mat: Torsk, makrell, kreps og krabbe. Denne l\u00f8rdagskvelden har han invitert gjester, og havets delikatesse skal p\u00e5 festbordet. Myren skal inspisere samlekisten med hummer. Kisten med de eksklusive krepsdyrene henger p\u00e5 fem-seks meters dyp i Breiviksundet. Han trekker kisten opp p\u00e5 bryggen.Alle hummerne er d\u00f8de, eller d\u00f8ende.Det er s\u00e5 vidt liv i de to st\u00f8rste, noen sm\u00e5 bevegelser i de ytterste f\u00f8lehornene.Tidligere samme l\u00f8rdag kommer naboen Kristian Breivik hjem fra nattskift p\u00e5 Kollsnesanlegget. I ellevetiden om formiddagen g\u00e5r han ned til sj\u00f8en for \u00e5 se til hummerne. Samlekisten er bundet fast til kaien utenfor familiens gulmalte naust, dr\u00f8yt hundre meter fra flytebryggen til Myren.I kisten er det ikke liv. Alle hummerne er d\u00f8de.Samme dag ringer Breivik Fiskeridirektoratets d\u00f8gnbemannede beredskapstelefon. Vakthavende noterer at 10\u201315 kilo med hummer i hvert av burene er d\u00f8de, til sammen rundt 40 hummere. Breivik forteller ogs\u00e5 at det foregikk kjemisk avlusing p\u00e5 oppdrettsanlegget i n\u00e6rheten dagen f\u00f8r. Hobbyfiskeren f\u00e5r status som en troverdig kilde.", "Fredagen var det hektisk aktivitet p\u00e5 oppdrettsanlegget Knappen i Senosen, om lag 800 meter nordvest for innl\u00f8pet til Breiviksundet.Anlegget hadde h\u00f8sten 2015 problemer med for mye lus. Mattilsynet hadde tidligere truet anleggets eier, Erko Seafood, med tvangsmulkt om de ikke fikk ned luseniv\u00e5et. Lus er oppdrettsn\u00e6ringens st\u00f8rste plage. Den gnager p\u00e5 fisken, lager s\u00e5r og gir d\u00e5rlig fiskevelferd.Anlegget hadde ogs\u00e5 sykdomsutbrudd. D\u00f8d fisk ble h\u00e5vet inn hver dag, if\u00f8lge driftsjournalen.Mer enn en halv million laks p\u00e5 over halvannet kilo sv\u00f8mte rundt i merdene denne novemberdagen. Tre av de fire merdene var allerede lusebehandlet med leppefisk og desinfeksjonsmiddelet hydrogenperoksid fra br\u00f8nnb\u00e5t i dagene f\u00f8r.Denne fredagen var det fisken i merd nummer 4 som skulle bli kvitt lusene. N\u00e5 brukte oppdrettsselskapet en annen metode, med langt mer virkningsfulle stoffer. F\u00f8rst ble merden tettet med presenning, b\u00e5de under og p\u00e5 sidene. Deretter ble de to stoffene azametifos og deltametrin spr\u00f8ytet inn i merden. Klokken 15.00 var behandlingen over. Da ble presenningen fjernet og avfallsvannet med de giftige lusemidlene gikk i sj\u00f8en.", "Ti dager etter funnet av de livl\u00f8se krepsdyrene kom Fiskeridirektoratet til \u00d8ygarden. Direktoratet ville unders\u00f8ke om hummerne i samlekassene kreperte av lusebehandlingen.Kristian Breivik hadde fryst ned hele den d\u00f8de fangsten, men direktoratets utsendte fikk bare med seg ni hummere.\u2013 Fiskeridirektoratet ville ha alle sammen. Jeg ble litt konspiratorisk, s\u00e5 jeg beholdt noen selv, sier Breivik.", "Bergen har alltid levd av havet. Byen er fiskeri- og havbrukshovedstaden i regjeringens masterplan for marin forskning. Bergen skal v\u00e6re verdens fremste marine forskningsklynge og ha verdens sterkeste forvaltningsmilj\u00f8. Kunnskapen om lusemidlenes effekter p\u00e5 annet liv i sj\u00f8en er likevel fortsatt liten.Langs kysten har fiskere v\u00e6rt urolige. Skrale rekefangster og rapporter om reked\u00f8d har gjort at de har rettet skytset mot avlusingsmetodene.Det var bakteppet da Kristine Brokke fra Akershus bestemte seg for \u00e5 skrive sin avhandling om milj\u00f8p\u00e5virkning fra oppdrett. Masterstudenten i marinbiologi ved Universitetet i Bergen ville studere effekter av legemidler p\u00e5 reker. P\u00e5 Havforskningsinstituttets feltstasjon ved Parisvatnet i \u00d8ygarden gikk hun i gang med \u00e5 unders\u00f8ke hvordan reker klarer seg n\u00e5r de utsettes for stoffene azametifos og deltametrin.", "Resultatene fra laboratoriestudiene var oppsiktsvekkende:N\u00e5r tangpungreker og strandreker ble utsatt for kombinasjonen av azametifos og deltametrin samtidig, viste det seg at effekten var mye h\u00f8yere enn n\u00e5r de ble eksponert for de to midlene hver for seg.Studien er den f\u00f8rste som viser effektene av akkurat denne kombinasjonsmetoden, som noen m\u00e5neder senere blir brukt i merd 4 p\u00e5 Knappen-anlegget i \u00d8ygarden.\u2013 Det var oppsiktsvekkende at d\u00f8deligheten \u00f8kte s\u00e5pass mye n\u00e5r artene ble utsatt for begge midlene i samme behandling, sier Brokke.Noe av det som forundret henne og forskere aller mest, var at d\u00f8deligheten var sv\u00e6rt h\u00f8y etter at rekene var blitt utsatt for giftmiksen i 24 timer. Veilederen hennes fra Havforskningsinstituttet, seniorforsker Ole B. Samuelsen, gjorde de samme funnene da han senere testet blomsterreker for den samme miksen: D\u00f8deligheten var sv\u00e6rt h\u00f8y.", "Den canadiske hummerfiskeren Joseph Ingalls glemmer aldri den solrike novemberdagen da han skulle ut og dra hummerteinene utenfor Grand Manan p\u00e5 atlanterhavskysten.\u2013 Det hadde v\u00e6rt veldig godt fiske i omr\u00e5det i lang tid. Men denne torsdagen skjedde det noe jeg aldri f\u00f8r hadde opplevd, forteller 58-\u00e5ringen.Da Ingalls halte teiner opp i fiskeb\u00e5ten \u00abFiber Lady\u00bb, fikk han sjokk.\u2013 Teinene var fulle av livl\u00f8se hummer, de var stein d\u00f8de, sier han.", "Teinene var satt ut mindre enn \u00e9n kilometer fra et av de mange oppdrettsanleggene som ligger i bukten.I dagene som fulgte str\u00f8mmet det inn lignende meldinger fra andre fiskere. De hadde alle opplevd \u00e5 hale opp teiner med d\u00f8de hummere. De hadde ogs\u00e5 en annen ting til felles: Alle hadde satt teiner i n\u00e6rheten av et oppdrettsanlegg eid av selskapet Kelly Cove Salmon Ltd.Hundrevis av hummere ble funnet d\u00f8de i teiner rundt selskapets anlegg.Kjemiske analyser avsl\u00f8rte konsentrasjoner av lakselusmiddelet cypermetrin i de d\u00f8de hummerne. I hummerne til Ingalls var niv\u00e5ene mellom 7,9 og 10,9 nanogram.For \u00e5 forst\u00e5 hvor sm\u00e5 doser det her er snakk om: Ett nanogram er en milliarddel av et gram.Oppdrettsselskapet ble d\u00f8mt til \u00e5 betale en bot p\u00e5 rundt tre millioner kroner. Canada tillater ikke bruk av cypermetrin i fiskeoppdrett, men stoffet har v\u00e6rt mye benyttet i den norske laksen\u00e6ringen de siste \u00e5rene.Stoffene som ble brukt for \u00e5 knekke lakselusen i \u00d8ygarden 6. november 2015 var deltametrin og azametifos, alts\u00e5 ikke det samme som ble brukt i Canada.", "Deltametrin er imidlertid giftigere for krepsdyr enn stoffet som tok livet av den canadiske hummeren, if\u00f8lge en laboratoriestudie. Det tilh\u00f8rer stoffgruppen pyretroider. Det er familienavnet p\u00e5 insektmidler som brukes av b\u00f8nder i mange land for \u00e5 utrydde skadeinsekter. I Norge brukes stoffene ogs\u00e5 i krigen mot lakselusen, som koster oppdrettsn\u00e6ringen milliarder. Det er ikke store dosen av nervegiften deltametrin som skal til for \u00e5 gi \u00f8nsket effekt: To mikrogram (0,000002 gram) pr. liter vann er anbefalt dosering ved avlusing.\u2013 Deltametrin har den egenskapen at stoffet binder seg til organiske partikler, og plast for den saks skyld. Konsentrasjonen av stoffet vil gradvis bli redusert over tid, avhengig av forholdene i vannet, sier Ole B. Samuelsen, seniorforsker p\u00e5 Havforskningsinstituttet.Den blekgule v\u00e6sken er sv\u00e6rt giftig for krepsdyr, poengterer Statens legemiddelverk. En canadisk studie fastsl\u00e5r at deltametrin er \u00abekstremt giftig\u00bb for krepsdyr, s\u00e6rlig amerikansk hummer.", "Advarselen er ogs\u00e5 tydelig p\u00e5 pakningsvedlegget til azametifos, det andre stoffet som ble brukt p\u00e5 Knappen-anlegget i \u00d8ygarden: \u00ab Produktet er meget farlig for skalldyr og farlig for fisk og andre vannlevende organismer. Produktet skal derfor ikke brukes i oppdrettsanlegg der krabber eller hummere holdes innfanget i n\u00e6rheten av merdene som blir behandlet.\u00bbAzametifos er tidligere p\u00e5vist i vannet \u00e9n kilometer fra oppdrettsanlegg \u00e9n uke etter behandling, men i lave konsentrasjoner. \u00abVi kan derimot ikke utelukke akutt fare for andre arter umiddelbart etter lakselusbehandling\u00bb, skriver Norsk institutt for vannforskning (Niva) i en rapport til Milj\u00f8direktoratet. Forbruket av azametifos i oppdrettsn\u00e6ringen eksploderte fra 2009, og et par \u00e5r etter ble det ogs\u00e5 fart i salget av deltametrin. Brukt sammen i merdene viser giftcocktailen seg \u00e5 v\u00e6re s\u00e6rlig effektiv. Lakselusen er ogs\u00e5 et lite krepsdyr, og den bukker under n\u00e5r nervegiftene f\u00e5r virke under samme behandling i merdene.Men selv om forbruket \u00f8ker har Norge i motsetning til EU ingen milj\u00f8standard eller grenseverdier for legemiddelkonsentrasjoner i sj\u00f8en.", "Det har g\u00e5tt to og en halv m\u00e5ned etter funnene av de d\u00f8de hummerne i \u00d8ygarden. Bergens Tidende og nettavisen IntraFish har flere ganger etterlyst resultatet.Endelig publiserer Fiskeridirektoratet en pressemelding p\u00e5 hjemmesiden: \u00abDet er ikkje sannsynleg at avlusing av oppdrettslaks var \u00e5rsaka til at hummarane i samlekassene i \u00d8ygarden d\u00f8de. Det er v\u00e5r konklusjon etter at det er gjennomf\u00f8rt grundige analysar og modellsimulering.\u00bb\u00abHummerd\u00f8d skyldes IKKE avlusing\u00bb, skriver IntraFish .Men hvordan kom Fiskeridirektoratet frem til at avlusingen neppe for\u00e5rsaket hummerd\u00f8den?BT har sjekket opplysninger og unders\u00f8kt grunnlaget for konklusjonene.", "Den doble dosen: Havforskningsinstituttet la til grunn at medikamentene azametifos og deltametrin ble brukt i en ratio p\u00e5 100 til 1. Det er ikke riktig. Det viser seg at det ble brukt dobbel dose deltametrin, som er det giftigste av de to stoffene, viser en e-post BT har f\u00e5tt tilgang til.Det var BT som gjorde Havforskningsinstituttet oppmerksom p\u00e5 at de tok utgangspunkt i feil dosering av stoffene da de laget rapporten. \u2013 Den m\u00e5 jeg ta p\u00e5 min kappe, sier seniorforsker Ole B. Samuelsen.Han gjorde senere en ny beregning med den korrekte doseringen. Selv om den ikke endret konklusjonen om hvordan stoffene spredte seg i sj\u00f8en etter avlusingen, er det fortsatt uvisst hvilke konsekvenser det har hatt for giftigheten at doseringen i \u00d8ygarden var en annen enn den Kristine Brokke la til grunn i sin masteravhandling.Brokke sier hun er kjent med at det til tider er blitt brukt st\u00f8rre mengder stoff enn det som er anbefalt.\u2013 Det vil naturligvis f\u00f8re til h\u00f8yere konsentrasjoner i utslippsvannet etter endt behandling dersom behandlingstiden ikke blir utvidet, sier Brokke.Selskapet Erko Seafood har ikke svart BT p\u00e5 hvorfor det ble brukt dobbel dose deltametrin under avlusingen i \u00d8ygarden.\u2013 Denne saken er avsluttet fra v\u00e5r side. Vi forholder oss til de konklusjoner som er fremkommet gjennom den unders\u00f8kelsen som fagmilj\u00f8er i Fiskeridirektoratet, Havforskningsinstituttet og NIFES har foretatt. Utover dette har vi ingen kommentarer til saken, skriver Leif Rune Pedersen, administrerende direkt\u00f8r i Erko Seafood i en e-post til BT.", "Modellen og fiskeren: Hvordan giftstoffene spredte seg i timene etter at de ble sluppet i sj\u00f8en har v\u00e6rt sentralt i unders\u00f8kelsene av hummerd\u00f8den.Konklusjonen fra Havforskningsinstituttet bygger p\u00e5 en modellsimulering av str\u00f8mmen i timene etter utslippet.Den viser at konsentrasjonen av medikamentene ville v\u00e6re h\u00f8yest der hummerteinene l\u00e5 f\u00f8rst tretti timer etter utslippene fra oppdrettsanlegget, mens hummerne alts\u00e5 ble funnet d\u00f8de mindre enn 24 timer etter at giften gikk i sj\u00f8en.BT har innhentet vindobservasjoner for den aktuelle perioden og en omfattende analyse av str\u00f8mforholdene i farvannet rundt anlegget. Havforskningsinstituttet reiste heller ikke til \u00d8ygarden for \u00e5 gj\u00f8re unders\u00f8kelser eller snakke med lokalkjente folk om forholdene.Oseanograf Ingrid Askeland Johnsen p\u00e5 Havforskningsinstituttet laget str\u00f8msimuleringen etter hummerd\u00f8den.\u2013 Det er vist flere ganger at str\u00f8m fra modellen stemmer godt overens med observert str\u00f8m, og jeg har ingen indikasjon p\u00e5 at noe annet er tilfelle i denne saken, sier hun, og fortsetter:\u2013 Det er alltid interessant \u00e5 snakke med lokale folk. De har mye kunnskap, men ikke objektive tall som jeg kan vurdere opp mot modellen, sier Askeland Johnsen.Hans Olav Myren fnyser av modellberegningene.Den lokalkjente fiskeren sier han kunne gitt havforskerne en leksjon i hva som skjer n\u00e5r tidevannet m\u00f8ter terskelen ved Straumsundet og hvordan str\u00f8mmen oppf\u00f8rer seg i Senosen mellom flo og fj\u00e6re.", "Fra andre kanter av landet er det tidligere meldt at tilf\u00f8rsel av mye ferskvann har tatt livet av hummere. Det var et ufyselig v\u00e6r denne l\u00f8rdagsnatten i \u00d8ygarden, med kuling og store nedb\u00f8rsmengder, men regnv\u00e6ret er neppe forklaringen.Oseanograf Ingrid Askeland Johnsen sier overflatevannet ved havet, som i \u00d8ygarden, er mye saltere enn i fjordene.\u2013 Det er ogs\u00e5 kraftig gjennomstr\u00f8mming i omr\u00e5det, og modellen viser heller ikke s\u00e6rlig lav saltholdighet der hummerne ble funnet, sier hun.", "Giftpr\u00f8vene: De ni hummerne som l\u00e5 i kassen til Kristian Brevik, ble sendt til analyser hos Nasjonalt institutt for ern\u00e6rings og sj\u00f8matforskning (NIFES). Gjellevev og bl\u00f8tdeler ble deretter ekspedert videre til laboratorieselskapet Eurofins Food and Feed Testing Norway. Unders\u00f8kelsen viste ingen m\u00e5lbare restkonsentrasjoner av giftstoffene. De fant alts\u00e5 ingen gift i hummeren, men likevel skriver NIFES i en delrapport at det ikke er grunnlag for \u00e5 konkludere i sp\u00f8rsm\u00e5let om hummerd\u00f8den skyldtes lusebehandlingen.\u2013 Selv om vi ikke har data som gj\u00f8r det mulig \u00e5 spore restverdier av disse stoffene i de d\u00f8de hummerne, s\u00e5 vet vi heller ikke hvor mye hummerne m\u00e5 ha i seg f\u00f8r de d\u00f8r, sier seniorforsker Ole B. Samuelsen.Hadde giftstoffene blitt p\u00e5vist i unders\u00f8kelsen, kunne man med 100 prosent sikkerhet sl\u00e5tt fast at de var blitt eksponert for legemidlene. Men unders\u00f8kelsen utelukker likevel ikke at hummerne er blitt utsatt for stoffene, understreker Samuelsen.I tillegg kommer usikkerheten knyttet til den omtalte kombinasjonseffekten.Advarslene mot \u00e5 mikse bestemte legemidler er velkjent fra pakningsvedleggene til hodepinetabletter og andre medikamenter vi kj\u00f8per p\u00e5 apoteket. Men risikoen er stor ogs\u00e5 for andre arter.\u2013 Det er kjent fra faglitteraturen at to stoffer brukt i kombinasjon kan ha effekter p\u00e5 organismer, selv om stoffene foreligger i konsentrasjoner som er under grenseverdiene for effekt hver for seg, sier biologiprofessor Anders Goks\u00f8yr ved Universitetet i Bergen. Han er ekspert p\u00e5 toksikologi, l\u00e6ren om hvordan kjemiske stoffer p\u00e5virker levende organismer.", "P\u00e5 Sandven Hotell, det gamle \u00e6rverdige sveitserhotellet i Norheimsund, arrangeres hver v\u00e5r Hardangerfjordseminaret. Her samles folk som er opptatt av oppdrettsn\u00e6ringen. I \u00e5r er tema om legemiddelbruk er en fare for milj\u00f8et.P\u00e5 programmet st\u00e5r en trio med ansvar for tilsyn med legemiddelbruken: Seniorr\u00e5dgiver Christine B\u00f8rnes og jurist Rune Tj\u00f8svoll fra Mattilsynet, samt seniorkonsulent Else Marie Stenevik Djupev\u00e5g fra Fiskeridirektoratet.Tre erfarne byr\u00e5krater som har fulgt oppdrettsbransjen fra dens tidlige start.De er alle bekymret for kombinasjonsmetoden.\u2013 Metoden har helt andre milj\u00f8konsekvenser enn det vi har sett tidligere. Det har v\u00e6rt en vekker, sier B\u00f8rnes.N\u00e6r 200 deltakere, fritidsfiskere, eksperter og en og annen oppdretter, er tilh\u00f8rere i konferansefl\u00f8yen. Gjennom de gigantiske panoramavinduene ser vi Sandvenholmen ute i sundet, Hardangerfjorden og mot vakre Folgefonna. Men budskapet som formidles p\u00e5 seminaret er sv\u00e6rt dystert.", "P\u00e5 1980-tallet bekymret storforbruket av antibiotika i oppdrettsn\u00e6ringen. N\u00e5 er det redusert til et par hundre kilo til produksjon av 1,3 millioner tonn fisk. Men siden 2009 har bruken av kjemiske lusemiddel \u00f8kt ekstremt, og spesielt hydrogenperoksid.", "Kurvene viser mengden lusemiddel i kilo som er brukt per solgt tonn med laksefisk i Norge i perioden 2008 til 2015. Kilde: Grossistbasert legemiddelstatistikk, Folkehelseinstituttet, 2016 / FiskeridirektoratetN\u00e5r hydrogenperoksid brukes, skjer avlusing i br\u00f8nnb\u00e5t. Fisken pumpes om bord, og etter en rundvask i hydrogenperoksid pumpes fisken tilbake og br\u00f8nnb\u00e5ten drar for \u00e5 t\u00f8mme lusemiddelet i sj\u00f8en.Rundt 2009 fyker ogs\u00e5 bruken av flubenzuroner (diflu- og teflubenzuron) i v\u00e6ret. Flubenzuroner gis fisken gjennom f\u00f4ret, og medisinrester skilles ut i avf\u00f8ringen.I \u00e5rene 2013/2014 \u00f8ker bruken av lusemiddel ytterligere, uten at produksjonen \u00f8ker vesentlig.\u2013 Igjen ringer alarmklokkene: N\u00e5 fordi lusen er blitt resistens mot kjemiske lusemiddel. Lusemidlene har sluttet \u00e5 virke, p\u00e5peker B\u00f8rnes.\u2013 Og hva gj\u00f8r man da? Jo, man starter hyppigere behandlinger og gir st\u00f8rre doser. Og da er man p\u00e5 vei mot \u00abwhipping a dead horse\u00bb. En d\u00f8ende hest piskes. Man n\u00e5r kanskje m\u00e5let raskere, men hesten d\u00f8r ogs\u00e5 raskere, sier B\u00f8rnes.", "Og n\u00e5r lusemidler ikke virker fors\u00f8ker man ogs\u00e5 kombinasjonsmetoder. Mattilsynet fastsl\u00e5r at bruken er \u00f8kende, men myndighetene har i dag ingen oversikt over omfanget. Hoved\u00e5rsaken er at legemidlene skrives ut hver for seg.BT har imidlertid hentet ut data fra oppdretternes egne, ukentlige rapporteringer til Altinn om lusebehandling. Tallene viser at azametifos og deltametrin er blitt brukt p\u00e5 samme lokalitet i samme uke over 1200 ganger siden 2012. Det trenger likevel ikke bety at stoffene er brukt i en og samme behandling, eller i samme merd.", "I \u00e5r har det totale forbruket av lusemidler sunket, og s\u00e5kalt ikke-medikamentell behandling \u00f8kt. Resistensutvikling har tvunget frem alternative avlusingsmetoder, fra rensefisk til varmtvannsbehandling av fisk.Juristen Rune Tj\u00f8svoll er spesielt opptatt av ansvaret til veterin\u00e6ren som skriver ut legemidler. I sommer advarte Mattilsynet i det s\u00e5kalte legemiddelbrevet: Forskrivningen skal v\u00e6re aktsom, t\u00e5le dagens lys og skal ikke v\u00e6re kritiserbar. Mattilsynet er \u00abs\u00e6rlig bekymret for om hensynet til omkringliggende milj\u00f8 og dyrevelferd blir tilstrekkelig vektlagt\u00bb.\u2013 Hvordan dette sl\u00e5r ut n\u00e5r to preparater kombineres, kan v\u00e6re vanskelig \u00e5 vurdere, sier Tj\u00f8svoll.Seniorkonsulent Else Marie Stenevik Djupev\u00e5g har samme bekymring. Fiskeridirektoratet har fokusert p\u00e5 bruken av hydrogenperoksid og flubenzuroner, men vet lite om konsekvensen av kombinasjonsmetoder.", "Den illevarslende masteroppgaven kom som et sjokk:\u2013 At rapporten er det eneste vitenskapelige arbeidet p\u00e5 omr\u00e5det, forteller egentlig hvor lite vi vet. Men den dokumenterer at det er sannsynlig at kombinasjonen av to legemidler kan gi alvorlige konsekvenser, sier Djupev\u00e5g.Hun sier at N\u00e6rings- og fiskeridepartementet har gitt dem en konkret bestilling.\u2013 For \u00e5 stanse kombinasjonsmetoder m\u00e5 vi ha mer kunnskap om konsekvensene. I dette ligger det ogs\u00e5 \u00e5 stanse utviklingen i retning av storskala eksperimentell bruk av kombinasjonsmetoder, sier Djupev\u00e5g.Tidligere i \u00e5r foreslo derfor Fiskeridirektoratet et forbud mot \u00e5 slippe ut behandlingsvann som inneholder flere legemidler brukt i kombinasjon, hvis bruken ikke er godkjent i legemiddelloven.Forslaget ble uten begrunnelse str\u00f8ket da Fiskeridepartementet sendte sitt forslag til nye forskrifter om milj\u00f8 og lakselus ut p\u00e5 h\u00f8ring.", "Ett \u00e5r etter kan gi ingen gi en forklaring p\u00e5 hvorfor det inntraff massed\u00f8d av hummer i \u00d8ygarden. Kanskje d\u00f8de de av giften, kanskje ikke.Havforskningsinstituttet og Mattilsynet innser at det ble brukt en giftcocktail ingen aner konsekvensene av.Det eneste man vet sikkert er at det \u00e5 bruke azametifos og deltametrin samtidig er langt mer giftig enn n\u00e5r de brukes hver for seg.Likevel brukes kombinasjonsmetoden fremdeles.\u2013 Hummeren d\u00f8de kanskje da de to lusemidlene ble kombinert, men n\u00e5 m\u00e5 vi g\u00e5 videre. Vi m\u00e5 advare mot hva bruken av kombinasjonsmetoden kan f\u00f8re til, sier seniorr\u00e5dgiver Christine B\u00f8rnes i MattilsynetI Fiskeridirektoratet er stemningen den samme. Seksjonssjef Henrik Hareide ved tilsynsseksjonen i kyst- og havbruksavdelingen sier de la mest vekt p\u00e5 modellen som at str\u00f8mforholdene skal ha transportert lusestoffene bort fra omr\u00e5det i \u00d8ygarden.\u2013 Vi mener alvoret i saken ligger i hvordan stoffene p\u00e5virker milj\u00f8et. Vi foreslo strengere regler. De innspillene ble ikke tatt hensyn til i N\u00e6rings- og fiskeridepartementet, sier Hareide.", "De to fiskerne er tilbake p\u00e5 kaien i Breiviksundet og trekker samlekistene med levende hummer. De smiler oppgitt.\u2013 Det er ikke tvil i mitt sinn, sier Kristian Breivik.\u2013 Det var lusemiddelet som tok livet av hummeren.Han har liten tiltro til unders\u00f8kelsene og svarene fra Fiskeridirektoratet.\u2013 De sa de hadde brukt modeller for \u00e5 finne svaret. Men en modell er ikke det virkelige liv. En modell er jo en modell utformet p\u00e5 skrivebordet. Vi vet jo hvordan det er her ute, sier Breivik.Naboen Hans Olav Myren er like oppgitt.\u2013 Sammenhengen er jo s\u00e5 \u00e5penbar. De kunne jo i det minste ha spurt oss, sier han."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "d3ced03849dd3a1957f1e2bdd1b9bfbb2be6f011b2a2d814649316d11f2a2c8b"}, {"field": "createtime", "value": "2016-11-09T21:19:43.000Z"}, {"field": "description", "value": "Oppdrettsn\u00e6ringen har i \u00e5revis bekjempet lakselus med en sv\u00e6rt effektiv giftcocktail. F\u00e5 stilte sp\u00f8rsm\u00e5l om konsekvensene, men s\u00e5 ble 40 hummere funnet d\u00f8de i \u00d8ygarden."}, {"field": "dominantimage", "value": "http://www.adressa.no/incoming/article13768656.ece/735z8i/ALTERNATES/w980-default/Hoved%20BT.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f19a91ddd94bf60360e35c3cbebdff9adc311e9.jpg?59928a1c"}, {"field": "dominantthumbnaildimensions", "value": "300x169"}, {"field": "heading", "value": "I n\u00e6rheten av oppdrettsanlegget d\u00f8de 40 hummere"}, {"field": "id", "value": "0f19a91ddd94bf60360e35c3cbebdff9adc311e9"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-company", "value": ["kelly cove salmon ltd", "niva"]}, {"field": "kw-concept", "value": ["bruk", "hummer", "d\u00f8d", "d\u00f8de hummere", "dobbel dose deltametrin", "stoff"]}, {"field": "kw-entity", "value": ["fiskeridirektoratet", "intrafish", "sandven hotell", "tidende", "eurofins food and feed testing norway", "breiviksundet", "straumsundet", "folgefonna", "altinn", "breivik fiskeridirektoratets", "breivik", "folkehelseinstituttet", "parisvatnet", "n\u00e6rings", "mattilsyneti fiskeridirektoratet", "hans olav myren", "fiskeridepartementet", "erko seafood", "senosen", "kollsnesanlegget", "fiber lady", "havforskningsinstituttet", "eurofins food", "norsk", "grand manan", "hardangerfjordseminaret", "milj\u00f8direktoratet", "nasjonalt", "universitetet", "sandvenholmen", "feed testing norway", "knappen", "statens"]}, {"field": "kw-location", "value": ["norheimsund", "\u00f8ygarden", "canada", "hardangerfjorden", "akershus", "norge", "bergen"]}, {"field": "kw-pageclass", "value": "article"}, {"field": "kw-person", "value": ["rune tj\u00f8svoll", "anders goks\u00f8yr", "christine b\u00f8rnes", "askeland johnsen", "kristian breivik", "ingrid askeland johnsen", "else marie stenevik djupev\u00e5g", "kristine brokke", "henrik hareide", "ole b. samuelsen", "kristian brevik", "leif rune pedersen", "joseph ingalls"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article13768656.ece/735z8i/ALTERNATES/w980-default/Hoved%20BT.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I n\u00e6rheten av oppdrettsanlegget d\u00f8de 40 hummere - n\u00e5 advares det mot bruk av giftig lusecocktail"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/09/I-n%C3%A6rheten-av-oppdrettsanlegget-d%C3%B8de-40-hummere-n%C3%A5-advares-det-mot-bruk-av-giftig-lusecocktail-13768858.ece"}, {"field": "pageclass", "value": ["article"]}, {"field": "publishtime", "value": "2016-11-09T21:17:23.000Z"}, {"field": "recs-articleid", "value": "13768858"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-09T21:17:23.000Z"}, {"field": "recs-rawtitle", "value": "I n\u00e6rheten av oppdrettsanlegget d\u00f8de 40 hummere - n\u00e5 advares det mot bruk av giftig lusecocktail -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Oppdrettsn\u00e6ringen har i \u00e5revis bekjempet lakselus med en sv\u00e6rt effektiv giftcocktail. F\u00e5 stilte sp\u00f8rsm\u00e5l om konsekvensene, men s\u00e5 ble 40 hummere funnet d\u00f8de i \u00d8ygarden."}, {"field": "thumbnail", "value": "http://content-thumbnail.cxpublic.com/content/thumbnail200x150/0f19a91ddd94bf60360e35c3cbebdff9adc311e9.jpg?59928a1c"}, {"field": "thumbnailfullheightdimensions", "value": "200x3095"}, {"field": "timestamp", "value": "2017-08-15T05:43:56.000Z"}, {"field": "title", "value": "F\u00e5 stilte sp\u00f8rsm\u00e5l om lusecocktailen - s\u00e5 fant man d\u00f8de hummere"}, {"field": "url", "value": "http://www.adressa.no/pluss/nyheter/2016/11/09/I-n%c3%a6rheten-av-oppdrettsanlegget-d%c3%b8de-40-hummere-n%c3%a5-advares-det-mot-bruk-av-giftig-lusecocktail-13768858.ece"}, {"field": "urlhash", "value": "0f19a91ddd94bf60360e35c3cbebdff9adc311e9"}], "score": 0.5071397, "siteId": "9222270286501375973", "id": "0f19a91ddd94bf60360e35c3cbebdff9adc311e9"}

