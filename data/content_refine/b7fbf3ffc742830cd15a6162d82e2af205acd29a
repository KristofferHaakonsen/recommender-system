{"fields": [{"field": "modifiedtime", "type": "time", "value": "2012-04-16T19:44:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ole ledahl rektor", "hemne videreg\u00e5ende skole"]}, {"field": "body", "value": ["Saken oppdateres.", "Mens kunnskapsminister Kristin Halvorsen sier at jobb nummer en i norsk skolepolitikk er \u00e5 bremse frafallet i videreg\u00e5ende oppl\u00e6ring, mener lederen i Norsk Lektorlag, Gro Elisabeth Paulsen, at frafall er sunt. Paulsen hevder at hvis elever er skoletr\u00f8tte, faglig svake og lite motiverte, vil det v\u00e6re feil \u00e5 kverne dem gjennom videreg\u00e5ende skole. Hun g\u00e5r s\u00e5 langt som \u00e5 si at fokuset p\u00e5 kampen mot frafall kan stigmatisere en hel gruppe elever som faktisk velger bort videreg\u00e5ende skole med \u00e5pne \u00f8yne. Vi vil langt p\u00e5 vei st\u00f8tte lederen i Norsk Lektorlag i at det trolig er slik at en gruppe unge mennesker er i stand til \u00e5 ta rasjonelle valg, og det m\u00e5 de f\u00e5 lov \u00e5 gj\u00f8re uten \u00e5 bli stemplet som tapere! Det er nemlig et faktum at det ikke bare er snakk om et frafall i den videreg\u00e5ende skolen, men i h\u00f8yeste grad ogs\u00e5 om et bortvalg. Det m\u00e5 aksepteres og respekteres at ikke alle benytter seg av retten til videreg\u00e5ende oppl\u00e6ring, i alle fall ikke til samme tid!", "Utdanningspolitiker Hadia Tajik (Ap) hudfletter lederen i Lektorlagets holdninger, og sier hun er skremt over at Paulsen og l\u00e6rere som jobber med elever i videreg\u00e5ende godtar at elever dropper ut. Dette er Ap-politikeren n\u00e6rmest forpliktet til \u00e5 mene, for om det ikke uttrykkes klart i regjeringserkl\u00e6ringen eller styrende dokumenter, har de r\u00f8dgr\u00f8nnes utdanningspolitikk en betydelig instrumentalistisk dimensjon; gjennom \u00f8kt satsing p\u00e5 skole og utdanning skal Norges konkurranseevne styrkes.", "Publikasjonen \u00abUtdanning 2009 \u2013 l\u00e6ringsutbytte og kompetanse\u00bb gir i tekst, figurer og tabeller et hovedbilde av utdanningssektoren. En interessant figur fremstiller en samleoversikt for videreg\u00e5ende elever 2002-2007 og viser at", "57 prosent fullf\u00f8rte p\u00e5 normert tid", "12 prosent fullf\u00f8rte p\u00e5 mer en normert tid", "7 prosent var fortsatt i videreg\u00e5ende oppl\u00e6ring", "7 prosent hadde gjennomf\u00f8rt men ikke best\u00e5tt", "17 prosent hadde sluttet underveis.", "Dette er forskningsbaserte resultater fra SSB som det er langt tryggere \u00e5 forholde seg enn tall referert fra kvalifiserte synsere i den hete debatten om frafallet i videreg\u00e5ende skole.", "Om man vil dramatisere situasjonen, kan man selvsagt med bakgrunn i disse tallene ogs\u00e5 si at 1 av 3 ikke fullf\u00f8rer videreg\u00e5ende skole. \u00abFullf\u00f8rt\u00bb oppl\u00e6ring defineres i f\u00f8lge SSB som at eleven/l\u00e6rlingen har best\u00e5tt alle trinn i videreg\u00e5ende oppl\u00e6ring som f\u00f8rer fram til vitnem\u00e5l eller fag/-svennebrev. Imidlertid ser vi av tallene at det ikke er 1/3 frafall fordi en del elever gj\u00f8r omvalg og befinner seg fortsatt i videreg\u00e5ende oppl\u00e6ring, og en del elever fullf\u00f8rer men f\u00e5r ikke best\u00e5tt. Det vil n\u00e6rmet v\u00e6re krenkende \u00e5 benevne ca 14 prosent som frafall i den forstand at det m\u00e5 v\u00e6re en menneskerett b\u00e5de \u00e5 gj\u00f8re omvalg og \u00e5 stryke til eksamen.", "Mitt anliggende er ikke \u00e5 bagatellisere utfordringene med \u00e5 f\u00e5 flere til \u00e5 lykkes i videreg\u00e5ende oppl\u00e6ring, men det kan synes som om debatten forenkles og dramatiseres delvis p\u00e5 grunn av mangel p\u00e5 forankring i forskningsbaserte resultater og analyser. I de videre bestrebelsene for \u00e5 f\u00e5 flere gjennom videreg\u00e5ende oppl\u00e6ring vil det ogs\u00e5 v\u00e6re viktig og riktig \u00e5 lytte mer til profesjonen, l\u00e6rerne, og ikke minst b\u00f8r spesialistenes, alts\u00e5 elevenes innspill, tas p\u00e5 alvor.", "I prosjektet \u00abBortvalg og kompetanse\u00bb som er gjennomf\u00f8rt ved NIFU STEP (2008), er det gjort omfattende analyser av hva som p\u00e5virker kompetanseoppn\u00e5else i videreg\u00e5ende. Her konkluderes det bl.a. med at: \u00abDet forhold som i sterkest grad forklarte kompetanseoppn\u00e5elsen var ungdommenes karakterer fra ungdomsskolen,\u00bf\u00bb Dette funnet er det s\u00e6rdeles viktig \u00e5 ta hensyn til. Fra akt\u00f8rer i videreg\u00e5ende skole har det gjennom flere \u00e5r v\u00e6rt hevdet at mange elever kommer fra ungdomsskolen med til dels sv\u00e6rt mangelfull kompetanse. Dette prosjektet bekrefter denne antagelsen, og m\u00e5 derfor bidra til at debatten om frafallet i videreg\u00e5ende m\u00e5 ses i et helhetlig oppl\u00e6ringsl\u00f8p. Kanskje b\u00f8r fokus flyttes fra tiltak i videreg\u00e5ende til tiltak i barne- og ungdomsskolen? Spesiell mangelfull er 16-\u00e5ringenes kompetanse i matematikk. Kan det v\u00e6re en sammenheng mellom mangelfull faglig og pedagogisk kompetanse hos l\u00e6rere og lav m\u00e5loppn\u00e5else for elevene? For \u00e5 bruke \u00absuperl\u00e6rer\u00bb H\u00e5vard Tjora sine ord: \u00abHvis man kan l\u00e6re hester \u00e5 trippe sidelengs, kan man l\u00e6re unger br\u00f8k\u00bb.", "I Norge er det lange tradisjoner for at kontaktl\u00e6rer (klasse-styrer) har de fleste fag i klassen gjennom hele barneskolen. Er det riktig, eller burde man kanskje i st\u00f8rre grad benytte l\u00e6rere med faglig fordypning i alle fall i de h\u00f8yeste klassetrinnene i barneskolen? Er det ikke slik at en engasjert fagl\u00e6rer er en dyktig l\u00e6rer?", "I ngen land i Europa gir elevene s\u00e5 mange valg i videreg\u00e5ende oppl\u00e6ring som Norge, men likevel er vi p\u00e5 toppen n\u00e5r det gjelder andelen elever som slutter. Det er derfor n\u00f8dvendig \u00e5 nyansere frafallsdebatten, og i s\u00e5 m\u00e5te m\u00e5 slike innspill som kommer fra lederen i Norsk Lektorlag \u00f8nskes velkommen og ikke hudflettes av rikspolitikere. Kan det v\u00e6re slik Gro Elisabeth Paulsen hevder at en del ungdommer gj\u00f8r rasjonelle valg bort fra videreg\u00e5ende nettopp fordi de oppdager at de ikke har de n\u00f8dvendige forutsetninger for \u00e5 starte, og at det derfor vil v\u00e6re riktig \u00e5 starte p\u00e5 et senere tidspunkt?", "Eller \u2013 kan det i verste fall v\u00e6re slik at en del elever faller fra eller velger bort rett og slett fordi de ikke orker? Fordi de ikke makter \u00e5 m\u00f8te forberedt og presis til oppl\u00e6ringa slik loven krever? Er det noe galt med holdningene hos en del norske elever siden vi importerer ungdommelig arbeidskraft til sommerjobber fra v\u00e5r nabo i \u00f8st p\u00e5 grunn av at norske ungdommer ikke kommer seg p\u00e5 jobb til rett tid eller har stort frav\u00e6r?", "B\u00e5de frafall og bortvalg i videreg\u00e5ende oppl\u00e6ring er komplekst og sammensatt. Utfordringene m\u00e5 tas p\u00e5 alvor, og politikk og profesjon m\u00e5 forene sin innsats for \u00e5 foredle 80 prosent av den norske nasjonalformuen, nemlig humankapitalen, p\u00e5 best mulig m\u00e5te.", "ole.ledahl@stfk.no"]}, {"field": "category0", "value": "meninger"}, {"field": "contenthash", "value": "80683c6260054137ca4298c5136aa3e968968b101b6aca3440518377fcbb0462"}, {"field": "createtime", "value": "2017-02-11T01:59:39.000Z"}, {"field": "description", "value": "Det m\u00e5 aksepteres og respekteres at ikke alle benytter seg av retten til videreg\u00e5ende oppl\u00e6ring."}, {"field": "dominantimage", "value": "http://www.adressa.no/incoming/article1342945.ece5/ALTERNATES/w980-default/Kronikkfoto%200602"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b7fbf3ffc742830cd15a6162d82e2af205acd29a.jpg?599567aa"}, {"field": "dominantthumbnaildimensions", "value": "300x169"}, {"field": "heading", "value": "Frafall eller bortvalg? -adressa.no"}, {"field": "id", "value": "b7fbf3ffc742830cd15a6162d82e2af205acd29a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["videreg\u00e5ende oppl\u00e6ring", "videreg\u00e5ende skole", "oppl\u00e6ring", "frafall", "elever", "videreg\u00e5ende"]}, {"field": "kw-entity", "value": ["lektorlagets", "utdanning 2009", "bortvalg", "norsk lektorlag"]}, {"field": "kw-location", "value": ["europa", "norge"]}, {"field": "kw-pageclass", "value": "article"}, {"field": "kw-person", "value": ["gro elisabeth paulsen", "hadia tajik", "h\u00e5vard tjora", "kristin halvorsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1342945.ece5/ALTERNATES/w980-default/Kronikkfoto%200602"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frafall eller bortvalg?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1440623.ece"}, {"field": "pageclass", "value": ["article"]}, {"field": "publishtime", "value": "2010-02-05T08:51:19.000Z"}, {"field": "recs-articleid", "value": "1245241"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-05T08:51:19.000Z"}, {"field": "recs-rawtitle", "value": "Frafall eller bortvalg? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det m\u00e5 aksepteres og respekteres at ikke alle benytter seg av retten til videreg\u00e5ende oppl\u00e6ring."}, {"field": "thumbnail", "value": "http://content-thumbnail.cxpublic.com/content/thumbnail200x150/b7fbf3ffc742830cd15a6162d82e2af205acd29a.jpg?599567aa"}, {"field": "thumbnailfullheightdimensions", "value": "200x1815"}, {"field": "timestamp", "value": "2017-08-17T09:53:46.000Z"}, {"field": "title", "value": "Frafall eller bortvalg?"}, {"field": "url", "value": "http://www.adressa.no/meninger/article1440623.ece"}, {"field": "urlhash", "value": "b7fbf3ffc742830cd15a6162d82e2af205acd29a"}], "score": 1.1159151, "siteId": "9222270286501375973", "id": "b7fbf3ffc742830cd15a6162d82e2af205acd29a"}

