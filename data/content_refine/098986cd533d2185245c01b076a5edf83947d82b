{"fields": [{"field": "modifiedtime", "type": "time", "value": "2012-06-05T15:55:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hilde i. skjesol", "s\u00e6ba bajoghli"]}, {"field": "body", "value": ["Saken oppdateres.", "- Dette er en stygg sak. Det dreier seg om vold mot unger, og det er noe vi ser meget alvorlig p\u00e5, sier Simon Husby, etterforskningsleder ved Heimdal politistasjon.", "Ni\u00e5ringens far anmeldte mannen dagen etter episoden. Mannen, som er far til en annen elev ved skolen, er n\u00e5 under etterforskning for legemsforn\u00e6rmelse med skadef\u00f8lge.", "Bok som slagv\u00e5pen", "- Vi ser meget alvorlig p\u00e5 dette. Foreldre har ikke under noen omstendighet lov til \u00e5 m\u00f8te opp p\u00e5 skolen og ta tak i andres barn, sier rektor Lars Mellbye ved Breidablikk skole p\u00e5 Heimdal.", "Faren skal ha opps\u00f8kt Breidablikk skole ved 13.30-tiden forrige torsdag. Han kom til skolen for \u00e5 snakke med ni\u00e5ringen, som han mente hadde mobbet s\u00f8nnen hans over tid. Mannen tok f\u00f8rst kontakt med l\u00e6rere ved skolen.", "- Han gikk ut da han ble bedt av en l\u00e6rer om \u00e5 forlate skolen. If\u00f8lge ni\u00e5ringen har han kommet tilbake og g\u00e5tt til angrep p\u00e5 ham, sier Mellbye.", "Mannen skal ha funnet ni\u00e5ringen inne i skolens fellesarealer. Med flere andre elever som vitner skal han ha ut\u00f8vd vold mot gutten, og angivelig sl\u00e5tt ni\u00e5ringen med en stor bok.", "Flere medelever skal ha v\u00e6rt vitner til dette. Selv hevder mannen at dette ikke har skjedd.", "- B\u00e5de mandag og tirsdag kom han til meg for \u00e5 beklage at han kom p\u00e5 skolen. Men han unnskylder ikke noe utover det. Han kjenner seg ikke helt igjen i beskrivelsen som blir gitt rundt episoden, og mener det ikke har v\u00e6rt ut\u00f8vd vold, sier Mellbye.", "Simon Husby vil ikke g\u00e5 inn p\u00e5 hva mannen har forklart i politiavh\u00f8r. Elevene som var vitne til episoden, skal trolig avh\u00f8res i neste uke gjennom dommeravh\u00f8r.", "Kan ha tatt feil elev", "Hvorvidt det har v\u00e6rt en mobbeepisode mot mannens s\u00f8nn, er uklart.", "- Det kan ha foreg\u00e5tt ting i forkant av episoden, men det er ikke noe som er registrert av skolen. Uansett s\u00e5 forsvarer det p\u00e5 ingen m\u00e5te den handlingen som er p\u00e5st\u00e5tt her, sier Simon Husby.", "Rektor Mellbye er overbevist om at ni\u00e5ringen ikke st\u00e5r bak en eventuell mobbing.", "- Vi lurer p\u00e5 om han kan ha tatt feil elev. Denne eleven er en meget oppeg\u00e5ende, snill og dyktig elev som aldri har gjort en flue fortred. Vi har forferdelig vondt for \u00e5 tro han har mobbet, eller at han snakker usant, sier rektoren.", "Tilbud om psykolog", "If\u00f8lge Mellbye dro ni\u00e5ringen p\u00e5 legevakten fredag. Han fikk ingen synlige skader, men skal derimot ha p\u00e5dratt seg en hjernerystelse.", "- Det er uvisst om det skyldes episoden eller at han tidligere samme dag hadde falt og sl\u00e5tt seg p\u00e5 isen, sier rektor.", "Ni\u00e5ringen skal n\u00e5 v\u00e6re i fin form. Skolen har tatt kontakt med Barne- og familietjenesten, som stiller med psykolog og debriefing ved behov.", "Etter episoden har skolen sendt en hendelsesrapport til politiet og samlet alle elevene p\u00e5 fjerdetrinnet for \u00e5 prate om episoden.", "- Vi sa at de ikke skulle v\u00e6re redde for at dette skjer igjen. Elevene fikk ogs\u00e5 beskjed om \u00e5 ikke la episoden g\u00e5 ut over barnet til denne faren. Det har s\u00e5vidt jeg vet ikke skjedd, sier Mellbye."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "ef249555b8b124fbf3f57bb459bbd6e98eb4491f19762deb49feff620703dedb"}, {"field": "createtime", "value": "2017-02-20T22:13:38.000Z"}, {"field": "description", "value": "En far til en elev ved Breidablikk skole er anmeldt til politiet etter at han skal ha g\u00e5tt til angrep p\u00e5 en ni \u00e5r gammel gutt midt i skoletida. Gutten m\u00e5tte til legevakten etter episoden."}, {"field": "dominantimage", "value": "http://www.adressa.no/incoming/article1225941.ece5/ALTERNATES/w980-default/breidablikk%20bred"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/098986cd533d2185245c01b076a5edf83947d82b.jpg?59467a21"}, {"field": "dominantthumbnaildimensions", "value": "300x169"}, {"field": "heading", "value": "- Far slo skoleelev med bok -adressa.no"}, {"field": "id", "value": "098986cd533d2185245c01b076a5edf83947d82b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["slo skoleelev", "feil elev", "episoden", "far slo", "far slo skoleelev", "skole", "elev", "ni\u00e5ringen", "ut\u00f8vd vold"]}, {"field": "kw-entity", "value": ["barne", "breidablikk", "heimdal"]}, {"field": "kw-pageclass", "value": "article"}, {"field": "kw-person", "value": ["simon husby", "lars mellbye"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1225941.ece5/ALTERNATES/w980-default/breidablikk%20bred"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Far slo skoleelev med bok"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article991258.ece"}, {"field": "pageclass", "value": ["article"]}, {"field": "publishtime", "value": "2007-12-07T06:14:22.000Z"}, {"field": "recs-articleid", "value": "1729846"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-12-07T06:14:22.000Z"}, {"field": "recs-rawtitle", "value": "- Far slo skoleelev med bok -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "En far til en elev ved Breidablikk skole er anmeldt til politiet etter at han skal ha g\u00e5tt til angrep p\u00e5 en ni \u00e5r gammel gutt midt i skoletida. Gutten m\u00e5tte til legevakten etter episoden."}, {"field": "thumbnail", "value": "http://content-thumbnail.cxpublic.com/content/thumbnail200x150/098986cd533d2185245c01b076a5edf83947d82b.jpg?59467a21"}, {"field": "thumbnailfullheightdimensions", "value": "200x1527"}, {"field": "timestamp", "value": "2017-06-18T13:03:29.000Z"}, {"field": "title", "value": "- Far slo skoleelev med bok"}, {"field": "url", "value": "http://www.adressa.no/nyheter/trondheim/article991258.ece"}, {"field": "urlhash", "value": "098986cd533d2185245c01b076a5edf83947d82b"}], "score": 0.7513957, "siteId": "9222270286501375973", "id": "098986cd533d2185245c01b076a5edf83947d82b"}

