{"fields": [{"field": "modifiedtime", "type": "time", "value": "2012-04-23T08:50:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Stykket er et samarbeidsprosjekt mellom Det Norske Teatret, H\u00e5logaland Teater og Nomade Produksjoner. Skr\u00e5ninga\u00bb har premi\u00e8re 7. oktober, men allerede i g\u00e5r b\u00f8d skuespillere og instrukt\u00f8r p\u00e5 en forsmak.", "P\u00e5 en m\u00f8rk scene, skr\u00e5 i begge ender, st\u00e5r en ung mann og stirrer ut i salen:", "- Det g\u00e5r bedre n\u00e5. Det t\u00e5rnet seg opp, jeg nekter ikke for det, sier han.", "Og slik begynner alts\u00e5 stykket basert p\u00e5 Carl Frode Tillers prisbel\u00f8nte debutroman fra 2001.", "\u00abSkr\u00e5ninga\u00bb er historien om en kriminell mann p\u00e5 psykiatrisk institusjon, som i m\u00f8te med psykologene tvinges til \u00e5 rekonstruere livet sitt. Det blir en personlig beretning om hvordan omgivelser kan forme et sart og mottakelig sinn til en kriminell.", "Risiko", "- Tiller har gitt et sjokkerende godt bilde p\u00e5 Norge i dag. Jeg mener virkelig vi trenger slike stykker p\u00e5 dagens teater, sier Tyra T\u00f8nnesen, instrukt\u00f8ren som har g\u00e5tt fra hundrevis av krigere p\u00e5 Stiklestad til \u00e5 konsentrere seg om \u00e9n enkeltskjebne.", "Kort tid etter at hun hadde lest boken tok hun kontakt med Tiller for \u00e5 sp\u00f8rre om hun fikk gj\u00f8re teaterstykke av den. Svaret var ja, men Tiller ville gjerne skrive manuset selv. Det fikk han, og T\u00f8nnesen legger ikke skjul p\u00e5 sin begeistring for at det ble slik.", "- Carl Frode er et menneske norsk teater m\u00e5 legge seg p\u00e5 kne for og fors\u00f8ke \u00e5 f\u00e5 en bit av. Han er en mester i \u00e5 skildre menneskelige f\u00f8lelser, samtidig som han har en krystallklar form og struktur p\u00e5 det han skriver. Denne kombinasjonen vitner om en styrke vi finner hos storheter som Tsjekhov og Shakespeare, mener hun.", "- Hvor ligger den st\u00f8rste utfordringen med \u00e5 bringe en s\u00e5 personlig historie over til teaterscenen?", "- Det har v\u00e6rt mange store utfordringer. Det indre livet vi f\u00e5r innblikk i er subjektivt, mens teater p\u00e5 mange m\u00e5ter er objektivt. \u00c5 blande det subjektive med det objektive kan v\u00e6re vanskelig, men jeg mener vi har funnet en form der tilskueren ser ting gjennom hovedpersonens hode. Ingen skal i alle fall p\u00e5st\u00e5 at vi ikke har tatt risikoer. Dette blir noe verden aldri f\u00f8r har sett.", "- Avviker stykket mye fra boka?", "- Nei, det er skrevet inn noen nye scener, men Tiller har selv valgt ut kjerne-episoder fra boka. Det er disse vi tar utgangspunkt i.", "Uten svar", "Hovedrollen spilles av den relativt ferske P\u00e5l Sverre Valheim Hagen, som ble ferdig utdannet fra Teaterh\u00f8yskolen i fjor. Rundt ham opptrer Per Frisch og Marika Enstad i forskjellige skikkelser. Hagen er ikke i tvil om at dette er hans st\u00f8rste utfordring som skuespiller hittil.", "- Fordi stykket hopper hele tiden i tid og alder, og ogs\u00e5 rent emosjonelt. Det kan til tider v\u00e6re vanskelig, forteller han. - Dette er historien om et menneske som det i utgangspunktet ikke er noe galt med, men s\u00e5 g\u00e5r det veien det g\u00e5r. \u00abSkr\u00e5ninga\u00bb handler om hvordan livet bare kan kollapse. Og jeg sp\u00f8r meg selv hele tiden hva det er som egentlig skjer.", "- Fors\u00f8ker oppsetningen \u00e5 gi noe svar p\u00e5 det?", "- Jeg vet ikke helt. Jeg f\u00f8ler egentlig ikke at Carl Frode Tiller har \u00f8nsket \u00e5 gi oss svar. Derimot gir han oss et utgangspunkt, og nok stoff til \u00e5 tenke videre p\u00e5 det."]}, {"field": "category0", "value": "kultur"}, {"field": "contenthash", "value": "7280c3e6bbd8cdcd3b350520341bc110bb6c4b42f964b64a8b2c31f6df057bdd"}, {"field": "createtime", "value": "2015-12-06T16:26:16.000Z"}, {"field": "description", "value": "Carl Frode Tillers debutdrama \u00abSkr\u00e5ninga\u00bb har premi\u00e8re p\u00e5 Det Norske Teatret om en dr\u00f8y uke. Instrukt\u00f8r Tyra T\u00f8nnesen (bildet) er allerede s\u00e5 begeistret at hun lover noe verden aldri f\u00f8r har sett."}, {"field": "dominantimage", "value": "http://www.adressa.no/incoming/article1094616.ece5/ALTERNATES/w980-default/ver2%20det%20norske%20teatret6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f7962388969f2877fdd33173eb989fe6ac14fc64.jpg?5963e79e"}, {"field": "dominantthumbnaildimensions", "value": "300x169"}, {"field": "heading", "value": "- Dagens teater trenger slike stykker -adressa.no"}, {"field": "id", "value": "f7962388969f2877fdd33173eb989fe6ac14fc64"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["dagens teater", "dagens teater trenger", "norsk teater", "stykket", "teater"]}, {"field": "kw-entity", "value": ["teaterh\u00f8yskolen", "tsjekhov og shakespeare", "skr\u00e5ninga", "h\u00e5logaland teater og nomade produksjoner", "per frisch og marika enstad", "per frisch", "det norske teatret", "marika enstad", "h\u00e5logaland teater", "nomade produksjoner"]}, {"field": "kw-location", "value": ["norge", "stiklestad"]}, {"field": "kw-pageclass", "value": "article"}, {"field": "kw-person", "value": ["p\u00e5l sverre valheim hagen", "tyra t\u00f8nnesen", "carl frode tiller", "carl frode"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1094616.ece5/ALTERNATES/w980-default/ver2%20det%20norske%20teatret6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Dagens teater trenger slike stykker"}, {"field": "og-type", "value": "article"}, {"field": "og-url", "value": "http://www.adressa.no/kultur/article7216.ece"}, {"field": "pageclass", "value": ["article"]}, {"field": "publishtime", "value": "2004-09-28T22:34:08.000Z"}, {"field": "recs-articleid", "value": "2469620"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-09-28T22:34:08.000Z"}, {"field": "recs-rawtitle", "value": "- Dagens teater trenger slike stykker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Carl Frode Tillers debutdrama \u00abSkr\u00e5ninga\u00bb har premi\u00e8re p\u00e5 Det Norske Teatret om en dr\u00f8y uke. Instrukt\u00f8r Tyra T\u00f8nnesen (bildet) er allerede s\u00e5 begeistret at hun lover noe verden aldri f\u00f8r har sett."}, {"field": "thumbnail", "value": "http://content-thumbnail.cxpublic.com/content/thumbnail200x150/f7962388969f2877fdd33173eb989fe6ac14fc64.jpg?5963e79e"}, {"field": "thumbnailfullheightdimensions", "value": "200x1080"}, {"field": "timestamp", "value": "2017-07-10T20:46:22.000Z"}, {"field": "title", "value": "- Dagens teater trenger slike stykker"}, {"field": "url", "value": "http://www.adressa.no/kultur/article7216.ece"}, {"field": "urlhash", "value": "f7962388969f2877fdd33173eb989fe6ac14fc64"}], "score": 0.87358135, "siteId": "9222270286501375973", "id": "f7962388969f2877fdd33173eb989fe6ac14fc64"}

