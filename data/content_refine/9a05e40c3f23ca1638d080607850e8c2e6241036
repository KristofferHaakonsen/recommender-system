{"fields": [{"field": "modifiedtime", "type": "time", "value": "2012-04-17T00:24:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["johan o. jensen journalist", "forfatter"]}, {"field": "body", "value": ["Saken oppdateres.", "Finland er v\u00e5rt n\u00e6re naboland med 73 mil felles grense. Men tross det er det lite vi vet om finnene bortsett fra at vi dyrker de sedvanlige stereotypiene om badstu, vodka og bunntrist TV-teater. Trolig skyldes det at finsk spr\u00e5k og den n\u00e6re finske historien skiller seg s\u00e5 dramatisk fra resten av Norden.", "Etter \u00e5 ha v\u00e6rt knyttet til Sverige, m\u00e5tte Finland i 1809 avgis til Russland. Tross vedvarende fors\u00f8k p\u00e5 russifisering, holdt finnene med stahet p\u00e5 sin egenart, og 6. desember 1917 \u2013 ikke lenge etter revolusjonen i Russland - erkl\u00e6rte landet sin selvstendighet.", "Den fikk en s\u00e5 d\u00e5rlig start som mulig med en blodig borgerkrig mellom \u201dde hvite\u201d og \u201dde r\u00f8de\u201d. Den ble kort \u2013 noen m\u00e5neder \u2013 men ble desto mer brutal og blodig. 36.000 mennesker satte livet til. Bare et mindretall ble drept under krigshandlingene. Oppimot 10.000 r\u00f8de ble f\u00f8rt til bortgjemte myrer og moer og henrettet. Likene ble ofte gravd ned p\u00e5 stedet. Enda flere r\u00f8de \u2013 13.000 mennesker - d\u00f8de i konsentrasjonsleire i \u201den humanit\u00e6r katastrofe som overskred alle skrekkscenarier\u201d, skriver den historiske forskeren Aapo Roselius i en bok som n\u00e5 ogs\u00e5 er kommet p\u00e5 svensk. 1917-1918 h\u00f8res kanskje forskrekkelig lenge siden, men vi m\u00e5 ikke glemme at ofrenes barnebarn fortsatt lever.", "Finlands n\u00e6re historie er mer blodig og brutal enn de fleste europeiske lands. Vel 20 \u00e5r etter borgerkrigen kom vinterkrigen mot Stalins Sovjetunionen. Over 26.000 finske soldater ble drept. I den s\u00e5kalte fortsettelseskrigen 1941 \u2013 1944 satte over 60.000 finner livet til .", "Kampen om historien p\u00e5g\u00e5r fremdeles med en intensitet som f\u00e5r v\u00e5re verbale slagsm\u00e5l rundt \u201dgutta p\u00e5 skauen\u201d og andre krigshelter til \u00e5 fortone seg som slag i i l\u00f8se lufta. Var finnene alliert med Nazi-Tyskland eller dreide det seg mer om det mer pyntelige begrepet \u201dv\u00e5penbrorskap\u201d, er stadig et sp\u00f8rsm\u00e5l som reises fra tid til annen.", "Var den finske borgerkrigen i 1918 en frihetskrig mot bolsjevikene eller et blodig oppgj\u00f8r med en voksende finsk arbeiderbevegelse? Og den store nasjonalhelten Gustaf Mannerheim \u2013 i hvilken grad var han ansvarlig for massemordene under borgerkrigen?", "Borgerkrigen preger enn\u00e5 finnene med anger og skyldf\u00f8lelse. For bare kort tid siden var den finske ambassd\u00f8ren ute i Aftenposten og korrigerte den svenske forfatteren og journalisten Henrik Arnstad for bl. a. det bildet han hadde gitt av Mannerheim. Arnstad har tidligere p\u00e5dratt seg det offisielle Finlands vrede for \u2013 med rette eller urette - \u00e5 ha pirket i det som fortsatt oppfattes som \u00e5pne s\u00e5r.", "De f\u00f8rste ti\u00e5rene la finske myndigheter et lokk av taushet over det som hadde skjedd. Dette m\u00e5tte for en hver pris glemmes. Men glemsel kan sjelden beordres. En ny og uredd generasjon av historikere og forskere graver stadig vekk nytt materiale om denne skamplett i finsk historie. Det som i Norge og Sverige toppet seg med henholdsvis Menstadslaget i 1931 og \u00c5dalskonflikten samme \u00e5r \u2013 der fem streikende arbeidere riktignok ble drept \u2013 ble i Finland en mye sterkere og blodigere pekepinn mot den demokratiforaktende h\u00f8yreekstremismen som utover i det nye \u00e5rhundret skulle vokse seg stadig sterkere i mange europeiske land. Den pekte direkte mot den fascismen og nazismen som senere fulgte.", "Vi som har lest Kjell West\u00f6\u2019s prisbel\u00f8nte roman \u201dDer vi engang gikk\u201d, glemmer den knapt, ikke bare for dens episke storhet, dens mangfold og bredde i menneskeskildringene, men ogs\u00e5 for blandingen av fascisme, dekadent borgerskap og radikal arbeiderbevegelse som vi m\u00f8ter her. Dette er fiksjon, men West\u00f6 har tydeligvis ogs\u00e5 gjort sine grundige studier.", "En av eksekusjonpeletongens hvite, Eccu Widing, g\u00e5r helt til bunns som menneske under minnene om alt det grusomme han har v\u00e6rt med p\u00e5: \u201dHan hadde ikke lenger tall p\u00e5 hvor mange ekspedisjoner han hadde deltatt i og hvor mange fanger han hadde v\u00e6rt med p\u00e5 \u00e5 henrette eller f\u00f8re til V\u00e4stankvarn. Dagene, ukene, landeveiene, landsbyene, g\u00e5rdene der de overnattet, alt sammen ble til en gr\u00f8t av angst, hat skrekk, kommandoord og de r\u00f8de fangenes brustne blikk.\u201d", "Aapo Roselius som har skrevet boken \u201dI b\u00f8dlenes fotspor \u2013 massehenrettelser og terror i den finske borgerkrigen 1918\u201d, er ikke dikter, men historiker og doktorand. I boken beskriver han hvordan Finlands sosialdemokrater i 1917, i egenskap av landets st\u00f8rste parti, fors\u00f8ker \u00e5 ta makten p\u00e5 parlamentarisk vis. Motstanderne er de tradisjonelle elitene og borgerskapet slik det var over hele Norden.", "Borgerkrigen som bryter ut \u00e5ret etter, er slik forfatteren tolker det, tidspunktet da Nordens reaksjon\u00e6re og konservative enes om hva som er den egentlige trusselen: Bolsjevismen.", "Problemet er den finske brede definisjon av begrepet \u201dbolsjevisme\u201d. I motsetning til Norge, Sverige og Danmark \u2013 inkluderte det i Finland ogs\u00e5 sosialdemokrater og vanlige arbeidere. Det handlet med andre ord om mer enn spredningen av kommunismen. Arbeiderbevegelsen hadde fremgang over hele Norden, men h\u00f8yresiden i Finland s\u00e5 trolig mer p\u00e5 seg selv som en frontlinje mot \u201dde r\u00f8de hordene\u201d, som det ble sagt.", "Roselius peker p\u00e5 at begge sider s\u00e5 p\u00e5 borgerkrigen som en kamp for et kommende selvstendig Finland og p\u00e5 sine handlinger som \u201dn\u00f8dvern\u201d. Borgerkrigen ble kort, men desto mer blodig. De hvite forsto bedre \u00e5 organisere en slagkraftig arm\u00e8, og den omfattende hjelpen fra Tyskland var slett ikke uten betydning.", "S\u00e5 begynte nedslaktingen av de r\u00f8de. Selv den senere presidenten Uhro Kekkonen var i sin tidlige ungdom med i en avdeling hvite som utf\u00f8rte henrettelser, har Kjell West\u00f6 fortalt. Da var det kanskje ikke s\u00e5 rart at man fors\u00f8kte \u00e5 legge lokk p\u00e5 hva som hadde skjedd."]}, {"field": "category0", "value": "meninger"}, {"field": "contenthash", "value": "f0f3a19b9396d473c7e70bd0520babc3c4d532df52bf2df3b3edf69cff58c5e6"}, {"field": "createtime", "value": "2014-12-27T15:48:37.804Z"}, {"field": "description", "value": "Brutale borgerkriger i Afrika og Asia ryster oss med jevne mellomrom. Men har vi glemt at det samme skjedde hos v\u00e5r nordiske nabo Finland for bare rundt 90 \u00e5r siden?"}, {"field": "dominantimage", "value": "http://www.adressa.no/incoming/article1312344.ece5/ALTERNATES/w980-default/finland%20borgerkrig_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a05e40c3f23ca1638d080607850e8c2e6241036.jpg?5984ff3e"}, {"field": "dominantthumbnaildimensions", "value": "300x169"}, {"field": "heading", "value": "Finlands blodige fortid -adressa.no"}, {"field": "id", "value": "9a05e40c3f23ca1638d080607850e8c2e6241036"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["r\u00f8de", "europeiske land", "finsk historie", "borgerkrig", "land", "blodig", "finsk", "finske borgerkrigen", "blodige fortid"]}, {"field": "kw-entity", "value": ["aftenposten", "gustaf mannerheim", "aapo roselius", "\u00e5dalskonflikten", "menstadslaget", "stalins sovjetunionen", "norge og sverige", "afrika og asia", "eccu widing", "sverige og danmark", "v\u00e4stankvarn", "nazi-tyskland", "uhro kekkonen"]}, {"field": "kw-location", "value": ["norden", "sverige", "russland", "norge", "tyskland", "finland"]}, {"field": "kw-pageclass", "value": "article"}, {"field": "kw-person", "value": ["henrik arnstad", "kjell west\u00f6"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1312344.ece5/ALTERNATES/w980-default/finland%20borgerkrig_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Finlands blodige fortid"}, {"field": "og-type", "value": "article"}, {"field": "og-url", "value": "http://www.adressa.no/meninger/article1330119.ece"}, {"field": "pageclass", "value": ["article"]}, {"field": "publishtime", "value": "2009-05-26T08:38:25.000Z"}, {"field": "recs-articleid", "value": "1380734"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-26T08:38:25.000Z"}, {"field": "recs-rawtitle", "value": "Finlands blodige fortid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Brutale borgerkriger i Afrika og Asia ryster oss med jevne mellomrom. Men har vi glemt at det samme skjedde hos v\u00e5r nordiske nabo Finland for bare rundt 90 \u00e5r siden?"}, {"field": "thumbnail", "value": "http://content-thumbnail.cxpublic.com/content/thumbnail200x150/9a05e40c3f23ca1638d080607850e8c2e6241036.jpg?5984ff3e"}, {"field": "thumbnailfullheightdimensions", "value": "200x1932"}, {"field": "timestamp", "value": "2017-08-04T23:11:58.000Z"}, {"field": "title", "value": "Finlands blodige fortid"}, {"field": "url", "value": "http://www.adressa.no/meninger/article1330119.ece"}, {"field": "urlhash", "value": "9a05e40c3f23ca1638d080607850e8c2e6241036"}], "score": 0.9043411, "siteId": "9222270286501375973", "id": "9a05e40c3f23ca1638d080607850e8c2e6241036"}

