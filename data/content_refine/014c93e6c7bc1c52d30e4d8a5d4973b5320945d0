{"fields": [{"field": "modifiedtime", "type": "time", "value": "2014-08-14T07:54:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kathrine s\u00f8rg\u00e5rd"}, {"field": "body", "value": ["Saken oppdateres.", "Det er ikke sjelden lukten av nybakte br\u00f8d brer seg i den gamle trevillaen i sentrum av Flekkefjord. Vivian Valente er bevisst p\u00e5 at duftene som fyller huset blir en del av barnas barndomsminner.", "- Dufter p\u00e5virker hukommelsen, og gjenskaper minner i det vi gjenkjenner dem. Selv har jeg mange gode minner som utl\u00f8ses i alt fra duftene av mat til v\u00e5rens blomstring. Det handler om \u00e5 v\u00e6re bevisst det \u00e5 ta i bruk v\u00e5r sanselighet, forteller Vivian Valente.", "For henne er det slik minnene om besteforeldrene kommer frem. Noe s\u00e5 enkelt som lukten av gr\u00f8nns\u00e5pe gir Vivian fortsatt en trygg f\u00f8lelse. Derfor setter hun selv ut litt ekstra med s\u00e5pelukt n\u00e5r hun f\u00f8rst svinger vaskekosten. Bakingen er noe hun foretar seg av samme grunn.", "Les ogs\u00e5: Dette er en b\u00e5t \u2013 og et flytende familiehjem", "\u00c5 flytte tilbake til Flekkefjord var ikke noe Vivian Valente og Trond Magnar Unhammer hadde sett for seg. De innr\u00f8mmer det gjerne. I grunnen stortrivdes de med storbypulsen Oslo ga dem.", "- Vi bodde i leilighet i sentrum og oppdaget etter hvert at vi hadde lyst p\u00e5 litt ro. Barn var heller ikke med i planen. Vi kj\u00f8pte huset litt spontant av en venn av familien for 10 \u00e5r siden da han skulle flytte utenlands. At det har v\u00e6rt en overgang \u00e5 flytte fra leilighet i hovedstaden til hus i Flekkefjord, er helt sikkert. Savnet etter Oslo er der likevel hele tiden, selv om vi har falt til ro.", "De mener de har v\u00e6rt heldige, som har funnet en intim sf\u00e6re i sentrum av Flekkefjord. Egentlig var eiendommen st\u00f8rre, en flott sj\u00f8tomt med b\u00e5tst\u00f8er.", "Med tiden har det som var en stor hage blitt mindre og byen har fortettet seg. Hva gj\u00f8r vel det, hagen er stor nok til \u00e5 v\u00e6re en etterlengtet og frodig forlengelse av oppholdsrommene.", "Hagen gir frihet i hverdagen og en avslappet livsstil hjemme. Etter mange \u00e5r i Oslo sentrum er det noe Vivian kjenner p\u00e5 og verdsetter hver eneste dag.", "Les ogs\u00e5: Se Synne Skjulstads fargerike hjem \u2013 og les om planen bak", "Hagen er langt fra bare til pynt. Stadig er den et \u00e5sted for festlige lag. Med mat i fokus. I hagen er ogs\u00e5 en bok om lokale mattradisjoner blitt til: Mat fra en liten by.", "- De gamle tr\u00e6rne b\u00e6rer uendelig med frukt om sommeren og blomstrer som besatt om v\u00e5ren. En dame pleier \u00e5 hente p\u00e6rer og eple herfra. Noen dager senere ligger det kaker innpakket i papir p\u00e5 trammen. Damen er over \u00e5tti \u00e5r, har hatt og stokk. Det er nesten s\u00e5 det er for godt til \u00e5 v\u00e6re sant, smiler Vivian.", "Med gamle hus er det stadig noe \u00e5 gj\u00f8re. Neste prosjekt ut er \u00e5 bytte ut benkeplaten og erstatte den med betong.", "I hagen skal en badstue og en kald kulp bygges og vinduer b\u00f8r skiftes ut.", "- Huset er jo av en viss alder, s\u00e5 vi har pr\u00f8vd oss litt frem. Noe vi fortsatt gj\u00f8r. Det er fint \u00e5 gj\u00f8re huset ferdig steg for steg. Glede seg til vi kan ta oss r\u00e5d til de grepene vi ser for oss. Noe vi burde ha gjort med en gang, var \u00e5 investere i et ordentlig gulv! Det ville ha spart oss for mye arbeid.", "Les ogs\u00e5: R\u00e5te og mugg stoppet ikke Ole og Nelly fra \u00e5 bygge opp huset igjen", "Da Vivian og Trond litt plutselig ble huseiere, brydde de seg lite med gulvet. De hadde en id\u00e9 om at m\u00f8rke gulv ble bra og la p\u00e5 et m\u00f8rkt laminatgulv. Det syntes de ble hverken fint eller bra. L\u00f8sningen ble \u00e5 investere i solide og brede granplanker. Vannb\u00e5ren varme under gulvet gj\u00f8r det ekstra godt \u00e5 g\u00e5 p\u00e5.", "Planl\u00f8sningen er uendret selv om rommene nok er ganske annerledes n\u00e5 enn da. Begge er de opptatt av rom med f\u00e5 forstyrrelser. Lengselen etter ro etter flere \u00e5r i Oslo sentrum har de ogs\u00e5 visualisert. Her er det duse farger og materialer som gjelder, helst skal alt v\u00e6re s\u00e5 naturlig som mulig. Godt \u00e5 v\u00e6re i, godt \u00e5 ta p\u00e5.", "At hjemmet er uformelt er ogs\u00e5 viktig for de to. Her h\u00f8rer arves\u00f8lvet hverdagen til.", "Man skal bruke det gode man har, er blant Vivians gode mantra.", "- Vi har arvet mye fint \u2013 alt bruker vi til b\u00e5de hverdags og fest. Vi dekker like gjerne opp med s\u00f8lv og krystall en onsdag som p\u00e5 julaften. Selv om vi fortrekker uh\u00f8ytidelighet, gj\u00f8r vi gjerne hverdagen h\u00f8ytidelig og lager til fest!", "Gode minner utl\u00f8ses ogs\u00e5 av bildene som hun og Trond har spinket og spart for gjennom flere \u00e5r. Noen av bildene s\u00e5 de seg ut p\u00e5 forh\u00e5nd og levde p\u00e5 et minimalt budsjett i m\u00e5nedsvis for \u00e5 f\u00e5 r\u00e5d til.", "- Hverdagene er det flest av og det trenger ikke skje noe ekstraordin\u00e6rt for at man skal ha det fint. Vi m\u00e5 verne om de sm\u00e5 \u00f8yeblikkene og de gode deigene, hehe. Rett og slett rope hurra og Bravo oftere.", "B\u00e5lpannen ute og peisene er stadig i bruk. Det er noe med lukten av b\u00e5l.", "- B\u00e5lpannen tennes i forbindelse med matlaging, men ogs\u00e5 som varmekilde p\u00e5 sene kvelder. Lukten av fyr i peisen setter i gang fortellinger hos oss. Barna er blitt sensitive p\u00e5 lukt. Vi lukter mye p\u00e5 ting i v\u00e5r familie, grann\u00e5ler som knekkes, br\u00f8d som bakes, b\u00e5l som tennes, bringeb\u00e6r som moses, epler som syltes, s\u00f8lv som pusses.", "Med sommeren h\u00f8rer det med \u00e5 ta en middagslur i hengek\u00f8yen. Lyden fra byen n\u00e5r inn i hagen selv om vinden rasler godt i trekronene. Siden hagen er skjermet, gir det en helt spesiell form for ro likevel.", "- Vi har alltid likt lyden av byen p\u00e5 denne m\u00e5ten. Egentlig var det litt som da vi bodde i Oslo i en liten lukket byg\u00e5rd. Hagen m\u00e5 vi gj\u00f8re mer med, men vet ikke helt hva. Sikkert er at vi \u00f8nsker enda mer dufter inn i huset og har plantet noen sjasminer. N\u00e5 m\u00e5 vi bare vente og se, vi h\u00e5per at de kommer opp!", "Les ogs\u00e5: Pusset opp for 384 millioner. Bli med inn!", "Vivian Valente, sykepleier i akuttmottaket p\u00e5 Flekkefjord sykehus, og Trond Magnar Unhammer, direkt\u00f8r ved st\u00e5lproduksjonsfirmaet Eramet.", "Frida 4,5 \u00e5r og Herman 8 \u00e5r.", "Valente ga ut matbokprosjektet Mat fra en liten by med lokal mathistorie fra Flekkefjord i 2006, sammen med flere andre.", "Arrangerer festival 23. august sammen med barna og noen venner: Miniparken \u2013 en kulturfestival for hele familien.", "Vivian deler sin kreativitet gjennom Instagram-kontoen Valentevivian.", "7 dl vann", "20 g gj\u00e6r", "80 g sammalt rug grov", "ca.  80 g havregryn", "ca. 40 g fr\u00f8 (Chia, sesamfr\u00f8 og solsikkekjerner)", "ca. 500 g hvetemel", "1\u20132 ts salt", "Varm opp vannet og r\u00f8r ut gj\u00e6ren. Bland sammen resten av ingrediensene og bland det sammen til en litt klissete deig.", "Heves \u00e9n time p\u00e5 et lunt sted. Hell s\u00e5 over i to former og hev videre \u00e9n time.", "Hell over litt havregryn p\u00e5 toppen av br\u00f8drene f\u00f8r de stekes.", "Stekes p\u00e5 ca. 200 grader i 45\u201350 min."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "7d77475425e4e3a352161da9db60bdc5c946f693d7ef7415ed335a36ba5dfbf2"}, {"field": "createtime", "value": "2016-11-13T22:28:34.000Z"}, {"field": "description", "value": "- Vi dekker like gjerne opp med s\u00f8lv og krystall en onsdag som p\u00e5 julaften, sier Vivian Valente."}, {"field": "dominantimage", "value": "http://www.adressa.no/incoming/article10015920.ece/ALTERNATES/w980-default/afp000719286-y5PBFKQCZU%20(1).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/014c93e6c7bc1c52d30e4d8a5d4973b5320945d0.jpg?59896309"}, {"field": "dominantthumbnaildimensions", "value": "300x169"}, {"field": "heading", "value": ["Her skilles det ikke mellom hverdag og fest -adressa.no", "Flyttet spontant", "Vil ha badekulp", "Byttet gulv", "Lukten av b\u00e5l", "De bor her:", "Vivians br\u00f8doppskrift"]}, {"field": "id", "value": "014c93e6c7bc1c52d30e4d8a5d4973b5320945d0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": ["eramet", "instagram"]}, {"field": "kw-concept", "value": ["lukt", "mat", "liten by", "hus", "hage", "hverdag", "gulv", "fest"]}, {"field": "kw-entity", "value": ["bravo", "vivian valente og trond magnar unhammer", "mat", "chia", "vivian og trond", "ole og nelly", "valentevivian", "frida", "herman 8"]}, {"field": "kw-location", "value": ["flekkefjord", "oslo"]}, {"field": "kw-pageclass", "value": "article"}, {"field": "kw-person", "value": ["synne skjulstads", "trond magnar unhammer", "vivian valente"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10015920.ece/ALTERNATES/w980-default/afp000719286-y5PBFKQCZU%20(1).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her skilles det ikke mellom hverdag og fest"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10015893.ece"}, {"field": "pageclass", "value": ["article"]}, {"field": "publishtime", "value": "2014-08-14T07:51:58.000Z"}, {"field": "recs-articleid", "value": "10015893"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-08-14T07:51:58.000Z"}, {"field": "recs-rawtitle", "value": "Her skilles det ikke mellom hverdag og fest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Vi dekker like gjerne opp med s\u00f8lv og krystall en onsdag som p\u00e5 julaften, sier Vivian Valente."}, {"field": "thumbnail", "value": "http://content-thumbnail.cxpublic.com/content/thumbnail200x150/014c93e6c7bc1c52d30e4d8a5d4973b5320945d0.jpg?59896309"}, {"field": "thumbnailfullheightdimensions", "value": "200x2215"}, {"field": "timestamp", "value": "2017-08-08T07:06:49.000Z"}, {"field": "title", "value": "Her skilles det ikke mellom hverdag og fest"}, {"field": "url", "value": "http://www.adressa.no/forbruker/hjem/article10015893.ece"}, {"field": "urlhash", "value": "014c93e6c7bc1c52d30e4d8a5d4973b5320945d0"}], "score": 0.5403495, "siteId": "9222270286501375973", "id": "014c93e6c7bc1c52d30e4d8a5d4973b5320945d0"}

