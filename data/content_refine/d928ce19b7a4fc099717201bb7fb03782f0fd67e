{"fields": [{"field": "modifiedtime", "type": "time", "value": "2016-03-20T15:29:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Str\u00f8mmetjeneste", "tv", "Netflix", "HBO Nordic"]}, {"field": "author", "value": "frode singsaas"}, {"field": "body", "value": ["Saken oppdateres.", "Det begynner \u00e5 bli noen \u00e5r siden folk sto i k\u00f8 i videosjappa i p\u00e5ska. Kanskje stirret de mismodig p\u00e5 nyhetshylla der alle kopiene av den siste blockbusteren med Adam Sandler eller Vin Diesel for lengst var utleid? Alt dette har filmleie med fjernkontrollen og ikke minst str\u00f8mmetjenester som Netflix og HBO satt en stopper for. Den digitale utleiebutikken g\u00e5r nemlig aldri tom for kopier og str\u00f8mmetjenestene tilbyr en evig str\u00f8m av filmer og serier 24 timer i d\u00f8gnet. Men det er ikke filmer som er den mest brukte valutaen  hos str\u00f8mmetjenestene. Det er det seriene som er. TV-seriene har blitt den nye filmen, og \u00abbinge-watching\u00bb eller \u00abTV-fr\u00e5tsing\u00bb har erobret sofaen. En sesong i ett jafs. Og kvaliteten stiger for hvert eneste \u00e5r. N\u00e5 f\u00e5r du TV-serier som \u00abGame of Thrones\u00bb, \u00abVikings\u00bb og \u00abHouse of Cards\u00bb med kjente skuespillere som du kan se i strekk over flere d\u00f8gn.", "Les ogs\u00e5: De beste TV-seriene fra 2015", "Les ogs\u00e5: Dop, sex og rock'n roll", "P\u00e5sken er med sine ekstra fridager en gyllen anledning til \u00e5 se deg opp p\u00e5 TV-seriene du kanskje har g\u00e5tt glipp av i den travle hverdagen. Og enten du sitter hjemme eller p\u00e5 hytta s\u00e5 er str\u00f8mmetjenestene tilgjengelig b\u00e5de p\u00e5 TV, spill-konsoller, nettbrett og digitale mediestr\u00f8mmingsenheter som Chromecast og Apple TV.", "House of Cards - Sesong 1-4", "Selvf\u00f8lgelig starter vi med House of Cards. Ikke bare Netflix sin st\u00f8rste og f\u00f8rste satsing p\u00e5 originalserier, men ogs\u00e5 en av verdens mest popul\u00e6re TV-serier. House of Cards teller n\u00e5 fire sesonger og totalt 52 timelange episoder. Noe som gj\u00f8r at denne serien alene kan fylle b\u00e5de skj\u00e6rtorsdag, langfredag og p\u00e5skeaften. Serien er basert p\u00e5 amerikansk politikk, men b\u00e5de plott og tempo minner mer om b\u00e5de klassisk krim og action. Tidvis neglebitende spennende og alltid underholdende.", "Flaked - Sesong 1", "Rykende fersk originalserie fra Netflix med Will Arnett ( Arrested Development) i hovedrollen som Chip,  en mislykket selvhjelp - guru i solfylte California. Chip h\u00e5per \u00e5 bli den fyren som folk ringer n\u00e5r de trenger hjelp til selvinnsikt. Men problemet er bare det at Chip mangler totalt denne evnene n\u00e5r det gjelder ham selv. Flaked har \u00e5tte halvtimelange episoder s\u00e5 denne gj\u00f8r du unna p\u00e5 en formiddag.", "Fortsatt under samme tak - Sesong 1", "Om du lurer p\u00e5 hva dette er for noe s\u00e5 kanskje navnene Danny, D.J., Stephanie, Michelle, Jesse og Joey sier deg noe? Jepp! Dette er den sukkers\u00f8te sitcom-serien fra 80-tallet som n\u00e5 Netflix har vakt til live igjen. Med unntak av Mary-Kate og Ashley Olsen s\u00e5 er alle skuespillerne du husker tilbake igjen. 13 episoder p\u00e5 dr\u00f8ye halvtimen hver.", "Better Call Saul - Sesong 1 -2", "Ny episode av denne serien legges ut hver tirsdag. Hvilket skulle bety at n\u00e5r p\u00e5sken er over s\u00e5 gjenst\u00e5r det bare tre episoder av sesong 2. Better Call Saul er spin-off -serien fra Breaking Bad om advokaten Saul Goodman ( hans virkelig navn er Jimmy McGill). Overraskende nok b\u00e5de for kritikere og publikum, s\u00e5 har denne serien kvaliteter som til og med overg\u00e5r serien den utg\u00e5r fra. En herlig blanding av humor og drama og med et rusletempo som er unikt i dagens serie-verden.", "Narcos - Sesong 1", "Sesong 2 av denne prisbel\u00f8nte og uendelige fascinerende serien kommer i l\u00f8pet av 2016, men har du enn\u00e5 ikke sett f\u00f8rste sesong av Narcos s\u00e5 er dette du b\u00f8r prioritere i p\u00e5sken framfor noen annen serie. Basert p\u00e5 livet til den beryktede narko-baronen Pablo Emilio Escobar Gaviria  - bedre kjent under navnet Pablo Escobar. F\u00f8rste sesong tar seerne med p\u00e5 veien fra Escobars spede start som smugler i Colombia, valgkampen om presidentembetet og milliardene han tjente p\u00e5 \u00e5 smugle kokain inn i Miami. Narcos er en amerikansk TV-serie, men i motsetning til alle andre serier s\u00e5 har Netflix valgt \u00e5 la spanskspr\u00e5klige skuespillere spille rollene som Colombianere. Hovedrollen innehas av den brasilianske skuespilleren Wagner Manicoba de Moura som gj\u00f8r en fantastisk innsats som Escobar. Ekstra imponerende er dette med tanke p\u00e5 at portugisisk er Mouras morsm\u00e5l, slik at han m\u00e5tte f\u00f8rst l\u00e6re seg spansk og deretter tiln\u00e6rme seg den colombianske talem\u00e5ten av dette spr\u00e5ket for \u00e5 f\u00e5 rollen.", "Cuckoo - Sesong 1-2", "Britisk sitcom med Greg Davis, Helen Baxendal og amerikanske Andy Samberg ( Brooklyn Nine-Nine). Ler du ikke av denne s\u00e5 b\u00f8r du opps\u00f8ke lege. Den mest erke-britiske sitcom -serien siden Black Adder, Fawlty Towers og Monty Pythons Flying Circus. Samspillet mellom Greg Davis og Andy Samberg formelig gnistrer. Dette er komedie som overrasker deg gang p\u00e5 gang og som har en feel-good-f\u00f8lelsen som verken f\u00f8les p\u00e5klistret eller tvungen.", "Making a Murderer - Sesong 1", "Making a Murderer har pulsen og spenningen til hvilken som helst f\u00f8rsteklasses dramaserie, men dette er virkelig. Og selv om du blir sittende p\u00e5 sofakanten og bite negler gjennom disse ti timelange episodene s\u00e5 vit at saken fortsatt er minst like aktuell og p\u00e5g\u00e5ende akkurat n\u00e5r du leser disse ordene. Enest\u00e5ende.", "Rectify - Sesong 1-2", "En serie som ikke er s\u00e5 ulik nettopp Making a Murderer. Forskjellen ligger i at dette er fiksjon. Recify er den f\u00f8rste egenproduserte serien fra Sundance TV  ( eies av AMC) og omhandler en mann som nylig har blitt frikjent for en forbrytelse som han kanskje / kanskje ikke har beg\u00e5tt. Rectify er en langsom serie som krever full konsentrasjon og gjerne flere episoder i slengen. Men uttellingen er enorm. Fantastiske skuespillere og knallgode dialoger s\u00f8rger for at blir du f\u00f8rst hektet s\u00e5 nekter serien \u00e5 slippe taket i deg.", "Bloodline - Sesong 1", "Helt til slutt i Netflix-delen av denne listen s\u00e5 tar vi med en serie som snart er ett \u00e5r gammel, men som mange ikke fikk med seg da den dukket opp. Bloodline fikk de fleste TV-kritikere til \u00e5 kaste pennen i taket av begeistring da den dukket opp tidlige i 2015. Serien er en Netflix-original og andre sesong kommer i \u00e5r. Bloodline er en dramaserie som handler om den gamle Florida-familien Rayburn som i en \u00e5rrekke har drevet et hotell p\u00e5 en av de sm\u00e5 \u00f8yene i Florida Keys. Ting begynner \u00e5 komme til overflaten og gamle feider og hemmeligheter avsl\u00f8res n\u00e5r familiens sorte f\u00e5r, Danny Rayburn, kommer tilbake til \u00f8ya. Knakende gode skuespillere, et originalt og spennende manus i tillegg til fantastisk fotografering gj\u00f8r Bloodline til en av Netflix-bibliotekets best skjulte skatter.", "Vinyl  - Sesong 1", "\u00c5rets store, store satsing p\u00e5 originalinnhold fra HBO. Dessverre s\u00e5 har ikke Vinyl helt oppfylt sitt potensial etter seks episoder, men underholdningsverdien er unektelig stor. Om du har sansen for rock fra 1970-tallet s\u00e5 er Vinyl et \u00abmust\u00bb for deg. Her finner du Led Zeppelin, Jethro Tull, Lou Reed og kimen til det som skulle bli punkrock i skj\u00f8nn forening. Alt satt sammen til en eneste stor lapskaus av musikk, drap og drama av Mick Jagger, Martin Scorsese og Terence Winter. Vinyl byr p\u00e5 s\u00e5 store mengder sex, drugs & rock'n roll at det burde holde til  2017 da Sesong 2 dukker opp.", "Vikings - Sesong 1- 4", "Sesong 4 er i full gang n\u00e5 og historien om Ragnar Lodbrok blir bare bedre og bedre. Det er noe unikt med den blandingen av norr\u00f8n mytologi og tro, og den isbl\u00e5 fargepaletten som Vikings klarer \u00e5 bringe. Og har det noen gang eksistert en skuespiller i en amerikansk TV-serie mer skremmende sjarmerende enn Travis Fimmel i Ragnars skikkelse?  Det trekker heller ikke ned at resten av skuespillerbesetningen er av \u00f8verste hylle. Vi bare m\u00e5 trekke fram svenske Gustaf Skarsg\u00e5rd som Floki og Alexander Ludwig som Ragnars eldste s\u00f8nn, Bj\u00f8rn Ironside. Aldri har det vel blitt laget en mer underholdende film eller TV-serie basert p\u00e5 v\u00e5r egen norr\u00f8ne historie enn denne.", "Billions - Sesong 1", "Hva foreg\u00e5r egentlig i storfinansens verden? Hvordan klarer enkelte mennesker \u00e5 skape seg enorme formuer p\u00e5 \u00e5 kj\u00f8pe og selge aksjer og verdipapirer? Billions gir kanskje ikke et enkelt svar p\u00e5 dette, men du verden s\u00e5 underholdende og spennende det er n\u00e5r Paul Giamatti som statsadvokat bestemmer seg for \u00e5 sette fast den skruppell\u00f8se million\u00e6ren og spekulanten Bobby Axelrod i Damian Lewis sin skikkelse for innsidehandel. Her skal du holde tunga rett i munnen om du ikke skal g\u00e5 deg vill i all finanspraten.", "Black Sails - Sesong 1- 3", "En joker i seriestokken. Black Sails hadde en litt vanskelig f\u00f8dsel med en f\u00f8rste sesong som gikk litt i sirup. Men sesong 2 var en vitamininnspr\u00f8ytning av de sjeldne og i l\u00f8pet av et par episoder s\u00e5 hadde Black Sails l\u00f8ftet seg fra \u00e5 v\u00e6re en underdog i serieverden til \u00e5 bli en av de beste og mest ambisi\u00f8se seriene p\u00e5 HBO Nordic. Starten p\u00e5 sesong 3 var eksplosiv og serien har bare blitt bedre og bedre for hver eneste episode.  Og det m\u00e5  nevnes at Toby Stephens er f\u00f8dt til \u00e5 spille rollen som pirat-kapteinen Flint. Serien er l\u00f8selig basert p\u00e5 karakterer fra Robert Louis Stevensons bok, Skatten p\u00e5 sj\u00f8r\u00f8ver\u00f8ya, men dette er p\u00e5 ingen m\u00e5te en serie ment for barn. NB! De to f\u00f8rste sesongene av Black Sails er ogs\u00e5 tilgjengelig p\u00e5 Netflix.", "Bosch - Sesong 1-2", "Liker du klassisk kriminallitteratur? F\u00e5r ordene crime noir deg til \u00e5 gr\u00f8sse frydefullt p\u00e5 ryggen? Da skal du se de to sesongene av Bosch. Basert p\u00e5 b\u00f8kene til Michael Connelly. Bosch tar for seg hverdagen til politietterforskeren Hieronymus Bosch i Los Angeles Police Department. En serie som i utgangspunktet mangler de store action-scenene og det fargerike spr\u00e5ket som vi vanligvis forbinder med amerikanske krimserier. Men Bosch er en \u00abslow grower\u00bb. En serie som er som en god \u00e5rgangsvin. En serie som bare blir bedre og bedre jo lenger inn i den du kommer. Hver sesong har sine egen historie, men en av de detaljene som gj\u00f8r Bosch s\u00e5 god er at alt som skjer i sesong 1 ogs\u00e5 har store ringvirkninger p\u00e5 sesong 2. Bosch er en av HBO Nordics best skjulte hemmeligheter.", "Fargo - Sesong 1-2", "\u00abTidenes beste TV-serie\u00bb har sesong 2 av Fargo blitt kalt av enkelte amerikanske TV-kritikere. Vi er tilb\u00f8yelige til \u00e5 si oss enige. For uansett hvor god f\u00f8rste sesong av denne spin-off -serien av Cohen-br\u00f8drenes film fra 1996 var, s\u00e5 forandret den andre sesongen av denne serien spillreglene fullstendig for TV-drama. Liksom f\u00f8rste sesong av True Detective flyttet TV-serier som medium flere hakk, og  hva Making a Murderer gjorde for dokumentar-sjangeren, s\u00e5 har andre sesong av Fargo flyttet grensestolpene enda et par hakk. Dette er en genistrek av en TV-serie. Sesong 2 er l\u00f8srevet fra f\u00f8rste sesong og du trenger ikke \u00e5 ha sett denne for \u00e5 nyte det som skjer her.", "Sesong 2 av Fargo finner sted i Luverne, Minnesota p\u00e5 tampen av 1970-tallet. Tysk mafia og etterkommere av utvandrere fra Norge og Sverige m\u00f8tes i en historie s\u00e5 bisarr og s\u00e5 neglebitende spennende at du har ikke annet valg enn \u00e5 se alle episodene i en eneste stor jafs. Kirsten Dunst gj\u00f8r sitt livs rolle som Peggy Blumquist og Ted Danson underspiller helt str\u00e5lende som Sheriff Hank Larsson.", "The Shannara Chronicles - Sesong 1", "Er fantasy mer din greie og savnet etter Game of Thrones er s\u00e5 stort at det nesten ikke er til \u00e5 holde ut, s\u00e5 skal du ta en titt p\u00e5 The Shannara Chronicles. Serien er helt klart rettet mot et litt yngre publikum enn Fargo. Bitten og True Blood er n\u00f8kkelbegrepene her. Men The Shannara Chronicles byr p\u00e5 f\u00f8rsteklasses underholdning for fantasy-fans av alle aldre. Basert p\u00e5 b\u00f8kene til Terry Brooks."]}, {"field": "category0", "value": "kultur"}, {"field": "contenthash", "value": "e72b10f7455cf1f990321cead64689d5d0f81ee1cfc4d5621309b4787c1bee25"}, {"field": "createtime", "value": "2016-03-20T15:21:44.000Z"}, {"field": "description", "value": "P\u00e5ska er perfekt for seriefr\u00e5tsing av maraton-formatet. Vi gir deg oversikten og tipsene til de beste og de nyeste seriene fra HBO Nordic og Netflix."}, {"field": "dominantimage", "value": "http://www.adressa.no/incoming/article12276975.ece/avxx22/ALTERNATES/w980-default/vinyl.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d928ce19b7a4fc099717201bb7fb03782f0fd67e.jpg?597cdda8"}, {"field": "dominantthumbnaildimensions", "value": "300x169"}, {"field": "heading", "value": ["Dette er p\u00e5skens beste str\u00f8mmetips -adressa.no", "Netflix", "HBO Nordic"]}, {"field": "id", "value": "d928ce19b7a4fc099717201bb7fb03782f0fd67e"}, {"field": "keyword", "value": ["Str\u00f8mmetjeneste", "tv", "Netflix", "HBO Nordic"]}, {"field": "keywords", "value": "Str\u00f8mmetjeneste,tv,Netflix,HBO Nordic"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "netflix"}, {"field": "kw-concept", "value": ["serie", "sesong 1-2", "sesong"]}, {"field": "kw-entity", "value": ["escobar", "the shannara chronicles", "cohen", "apple tv", "cards", "michelle", "brooklyn nine-nine", "vikings", "jesse og joey", "narcos", "call saul", "greg davis og andy samberg", "nordic", "black adder", "bloodline", "florida keys", "gustaf skarsg\u00e5rd", "los angeles police department", "breaking bad", "chromecast og apple tv", "vinyl", "martin scorsese og terence winter", "d.j.", "house of cards", "arrested development", "chip", "mouras", "making", "black sails", "mick jagger", "jethro tull", "murderer", "ragnars", "led zeppelin", "fawlty towers og monty pythons flying circus", "mary-kate og ashley olsen", "floki og alexander ludwig", "colombianere", "fawlty towers", "game of thrones"]}, {"field": "kw-location", "value": ["miami", "minnesota", "fargo", "luverne", "flint", "california", "colombia"]}, {"field": "kw-pageclass", "value": "article"}, {"field": "kw-person", "value": ["ragnar lodbrok", "terry brooks", "jimmy mcgill", "hieronymus bosch", "danny rayburn", "alexander ludwig", "bobby axelrod", "terence winter", "bj\u00f8rn ironside", "lou reed", "martin scorsese", "kirsten dunst", "andy samberg", "pablo escobar", "paul giamatti", "saul goodman", "pablo emilio escobar gaviria", "will arnett", "travis fimmel", "sheriff hank larsson", "robert louis stevensons", "michael connelly", "damian lewis", "adam sandler", "greg davis", "toby stephens", "peggy blumquist", "helen baxendal", "ashley olsen", "ted danson", "monty pythons flying circus"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article12276975.ece/avxx22/ALTERNATES/w980-default/vinyl.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er p\u00e5skens beste str\u00f8mmetips"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/03/20/Dette-er-p%C3%A5skens-beste-str%C3%B8mmetips-12276990.ece"}, {"field": "pageclass", "value": ["article"]}, {"field": "publishtime", "value": "2016-03-20T15:19:00.000Z"}, {"field": "recs-articleid", "value": "12276990"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-03-20T15:19:00.000Z"}, {"field": "recs-rawtitle", "value": "Dette er p\u00e5skens beste str\u00f8mmetips -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "P\u00e5ska er perfekt for seriefr\u00e5tsing av maraton-formatet. Vi gir deg oversikten og tipsene til de beste og de nyeste seriene fra HBO Nordic og Netflix."}, {"field": "thumbnail", "value": "http://content-thumbnail.cxpublic.com/content/thumbnail200x150/d928ce19b7a4fc099717201bb7fb03782f0fd67e.jpg?597cdda8"}, {"field": "thumbnailfullheightdimensions", "value": "200x2944"}, {"field": "timestamp", "value": "2017-07-29T19:10:32.000Z"}, {"field": "title", "value": "Dette er p\u00e5skens beste str\u00f8mmetips"}, {"field": "url", "value": "http://www.adressa.no/kultur/2016/03/20/Dette-er-p%c3%a5skens-beste-str%c3%b8mmetips-12276990.ece"}, {"field": "urlhash", "value": "d928ce19b7a4fc099717201bb7fb03782f0fd67e"}], "score": 0.5639001, "siteId": "9222270286501375973", "id": "d928ce19b7a4fc099717201bb7fb03782f0fd67e"}

