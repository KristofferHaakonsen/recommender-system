{"fields": [{"field": "modifiedtime", "type": "time", "value": "2015-07-08T06:50:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fotball 2. div", "SFK Lyn"]}, {"field": "author", "value": "tobias stein eilertsen"}, {"field": "body", "value": ["Saken oppdateres.", "OSLO: Etter et vellykket pr\u00f8vespill i en 1. divisjonsklubb i januar begynte det \u00e5 \u00e5pne seg muligheter p\u00e5 fotballbanen igjen for den tidligere TIL-spilleren, som i flere \u00e5r hadde spilt for 2.-divisjonsklubben Lyn.", "Han var kanskje i sitt livs beste form og hadde tilbud fra flere 1.-divisjonsklubber, men 2015 skulle ikke handle om \u00e5 prestere p\u00e5 fotballbanen for 26-\u00e5ringen som er vokst opp i Gr\u00f8nlandsveien like ovenfor Sorgenfri i Troms\u00f8.", "9. februar p\u00e5 Radiumhospitalet i Oslo fikk han den tunge og hardtsl\u00e5ende beskjeden om at motstanderen den neste sesongen ikke kom til \u00e5 hete verken Sogndal eller Fredrikstad, men beinkreft med det ukjente navnet Ewing Sarkom.Kontrasten fra formtoppen i januar til formen han er i n\u00e5 er enorm. N\u00e5 klarer Troms\u00f8-gutten knapt \u00e5 gjennomf\u00f8re helt lette trenings\u00f8kter hver tredje uke.", "\u2013 I stedet for \u00e5 leve ut dr\u00f8mmen, satt jeg tidlig i februar p\u00e5 Radiumhospitalet og fikk beskjed om at jeg hadde f\u00e5tt diagnosen Ewing Sarkom, en sv\u00e6rt sjelden type beinkreft som kun rammer 5\u201310 personer i Norge hvert \u00e5r. Livet ble snudd opp ned i l\u00f8pet av sekunder, sier Bj\u00f8rn Lidin Hansen til iTroms\u00f8.", "En m\u00e5ned senere, 9. mars, ble han operert for den ondartede svulsten. Syv centimeter av beinet ble fjernet like nedenfor h\u00f8yre albue.", "Operasjonen var vellykket og n\u00e5 er han midt inn en cellegiftkur for \u00e5 hindre tilbakeslag.", "\u2013 Svulsten var liten og ble tatt tidlig. Man vet aldri om det kommer tilbake, men for \u00e5 minske risikoen m\u00e5 jeg gjennom 13 kurer med cellegift og tre uker str\u00e5ling.", "Til n\u00e5 har han gjennomf\u00f8rt fire.", "\u2013 Behandlingen er knallt\u00f8ff, og jeg har m\u00e5ttet kjempe fysisk og psykisk p\u00e5 et niv\u00e5 jeg til tider ikke visste fantes.Det hele startet for over to \u00e5r siden da han dro til legevakta med smerter i armen.", "\u2013 Jeg ble ringt opp av Radiumhospitalet som bekreftet en svulst, men de sa at den var godartet. Tre m\u00e5neder senere hadde jeg en ny sjekk og den hadde fortsatt ikke vokst.", "En ny sjekk i november 2014 viste at svulsten kun hadde vokst noen millimeter.", "Det fulgte to biopsier der deler av beinet ble tatt ut og nye CT-bilder ble tatt.", "I februar kom den uventede og tunge beskjeden.", "\u2013 Det var et sjokk, men jeg kan ikke legge meg ned og tenke hvorfor det skjer akkurat meg. Det er uaktuelt \u00e5 gi opp. Jeg skal vinne denne kampen, forteller 26-\u00e5ringen.", "Bj\u00f8rn Lidin Hansen startet sin fotballkarriere i Fl\u00f8ya, men begynte p\u00e5 NTG i Oslo i 2006 og fikk sin Lyn-debut for det dav\u00e6rende eliteserielaget i cupen det \u00e5ret.", "I 2007\u20132009 spilte han for TIL og fikk ett innhopp i eliteserien f\u00f8r turen gikk over brua til TUIL i 2010\u20132012 og s\u00e5 tilbake til Lyn i 2013, som han siden har v\u00e6rt med \u00e5 spille opp i divisjonssystemet.Etter sjokkbeskjeden bestemte Lyn seg for \u00e5 signere en ny amat\u00f8rkontrakt med Lidin Hansen p\u00e5 to \u00e5r. Det skjedde 27. mars i \u00e5r.", "\u2013 Jeg er utrolig takknemlig overfor Lyn som ved \u00e5 signere ny kontrakt med meg viser at den dagen jeg er tilbake er de der for meg, om det blir som spiller eller trener i yngres avdeling. Tiden f\u00e5r vise om jeg klarer \u00e5 komme tilbake p\u00e5 banen igjen som spiller. Det er ikke tvil om at behandlingen g\u00e5r hardt utover det fysiske, men dr\u00f8mmen er \u00e5 l\u00f8pe utp\u00e5 Bislett ikledd Lyn-drakt igjen, sier han.", "P\u00e5 hjemmekampene har \u00abBastionen\u00bb, Lyns supporterklubb, drakten hans framme p\u00e5 et stort banner p\u00e5 tribunen.", "\u2013 Jeg har f\u00e5tt utrolig mange tilbakemeldinger. Folk har til og med kj\u00f8pt drakt med nummeret mitt bakp\u00e5. Det er klart at man blir r\u00f8rt av at s\u00e5 mange bryr seg. Det betyr nok mer enn de er klar over, sier Troms\u00f8-gutten.", "Han trener litt n\u00e5r han kan, men det tar p\u00e5.", "\u2013 Jeg sm\u00e5jogger og har f\u00e5tt egen ergometersykkel. Det kommer til \u00e5 ta tid, og selv etter at behandlingen er over i desember, vil jeg bruke lang tid p\u00e5 opptreningen, men jeg skal klare det. Noe annet er ikke et alternativ, sier Bj\u00f8rn Lidin Hansen.", "I april flyttet han inn i en sykehusbolig som legger til rette for rehabilitering.", "Moren Ewa Lidin har flyttet ned fra Troms\u00f8 og bor n\u00e5 sammen med s\u00f8nnen.", "S\u00f8sknene Anders (28) og Kristine (32) har ogs\u00e5 v\u00e6rt uvurderlige st\u00f8ttespillere i den knallt\u00f8ffe tiden.", "\u2013 Med en utrolig hjelp og st\u00f8tte fra familien min som har v\u00e6rt uvurderlig, har jeg kommet gjennom en tredjedel. Mamma s\u00f8rger for at jeg f\u00e5r i meg nok n\u00e6ring og Anders har bodd der til tider, mens s\u00f8steren min har kommet ned flere ganger fra Svalbard. Hjelpen jeg har f\u00e5tt fra dem er ubeskrivelig, sier fotballspilleren.", "De siste m\u00e5nedene har gjort et stort inntrykk p\u00e5 Lidin Hansen.", "\u2013 Det er viktig \u00e5 snakke om sykdommen og f\u00e5 fokus p\u00e5 den. De siste m\u00e5nedene har gjort et sterkt inntrykk p\u00e5 meg. \u00c5 st\u00e5 i min egen situasjon, men ogs\u00e5 \u00e5 se andre som kjemper t\u00f8ffe kamper og som viser styrke og mot i en vanskelig tid, har gjort inntrykk.", "Han hadde aldri h\u00f8rt om Ewing Sarkom f\u00f8r han fikk diagnosen.", "\u2013 Mitt inntrykk er at leger ikke vet nok om krefttypen. Jeg har m\u00f8tt p\u00e5 folk de siste m\u00e5nedene som har m\u00e5ttet g\u00e5 altfor lenge med smerter og ikke blitt sendt p\u00e5 MR-r\u00f8ntgen med engang og det kan v\u00e6re forskjellen p\u00e5 om det g\u00e5r bra eller ender katastrofalt.", "N\u00e5 er han snart halvveis i opptreningen og han kan fortelle om en t\u00f8ff behandling.", "\u2013 Jeg er helt sl\u00e5tt ut den f\u00f8rste uken, s\u00e5 kommer jeg meg litt. Den tredje uken begynner det \u00e5 bli bra, men s\u00e5 faller man helt nedp\u00e5 igjen. Det er tyngre mentalt og fysisk enn jeg noensinne kunne ha forestilt meg, sier han.", "Likevel er 26-\u00e5ringen sterk i troen p\u00e5 at han skal bli frisk og spille fotball igjen.", "\u2013 Det hjelper ingenting \u00e5 tenke p\u00e5 hvorfor det er akkurat jeg som har blitt rammet. Jeg er n\u00f8dt til \u00e5 st\u00e5 i det og komme meg gjennom det. Uansett hvor hardt det er, er det helt uaktuelt \u00e5 gi opp. Jeg skal bli frisk, og forh\u00e5pentlig spiller jeg fotball igjen en dag. Dr\u00f8mmen om \u00e5 komme tilbake er en enorm drivkraft og motivasjonsfaktor, sier 26-\u00e5ringen fra Troms\u00f8.", "Kreftsvulst som vanligvis utg\u00e5r fra benvev.", "Sjelden kreftform, med knapt fem nye tilfeller per \u00e5r i Norge. Den er minst sjelden i aldersgruppen 5\u201325 \u00e5r.", "Det er ingen kjent \u00e5rsak.", "Prim\u00e6rsvulsten er ofte hurtigvoksende og gir ofte tidlig smerter og hevelse.", "Ewing sarkom har stor tendens til spredning via blodbanen, knapt halvparten har tegn til spredning p\u00e5 diagnosetidspunktet.", "Nesten alle pasienter med Ewing sarkom utvikler spredning og d\u00f8r hvis ikke effektiv cellegiftbehandling gis.", "Behandlingen er intensiv cellegiftbehandling, supplert med radikal lokalbehandling av svulsten.", "Omtrent 60 % av pasienter med Ewing sarkom helbredes.", "Kilde: Store medisinske leksikon"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "a01eaa69453fc308f416b365ab0ed49f51ed952ac48e9d8a2fd33c1c6eaa90e0"}, {"field": "createtime", "value": "2017-03-13T18:52:26.000Z"}, {"field": "description", "value": "I hele sitt voksne liv har Bj\u00f8rn Lidin Hansen (26) kriget p\u00e5 fotballbanen i 90 minutter hver helg. N\u00e5 kjemper han en kamp mot kreften \u2013 den t\u00f8ffeste motstanderen han har m\u00f8tt \u2013 og kampen er ikke i n\u00e6rheten av \u00e5 bli bl\u00e5st av for full tid."}, {"field": "heading", "value": ["Tidligere eliteseriespiller rammet av sjelden kreftsykdom -adressa.no", "Vellykket operasjon", "Uvurderlige Lyn", "Moren flyttet ned", "Sjelden sykdom"]}, {"field": "id", "value": "20c4b46c5eccbaa9c8d65802d1ce557a34376c8f"}, {"field": "keyword", "value": ["Fotball 2. div", "SFK Lyn"]}, {"field": "keywords", "value": "Fotball 2. div,SFK Lyn"}, {"field": "kw-category", "value": ["fotball", "100sport"]}, {"field": "kw-concept", "value": ["tredje uke", "klar", "spille", "m\u00e5ned senere", "svulst", "kamp", "tiden", "sarkom", "behandling", "eliteseriespiller rammet", "m\u00e5ned", "fotball", "sjelden kreftsykdom", "sjelden"]}, {"field": "kw-entity", "value": ["lyn", "itroms\u00f8", "bislett", "ewing sarkom", "kristine", "fl\u00f8ya", "gr\u00f8nlandsveien", "radiumhospitalet", "anders", "ewa lidin", "bastionen", "sorgenfri"]}, {"field": "kw-location", "value": ["sogndal", "svalbard", "fredrikstad", "oslo", "troms\u00f8", "norge"]}, {"field": "kw-pageclass", "value": "article"}, {"field": "kw-person", "value": ["lidin hansen", "bj\u00f8rn lidin hansen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/c3ce5d26-7267-41a1-961d-90e8c66bf3ab?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidligere eliteseriespiller rammet av sjelden kreftsykdom"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Tidligere-eliteseriespiller-rammet-av-sjelden-kreftsykdom-197811b.html"}, {"field": "pageclass", "value": ["article"]}, {"field": "publishtime", "value": "2015-07-08T06:50:55.000Z"}, {"field": "recs-articleid", "value": "197811"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2015-07-08T06:50:55.000Z"}, {"field": "recs-rawtitle", "value": "Tidligere eliteseriespiller rammet av sjelden kreftsykdom -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "I hele sitt voksne liv har Bj\u00f8rn Lidin Hansen (26) kriget p\u00e5 fotballbanen i 90 minutter hver helg. N\u00e5 kjemper han en kamp mot kreften \u2013 den t\u00f8ffeste motstanderen han har m\u00f8tt \u2013 og kampen er ikke i n\u00e6rheten av \u00e5 bli bl\u00e5st av for full tid."}, {"field": "thumbnail", "value": "http://content-thumbnail.cxpublic.com/content/thumbnail200x150/20c4b46c5eccbaa9c8d65802d1ce557a34376c8f.jpg?58c6ea6a"}, {"field": "thumbnailfullheightdimensions", "value": "200x1789"}, {"field": "timestamp", "value": "2017-03-13T18:52:26.000Z"}, {"field": "title", "value": "Tidligere eliteseriespiller rammet av sjelden kreftsykdom"}, {"field": "url", "value": "http://www.adressa.no/100Sport/fotball/Tidligere-eliteseriespiller-rammet-av-sjelden-kreftsykdom-197811b.html"}, {"field": "urlhash", "value": "20c4b46c5eccbaa9c8d65802d1ce557a34376c8f"}], "score": 0.73148626, "siteId": "9222270286501375973", "id": "20c4b46c5eccbaa9c8d65802d1ce557a34376c8f"}

