{"fields": [{"field": "modifiedtime", "type": "time", "value": "2012-06-19T10:50:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["j\u00f8rgen yri", "universitetslektor i spansk", "institutt for moderne fremmedspr\u00e5k", "ntnu."]}, {"field": "body", "value": ["Saken oppdateres.", "Sjansen er nok st\u00f8rst for at du aldri har h\u00f8rt om henne. B\u00e5de Hillary Clinton, Michelle Obama, dominikanske myndigheter, tusenvis av haitiere og dominikanere vet imidlertid godt hvem hun var.", "Haiti deler \u00f8y med Den dominikanske republikk, og begge landene kan i ulik grad sies \u00e5 tilh\u00f8re kategorien \u00abde triste landene langt der borte\u00bb, fulle av urett og n\u00f8d, med Haiti som den klart svakeste part. Gjenoppbyggingen av landet g\u00e5r tregt. If\u00f8lge FN bor 630 000 mennesker stadig som internt fordrevne flyktninger i landet (per mai 2011), andre opererer med langt h\u00f8yere tall. Haitis vanskeligheter er imidlertid godt kjent. Mindre omtalt her hjemme er situasjonen til de hundretusener av haitiere og etterkommerne deres som lever og har levd p\u00e5 dominikansk jord, b\u00e5de f\u00f8r og etter jordskjelvet. Og det er her Sonia Pierre kommer inn i bildet.", "Hun ble f\u00f8dt som en av tolv s\u00f8sken av fattige haitiske foreldre i en batey \u2013 bosetning for haitiske sesongarbeidere \u2013 ved den lille byen Villa Altagracia i Den dominikanske republikk i 1963, hvor hun ogs\u00e5 befant seg da hun d\u00f8de, 4. desember 2011. P\u00e5 flere vis var hun en typisk dominikaner av haitisk opprinnelse. Fra begynnelsen av forrige \u00e5rhundre har et ukjent antall hundretusener av haitiere krysset grensen over til dominikansk jord. Noen ble v\u00e6rende hele livet, andre dro over for kortere perioder. De f\u00e6rreste har dokumenter og dermed heller ikke noe beviselig statsborgerskap. Felles for dem alle er at de skiller seg fra sine dominikanske \u00f8ybr\u00f8dre gjennom ulik religion, ulike spr\u00e5k og vesentlig m\u00f8rkere hudfarge. Haitierne har i Den dominikanske republikk gjennom ulike epoker hele forrige \u00e5rhundre og frem til i dag blitt brukt som syndebukker og skyteskiver, og Sonia Pierre var en av de som sloss sl\u00e5ss hele livet mot dette, helt fra hun f\u00f8rste gang ble arrestert som tretten\u00e5ring etter \u00e5 ha organisert en fem dager lang streik mot arbeidsforholdene i bateyen der hun bodde.", "Hun var ingen politiker eller pomp\u00f8s akademiker som snakket storslagent om urettferdighet med en dr\u00f8m om en dag \u00e5 sitte bekvemt p\u00e5 et kontor eller i senatet. Hun var en kriger som besvarte urett med handling, og hun bygget opp sin egen organisasjon, under navnet MUDHA (dominikansk-haitisk kvinnebevegelse). Da Sonia Pierre i 2010 mottok Women of courage-prisen for sitt arbeid fra utenriksminister Hillary Clinton og Michelle Obama var det en anerkjennelse av flere ti\u00e5r med aktivisme.", "MUDHA fant frem og publiserte bevis p\u00e5 at myndighetene sender ut barn uten foreldrene sine, at svarte dominikanere som aldri har v\u00e6rt i Haiti kastes ut fordi de er svarte (og dermed ligner p\u00e5 haitierne). Med eller uten dokumenter blir de overlatt til seg selv p\u00e5 andre siden av en grense de aldri f\u00f8r har krysset. Soldater som raner dem de kaster ut, og seksuelt misbruk av kvinner i forbindelse med deportasjonene er andre sider av virkeligheten som MUDHA har brakt frem i lyset. Myndighetene \u00f8nsket flere ganger \u00e5 frata Pierres dominikanske statsborgerskap under p\u00e5skudd av at hun var barn av innvandrere uten papirene i orden. Barn av haitiske foreldre uten lovlige papirer nektes f\u00f8dselsdokumenter og st\u00e5r dermed uten verken haitisk eller dominikansk nasjonalitet. Konkret betyr dette at de verken har rett til utdanning, helse, beskyttelse eller lovlig arbeid. Dette er en kamp som ikke var over da Pierre d\u00f8de. Den nye dominikanske grunnloven av 2010 gj\u00f8r det i stedet lettere for dominikanske myndigheter \u00e5 nekte barna disse rettighetene til statsborgerskap.", "If\u00f8lge meningsmotstanderne bedrev Sonia Pierre et arbeid basert p\u00e5 l\u00f8gner, produsert for \u00e5 sverte den dominikanske nasjonen for MUDHAs egen vinnings skyld. Og her n\u00e6rmer vi oss en mer abstrakt side ved haitiernes tilstedev\u00e6relse: selve den dominikanske kulturen og nasjonen st\u00e5r visstnok i fare for utvanning og i verste fall utryddelse. Det snakkes om sammenst\u00f8t mellom ulike kulturer, spr\u00e5k og religioner. Og den viktigste fienden er ikke haitierne selv, men dem som tillater at dette skjer, alts\u00e5 de \u00abpro-haitiske lakeiene\u00bb. Disse finner man b\u00e5de blant dominikanere selv og utlendinger, som for eksempel Amnesty, Kirkens N\u00f8dhjelp, ulike forskere og journalister. Og Sonia Pierre og hennes MUDHA. Hun ble framstilt som en antidominikansk agitator. Hun ble utsatt for d\u00f8dstrusler mot seg og sine, hjemmet hennes ble satt fyr p\u00e5, hun ble stoppet p\u00e5 gata og andre steder av forbipasserende som gjenkjente henne og truet henne, og flere ganger, senest h\u00f8sten 2011, ble hun svertet gjennom artikler, plakater i gatene og leserbrev. Selv sa hun at hun ikke var noen kritiker av landet sitt, hun var en kritiker av m\u00e5ten det ble styrt p\u00e5.", "Det var trist \u00e5 f\u00e5 beskjeden om at Sonia Pierre var g\u00e5tt bort. Hun var en seig og hjertevarm soldat p\u00e5 de tauses lag, det vil si alle dem som juridisk sett ikke eksisterer, fordi de ikke besitter den n\u00f8dvendige dokumentasjonen. Rettighetene hun sloss for har mange paralleller rundt i verden. P\u00e5 samme m\u00e5te har motstanderne hennes ogs\u00e5 mange paralleller: Frykten for \u00e5 tape sin egen kultur, over bevisstheten om at det er \u00aboss\u00bb eller \u00abdem\u00bb, og den paranoide angsten for \u00e5 tape en nasjon."]}, {"field": "category0", "value": "meninger"}, {"field": "contenthash", "value": "59a490a7a89ede508dfcd423a80da5c2956a1db8a69cd05d56d8f9414cff54a5"}, {"field": "createtime", "value": "2017-04-30T12:27:56.000Z"}, {"field": "description", "value": "Etter at jordskjelvet rammet Haiti for to \u00e5r siden tok det ikke lang tid f\u00f8r vi alle l\u00e6rte oss \u00e5 kjenne forskjellen p\u00e5 Tahiti og Haiti. Men vet du hvem Sonia Pierre var?"}, {"field": "dominantimage", "value": "http://www.adressa.no/incoming/article2128531.ece5/ALTERNATES/w980-default/kronikk1201_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c9cc40ef4a9c9a2a389633a989849477dc94fcb.jpg?5905d84c"}, {"field": "dominantthumbnaildimensions", "value": "300x169"}, {"field": "heading", "value": "De triste landene -adressa.no"}, {"field": "id", "value": "8c9cc40ef4a9c9a2a389633a989849477dc94fcb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["triste landene", "dominikanske republikk", "dominikansk"]}, {"field": "kw-entity", "value": ["a. hun", "tahiti og haiti", "hillary clinton og michelle obama", "kirkens n\u00f8dhjelp", "amnesty", "women"]}, {"field": "kw-location", "value": ["villa altagracia", "haiti"]}, {"field": "kw-pageclass", "value": "article"}, {"field": "kw-person", "value": ["sonia pierre", "hillary clinton", "michelle obama"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2128531.ece5/ALTERNATES/w980-default/kronikk1201_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De triste landene"}, {"field": "og-type", "value": "article"}, {"field": "og-url", "value": "http://www.adressa.no/meninger/article1756072.ece"}, {"field": "pageclass", "value": ["article"]}, {"field": "publishtime", "value": "2012-01-12T08:25:31.000Z"}, {"field": "recs-articleid", "value": "821509"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-12T08:25:31.000Z"}, {"field": "recs-rawtitle", "value": "De triste landene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Etter at jordskjelvet rammet Haiti for to \u00e5r siden tok det ikke lang tid f\u00f8r vi alle l\u00e6rte oss \u00e5 kjenne forskjellen p\u00e5 Tahiti og Haiti. Men vet du hvem Sonia Pierre var?"}, {"field": "thumbnail", "value": "http://content-thumbnail.cxpublic.com/content/thumbnail200x150/8c9cc40ef4a9c9a2a389633a989849477dc94fcb.jpg?5905d84c"}, {"field": "thumbnailfullheightdimensions", "value": "200x1125"}, {"field": "timestamp", "value": "2017-04-30T12:27:56.000Z"}, {"field": "title", "value": "De triste landene"}, {"field": "url", "value": "http://www.adressa.no/meninger/article1756072.ece"}, {"field": "urlhash", "value": "8c9cc40ef4a9c9a2a389633a989849477dc94fcb"}], "score": 0.43004104, "siteId": "9222270286501375973", "id": "8c9cc40ef4a9c9a2a389633a989849477dc94fcb"}

