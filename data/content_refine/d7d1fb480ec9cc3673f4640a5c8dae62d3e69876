{"fields": [{"field": "modifiedtime", "type": "time", "value": "2012-04-11T16:46:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tale n\u00e6ss", "forfatter"]}, {"field": "body", "value": ["Saken oppdateres.", "En av krigerne l\u00f8per fram over skjellsanden. Han har aldri sett et helikopter f\u00f8r. Kanskje tror han det er en fugl, en gud, et monster sendt av forfedrene for \u00e5 straffe dem. Han vet ikke at langt ute p\u00e5 verdenshavene truer en flodb\u00f8lge med \u00e5 utslette stammen hans. B\u00f8lgen kommer, trekker seg tilbake, \u2013 sentineleserne overlever.", "\u00c5ret etter, d\u00f8r kongen av Bo-stammen p\u00e5 en av nabo\u00f8yene. I det han lukker \u00f8ynene ser han kanskje seg selv som ung mann jaktende p\u00e5 en vill gris byksende gjennom den gr\u00f8nne underskogen. Han etterlater seg en h\u00e5ndfull eldre. Ogs\u00e5 de g\u00e5r bort. Til slutt er det bare en gammel dame igjen. Jeg finner et bilde av henne i en dansk avis en vinterdag i 2010. Bildet viser et rundt, \u00e5pent ansikt. Trekkene er negroide, nesen bred, \u00f8ynene ser rett i kamera.", "Da britene begynte sin kolonisering av Andeman\u00f8yene midt p\u00e5 1800-tallet, bodde det om lag 5000 mennesker der. Britene brukte \u00f8yene for \u00e5 etablere straffekolonier under sine fors\u00f8k p\u00e5 legge under seg India. Samtidig ble det gjort gjentatte fors\u00f8k p\u00e5 \u00e5 \u00absivilisere\u00bb urbefolkningen. De ble fraktet bort og samlet i det britene kalte \u00abdet andamanske hjemmet\u00bb. Barna som ble f\u00f8dt der levde sjelden opp. De fleste d\u00f8de f\u00f8r de var fylt to. Studier i Andaman\u00f8yenes urbefolkning tyder p\u00e5 at de er etterkommere av immigranter fra det afrikanske subkontinentet. Alts\u00e5 er de en folkegruppe som genetisk er 60-70000 \u00e5r gamle.", "I dag bor det 300 000 mennesker p\u00e5 \u00f8ygruppen. Bare en br\u00f8kdel av dem tilh\u00f8rer den opprinnelige urbefolkning. Den eneste stammen som fortsatt synes \u00e5 v\u00e6re relativt intakt er sentineleserne. De har isolert seg for omverdenen og skyter p\u00e5 alle som n\u00e6rmer seg. Hvor mange de er er det ingen som vet. Kanskje 40, kanskje 60. Kanskje s\u00e5 mange som 200 mennesker \u2013 P\u00e5 1970-tallet flyttet de indiske myndighetene de resterende stammefolkene til et eget reservat. Der bodde ogs\u00e5 Boa, den siste av Bo-folket, i en liten hytta av betong. Hun s\u00e5 folket sitt forsvinne. Til slutt var det ingen igjen som kan forst\u00e5 fortellingene hennes, synge sangene hun skulle ha sunget for ungene sine. Boa fikk ingen barn. Mannen hennes d\u00f8de, og n\u00e5r Boa selv d\u00f8r i februar i \u00e5r 85 \u00e5r gammel, d\u00f8r en 65000 \u00e5r gammel kultur ut med henne.", "I \u00e5r er det ti \u00e5r siden UNESCO begynte sine \u00e5rlige markeringer for bevaring av verdens morsm\u00e5l. Hvert \u00e5r, skriver UNESCO p\u00e5 sine hjemmesider, st\u00e5r et spr\u00e5k i fare for \u00e5 forsvinne. I dag finnes det om lag 6000 spr\u00e5k. Boas var ett av de ti opprinnelige stor-andamanesiske spr\u00e5kene. I dag gjenst\u00e5r bare ett. Det snakkes av om lag 50 mennesker. Spr\u00e5k er systemer av mening. \u00c5 snakke er en m\u00e5te \u00e5 gj\u00f8re verden forst\u00e5elig p\u00e5. Boas verden gikk under p\u00e5 f\u00e5 generasjoner. Spr\u00e5ket hun l\u00e6rte sine f\u00f8rste ord p\u00e5 er ugjenkallelig vekk. Ord som b\u00e5t, brenning, mamma, mat. Ord hun hvisket til mannen sin om nettene. Ord om lengsler, lyst, redsel, brensel, varme.", "Jeg er p\u00e5 hytta mi i Trondheimsfjorden. Jeg tenner opp med noen gamle aviser, og s\u00e5 dukker ansiktet hennes opp p\u00e5 en avisside mellom vedkubbene. Utenfor samler de f\u00f8rste \u00e6rfuglene seg. Det er aprilkveld. Jeg f\u00e5r fyr. Boas ansikt flammer opp. Blikket hennes er der; rundt, \u00e5pent \u2013 og s\u00e5 borte.", "talen@online.no"]}, {"field": "category0", "value": "meninger"}, {"field": "contenthash", "value": "57c00e89cf0ce21c281983e116358ab8d43570b565c131d92a452047264074b0"}, {"field": "createtime", "value": "2017-05-01T00:34:32.000Z"}, {"field": "description", "value": "\u00c5ret er 2004. Sunamien n\u00e6rmer seg Andeman\u00f8yene. Et helikopter drar ut fra fastlandet for \u00e5 advare en isolert stamme av sentinelesere. Det blir m\u00f8tt av en skur med piler."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7d1fb480ec9cc3673f4640a5c8dae62d3e69876.jpg?598786b0"}, {"field": "dominantthumbnaildimensions", "value": "256x256"}, {"field": "heading", "value": "Morsm\u00e5l -adressa.no"}, {"field": "id", "value": "d7d1fb480ec9cc3673f4640a5c8dae62d3e69876"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["ord", "spr\u00e5k", "mennesker", "boa", "stamme", "dag", "d\u00f8r"]}, {"field": "kw-entity", "value": ["boa", "andaman\u00f8yenes", "andeman\u00f8yene"]}, {"field": "kw-location", "value": ["india", "trondheimsfjorden"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Morsm\u00e5l"}, {"field": "og-type", "value": "article"}, {"field": "og-url", "value": "http://www.adressa.no/meninger/article1473629.ece"}, {"field": "pageclass", "value": ["article"]}, {"field": "publishtime", "value": "2010-04-22T08:29:06.000Z"}, {"field": "recs-articleid", "value": "1206927"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-04-22T08:29:06.000Z"}, {"field": "recs-rawtitle", "value": "Morsm\u00e5l -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5ret er 2004. Sunamien n\u00e6rmer seg Andeman\u00f8yene. Et helikopter drar ut fra fastlandet for \u00e5 advare en isolert stamme av sentinelesere. Det blir m\u00f8tt av en skur med piler."}, {"field": "thumbnail", "value": "http://content-thumbnail.cxpublic.com/content/thumbnail200x150/d7d1fb480ec9cc3673f4640a5c8dae62d3e69876.jpg?598786b0"}, {"field": "thumbnailfullheightdimensions", "value": "200x1016"}, {"field": "timestamp", "value": "2017-08-06T21:14:24.000Z"}, {"field": "title", "value": "Morsm\u00e5l"}, {"field": "url", "value": "http://www.adressa.no/meninger/article1473629.ece"}, {"field": "urlhash", "value": "d7d1fb480ec9cc3673f4640a5c8dae62d3e69876"}], "score": 0.5665304, "siteId": "9222270286501375973", "id": "d7d1fb480ec9cc3673f4640a5c8dae62d3e69876"}

