{"fields": [{"field": "modifiedtime", "type": "time", "value": "2015-08-22T15:00:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "P3", "Mathias Nylenna", "Verdens rikeste land"]}, {"field": "author", "value": "s\u00e6ba bajoghli"}, {"field": "body", "value": ["Saken oppdateres.", "Kollega Niklas Baarli er \u00abmegabekymret for utviklingen hans\u00bb.", "Fortsetter Mathias i dette tempoet, med to barn, stasjonsvogn, flerfoldige millioner i gjeld og et oppussingsprosjekt i kjelleren, mener Niklas at \u00abgamlefar\u00bb kan hoppe bukk over P1 og skli rett inn i P1+.", "Kanskje var det derfor han skjenket makkeren esken med Fuck my life-mints, som ligger \u00f8verst i skuffen p\u00e5 Nylennas arbeidsplass, side om side med paracet og smokker.", "Duoen fra P3-programmet Verdens rikeste land (\u00abet slags Dagsnytt 18 for ungdom\u00bb) f\u00e5r en betydelig del av \u00e6ren for at NRK lokket til seg flere yngre TV-seere under stortingsvalget for to \u00e5r siden. Den beleste og forsiktige tobarnsfaren Mathias, programmets anker, og hans unge, festglade og ul\u00e6rde makker Niklas st\u00e5r i spissen for et av P3s mest popul\u00e6re programmer. I v\u00e5r ble det klart at moderskipet p\u00e5 Marienlyst \u00f8nsket dem tilbake til h\u00f8stens valgsendinger. I disse dager figurerer de p\u00e5 valgsendinger fra hele landet i beste sendetid p\u00e5 NRK 1. Et solid byks opp fra deres over 200 000 radiolyttere per sending. NRK venter rundt en halv million seere til programmene. Akkurat det trenger ikke v\u00e6re s\u00e5 sunt for nervene til en sm\u00e5tt stressa og perfeksjonistisk radiomann, som lever litt for mye inne i sitt eget hode.", "Denne onsdagsmorgenen, mens direktesendte valgprogrammer fortsatt er p\u00e5 en armlengdes avstand, viser Mathias Nylenna vei inn p\u00e5 NRK Tyholt med overraskende lette skritt. Kanskje han har tatt seg kraftig sammen, hva vet vi. Vi var advart om at dette tidspunktet p\u00e5 d\u00f8gnet ikke er hans beste. Etter \u00e5 ha skaffet oss svart kaffe i kantina og sm\u00e5pratet litt med kollegene dumper han ned p\u00e5 plassen sin i P3-redaksjonens \u00e5pne kontorlandskap. Tre meter unna sitter kona Anne Dorte Lun\u00e5s med radiodokumentar-gjengen. Like utenfor, i et tilst\u00f8tende bygg, leker s\u00f8nnen deres Olav (2) i NRK-barnehagen. Datteren Tora (snart 6) har ogs\u00e5 g\u00e5tt der, f\u00f8r hun i h\u00f8st ble skolejente.", "\u2013 Vi lever i et miniunivers, sier han selv.", "For sikkerhets skyld bor de 200 meter unna.", "I l\u00f8pet av sine ti \u00e5r i rikskringkastingen har han rukket \u00e5 sk\u00e5lde Ingerid Stenvold med kaffe, markert seg som kunnskapsrik reporter med nevrotiske trekk og funnet sin utk\u00e5rede. Er \u00abgamlefar\u00bb i ferd med \u00e5 vokse ut av P3?", "\u2013 Jaa.", "32-\u00e5ringen drar litt p\u00e5 det.", "\u2013 Jeg t\u00f8r ikke si det for sikkert, heller. Sosialt har jeg det, for lenge siden. Jeg har jo hatt barn i seks \u00e5r. De andre her bare: \u00abHva er det du driver med?\u00bb De er jo rundt 20.", "\u2013 Men, sier han.", "\u2013 Det holder meg jo ung.", "Av alle krevende oppdrag Magne Nylenna har hatt i livet, har det \u00e5 v\u00e6re far, og spesielt til han ene, utpekt seg. \u00abDet er ikke alltid s\u00e5 lett \u00e5 v\u00e6re far til en s\u00f8nn\u00bb, humrer han. Mellomstemann Mathias var alltid den som forsvant under familieutflukter. Den som testet grenser og herjet vilt. Han har brukket armene til sammen fem ganger.", "\u2013 Det bare skjedde, sier hovedpersonen selv.", "\u2013 Det skjedde s\u00e5 mye at jeg m\u00e5tte slutte. Jeg ble redd for \u00e5 sl\u00e5 meg. Da begynte jeg kanskje \u00e5 tenke i stedet.", "Vi har forflyttet oss noen f\u00e5 meter til Egon p\u00e5 Tyholtt\u00e5rnet. 70 meter over bakken, med utsikt over byen han kom til som student, tenker han tilbake p\u00e5 oppveksten. Trygge rammer i Ski i Akershus, med en lege til far og l\u00e6rer til mor. Stores\u00f8ster Astrid fulgte i fars fotspor, ble lege og siden helsebyr\u00e5krat. Lillebror Helge ble prest. Selv er ikke Mathias kristen. I motsetning til s\u00f8sknene har han verken giftet seg i kirka eller d\u00f8pt barna sine.", "\u2013 Var det ditt oppr\u00f8r?", "\u2013 Kanskje, jeg vet ikke. Jeg var jo han dritten i midten, ikke sant? S\u00f8stera mi h\u00f8rte p\u00e5 foreldrene mine, og da kunne jo ikke jeg det. Jeg hadde tre foreldre: mamma, pappa og s\u00f8stera mi. Jeg stanget litt i flere \u00e5r f\u00f8r jeg flyttet hjemmefra. Kanskje helt til jeg flyttet til Trondheim. Jeg m\u00e5tte 60 mil unna for \u00e5 finne min greie.", "Rebellen i midten var mer s\u00f8kende. Han forsvant inn i musikken, hang med venner, skulket en del p\u00e5 videreg\u00e5ende. Helt til l\u00e6rer Stein Bj\u00f8rlo, en glimrende formidler, fanget interessen hans med faget politisk id\u00e9historie. Han husker hvordan han slapp \u00e5 pugge for \u00e5 huske ting. Hvordan nye sammenhenger i samfunnet og verden \u00e5penbarte seg.", "\u2013 For meg handler journalistikk om formidling. Det \u00e5 presentere ting p\u00e5 en forst\u00e5elig og morsom m\u00e5te. Det har v\u00e6rt min greie siden jeg begynte i P3.", "Les ogs\u00e5: Fire uker med valgkamp p\u00e5 NRK i h\u00f8st", "If\u00f8lge faren hans viste samfunnsengasjementet seg tidlig hos Mathias. Han var den som aldri greide \u00e5 g\u00e5 forbi en tigger. Forskjellene i verden sto tydelig for ham da familien flyttet til Chicago i USA. En skjellsettende erfaring.", "\u2013 Det formet meg veldig. All musikken jeg fikk med meg der, det \u00e5 oppleve noe helt annet. USA, liksom, sier han og sl\u00e5r ut med armene!", "\u00c9n ting var Chicago Bulls, Michael Jordan og The Smashing Pumpkins. Men den strukturelle forskjellen, tryggheten nord i byen der de selv holdt til \u2013 i skarp kontrast til hvordan de l\u00e5ste bild\u00f8ren og n\u00e6rmest ikke stanset p\u00e5 r\u00f8dt da de var p\u00e5 s\u00f8rsiden \u2013 satte seg i 12-\u00e5ringen Mathias.", "Siden er reisene blitt flere. Til Niklas' store forundring kommer Mathias seg fram i verden (\u00abHan er som en dement person p\u00e5 tur. Han skj\u00f8nner ikke hvordan han g\u00e5r gjennom en sikkerhetskontroll, eller hvordan et boardingpass fungerer\u00bb.) If\u00f8lge makkeren er han ogs\u00e5 livredd for \u00e5 bli matforgiftet, og trives best med en godt stekt pizza (\u00abnesten svidd\u00bb) p\u00e5 sine turer rundt om i verden.", "Han har dekket presidentvalget i USA i 2008 og laget innslag fra Kasakhstan. I fjor laget radarparet programmet \u00abVerdens rikeste land m\u00f8ter verden\u00bb fra Etiopia i forbindelse med TV-aksjonen.", "\u2013 Det ble et veldig bra program, som jeg er veldig stolt av, sier Mathias.", "Mindre stolt f\u00f8lte han seg da han var der.", "\u2013 Alts\u00e5, vi kunne ikke drikke vannet i landsbyen vi var i. Jeg husker at vi gjemte oss bak en jeep og drakk flaskevann. Jeg skammet meg s\u00e5 veldig. S\u00e5 skam.", "\u2013 Om det er noe jeg har med meg fra den kristne bakgrunnen, er det den protestantiske skammen. Jeg skammer meg litt n\u00e5r jeg reiser.", "Miksen av fjas og blodig alvor har v\u00e6rt en suksessfaktor. I fjor sto jubelen i taket da Verdens rikeste land, programmet han utviklet for tre \u00e5r siden, vant tre priser under radiobransjens \u00e5rlige Prix Radio. For f\u00f8rste gang vant et program kategoriene \u00ab\u00c5rets humor\u00bb og \u00ab\u00c5rets nyhetsprogram\u00bb. I programmet har Dalai Lama f\u00e5tt tr\u00f8stekurv fordi Erna ikke ville m\u00f8te ham. I det ene \u00f8yeblikket ringer Niklas sine Facebook-venner for \u00e5 gi dem en muntlig statusoppdatering fra livet sitt, i det andre intervjuer Mathias en forsker om sykdommen ME.", "\u2013 Kanskje m\u00e5ten vi er p\u00e5, f\u00e5r unge til \u00e5 bry seg p\u00e5 en annen m\u00e5te.", "\u2013 Er det et m\u00e5l?", "\u2013 Ja. Jeg tror nok det bor en l\u00e6rer i meg. Jeg har lyst til \u00e5 f\u00e5 folk til \u00e5 skj\u00f8nne at det \u00e5 kunne ting, det er ikke noe g\u00e6rent i det. Det er ikke noe g\u00e6rent i \u00e5 bry seg. Og s\u00e5 mener jeg at det g\u00e5r an \u00e5 k\u00f8dde veldig mye uten at det g\u00e5r p\u00e5 troverdigheten l\u00f8s.", "De fikk henne rett i fanget, i oktober 2009. Mathias var 26, glad i en fest og nettopp blitt samboer. \u00c5rene f\u00f8r hadde han dyrket musikken og det sosiale livet fremfor statsvitenskapsstudier, f\u00f8rst p\u00e5 Blindern, s\u00e5 ved NTNU. Med hardcore-bandet Angora Static turnerte han Europa rundt, og sto for l\u00e5tskriving, en hardtsl\u00e5ende vokal og gitarspilling. \u00abSykt kreativ tiln\u00e6rming til gitarspill\u00bb, sier en musikerkjenning, \u00abmelodisk, fett og smart\u00bb. Senere ble det bandet Sn\u00f8ras, flere album og kronjuvelen: \u00d8ya-opptredenen i 2009. Tre m\u00e5neder senere var han far.", "\u2013 Overveldende, sier han.", "\u2013 Jeg jobbet i P3 og spilte i band, liksom. Var ute p\u00e5 byen fredag og l\u00f8rdag. Fri. Trengte ikke tenke p\u00e5 andre enn meg selv. Det var en kjempeovergang. Vi var de f\u00f8rste som fikk barn i vennegjengen v\u00e5r.", "Les ogs\u00e5: Sju radiopriser til NRK Tyholt", "Mathias Nylenna ble br\u00e5voksen. Plutselig satt han p\u00e5 gulvet med datteren p\u00e5 babysang, omgitt av \u00abti damer som var ti \u00e5r eldre enn meg\u00bb.", "\u2013 Den klarte jeg ikke. Jeg fikk helt klaus, ser han, og ser et \u00f8yeblikk ut som han gjenopplever grufullhetene.", "\u2013 Det var ekstremt fremmedgj\u00f8rende. F\u00f8lte meg helt j\u00e6vlig.", "En liten pause.", "\u2013 N\u00e5 har jeg jo g\u00e5tt meg til.", "Fem minutter etter at han g\u00e5r av lufta, er han hjemme hos ungene. Da er det fullt kj\u00f8r frem til legging, hans favorittstund. Pulverheksa, Thorbj\u00f8rn Egner og klassiske eventyr som Askeladden st\u00e5r ofte p\u00e5 menyen.", "\u2013 Albert \u00c5berg er en favoritt!", "\u2013 Din eller barnas?", "\u2013 Egentlig min. Jeg er s\u00e5 glad i Albert at de har f\u00e5tt mye Albert, de \u00f2g. Den stunden der liker jeg s\u00e5 godt at barna egentlig kommer seg veldig sent i seng.", "Les ogs\u00e5: 100 timer p\u00e5 Torvet med P3", "Musikken er ikke lagt helt p\u00e5 hylla. Det siste \u00e5ret har han opptr\u00e5dt med trondheimsbandet The Pink Moon, men i v\u00e5r tok han pause. Det ble for fullt i hodet.", "\u2013 Jeg er ikke s\u00e5nn kosespiller. Det m\u00e5 v\u00e6re bra.", "\u2013 Det er derfor du blir s\u00e5 sur n\u00e5r du blir spurt om \u00e5 spille i familiesammenheng?", "\u2013 Kanskje. Jeg er ikke noen nachspielgitarist. Ingen entertainer. Skal jeg spille, tar jeg det veldig seri\u00f8st, det \u00f2g. Det er ikke noe halvveis.", "Han tenker seg kort om.", "\u2013 Det er litt selvpining. Jeg kan ikke gj\u00f8re noe bare for moro skyld.", "Lettelsen var stor da legen sykmeldte ham i januar i \u00e5r, p\u00e5 grunn av stress. Til sammen ble ideene og tankene som kvernet i hodet for mye, kombinert med et hektisk familieliv. Han har alltid v\u00e6rt mye inne i sitt eget hode. Kan bli fjern og gruble, kose seg med \u00e5 p\u00f8nske ut et morsomt innslag og kjenne p\u00e5 tilfredsstillelsen av \u00e5 f\u00e5 ideen p\u00e5 lufta. Selv beskriver han det som \u00abet rikt indre liv, med masse hum\u00f8r, masse bekymringer og masse stress\u00bb.", "\u2013 Det m\u00e5 v\u00e6re bra , det jeg lager.", "Han jobber med \u00e5 gi slipp.", "\u2013 Jeg synes sommeren gikk bra, kjempebra. Jeg klarte \u00e5 v\u00e6re der med barna. Vi var p\u00e5 hyttetur med slekta og p\u00e5 norgesturn\u00e9. Da sletta jeg alt fra telefonen, jobbmailen og alt, og gjorde meg selv utilgjengelig og pr\u00f8vde \u00e5 snakke s\u00e5 lite om jobb som mulig med andre. Jeg er ganske forn\u00f8yd med hvordan det ble. Det \u00f8dela ikke ferien. Men s\u00e5nne ting har jo \u00f8delagt ferien f\u00f8r.", "Som somrene f\u00f8r, ble ogs\u00e5 denne sommeren tilbrakt p\u00e5 familiens landsted Nylenna p\u00e5 Nesodden. Totalt teller de 14 store og sm\u00e5, n\u00e5r hele storfamilien er samlet.", "\u2013 En gutt med flink pike-syndrom, er det sagt om deg?", "\u2013 Jo, litt, medgir han.", "\u2013 Jeg har l\u00e6rt mye av det. Det m\u00e5tte komme f\u00f8r eller siden. S\u00e5nne som meg er d\u00f8mt til \u00e5 g\u00e5 p\u00e5 en smell.", "\u2013 Hva har du l\u00e6rt?", "\u2013 Det handler om mentalitet. At jeg ikke etter dette intervjuet skal bruke 20 timer p\u00e5 \u00e5 tenke p\u00e5 det til det er p\u00e5 trykk. Det handler om \u00e5 slappe av. Jeg m\u00e5 ut av meg sj\u00e6l og ut i verden. Jeg er blitt bedre p\u00e5 det.", "Med en stappfull jobbh\u00f8st og to sm\u00e5 barn, 60 mil fra n\u00e6rmeste besteforeldre, \u00f8ver han seg p\u00e5 \u00e5 slappe av i de f\u00e5 lommene som dukker opp.", "\u2013 Vi er en ensom satellitt, sier han.", "Men alt i alt:", "\u2013 Jeg har hatt det bra i livet. Har ikke noe \u00e5 klage p\u00e5. Den motstanden jeg har m\u00f8tt, har jeg skapt selv. Jeg er litt s\u00e5nn selvpiner.", "Radiognisten ble kanskje tent allerede i ti\u00e5rsalderen, da han stolt ringte hjem fra speiderleiren for \u00e5 meddele at han hadde f\u00e5tt jobb i speiderradioen. I dag st\u00e5r radio like h\u00f8yt i kurs. Han har aldri g\u00e5tt p\u00e5 jobb for pengenes skyld. Siden Verdens rikeste land startet for tre \u00e5r siden, har duoen pr\u00f8vd seg p\u00e5 scene og tv-skjermen.", "32-\u00e5ringen har aldri lagt en karriereplan. Ting har snarere bare blitt s\u00e5nn. Og hva n\u00e5?", "\u2013 Er du i tenkeboksen?", "\u2013 Litt i tenkeboksen, bekrefter han.", "\u2013 Det er mye jeg ikke vet. Jeg vet at Verdens rikeste land er over halvveis i l\u00f8pet. Det har g\u00e5tt noen \u00e5r, det er ikke like mange \u00e5r igjen. Da blir det litt vanskeligere \u00e5 snakke om fremtida enn for et par \u00e5r siden. Men det er fortsatt mye jeg vil gj\u00f8re. B\u00e5de i Verdens rikeste land og etterp\u00e5.", "Dr\u00f8mmejobben ville v\u00e6rt \u00e5 utvikle nye programkonsepter, avsl\u00f8rer han. Da kan han holde p\u00e5 i sitt eget hode, leke seg med ideer og prosjekter.", "Men f\u00f8rst: valget 2015. Onsdag st\u00e5r han i Storsalen, side om side med Niklas og Ingunn Solheim under valgsendingen fra Trondheim. For mer enn ti \u00e5r siden tilbrakte han all sin tid i den samme r\u00f8de, runde bygningen, der han laget studentradio fra en av loftshyblene.", "\u2013 Hvordan blir det med nervene under valgsendingene?", "\u2013 Den f\u00f8rste sendinga for to \u00e5r siden var jo helt j\u00e6vlig. Jeg husket ikke s\u00e5 mye etterp\u00e5. Men jeg hadde en veldig bra produsent p\u00e5 \u00f8ret, og jeg var forberedt til fingerspissene, jeg visste akkurat hva jeg skulle si.", "Det vet han hver gang.", "\u2013 Jeg m\u00e5 v\u00e6re s\u00e5 forberedt at jeg kan begynne \u00e5 k\u00f8dde.", "Etter sendingene, hvis alt har g\u00e5tt bra, kan gamlefar senke skuldrene og slippe godf\u00f8lelsen til.", "\u2013 Da kan jeg feste hele natta! Det er den beste f\u00f8lelsen jeg vet. For da fortjener jeg festen. Og n\u00e5r jeg fortjener det, n\u00e5r den gode f\u00f8lelsen er der, da kan jeg passere Niklas, alts\u00e5!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f0b609128dcbc16cbaa0a58ecf9370ffcd72288b0458552a2b363ea63f2ff68c"}, {"field": "createtime", "value": "2017-05-01T09:09:16.000Z"}, {"field": "description", "value": "\u00abVerdens rikeste land\u00bb-programleder Mathias Nylenna har et i overkant rikt indre liv."}, {"field": "dominantimage", "value": "http://www.adressa.no/incoming/article11442551.ece/7tkahq/ALTERNATES/w980-default/MDMathiasNylenn10.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8925f9685b2d35c84a948e52bf5ca817aef4614c.jpg?5996fdc7"}, {"field": "dominantthumbnaildimensions", "value": "300x169"}, {"field": "heading", "value": ["Br\u00e5voksen -adressa.no", "Miniuniverset", "\u00abDritten i midten\u00bb", "Skammen", "Fra fest til babysang", "Flink gutt-syndrom", "I tenkeboksen"]}, {"field": "id", "value": "8925f9685b2d35c84a948e52bf5ca817aef4614c"}, {"field": "keyword", "value": ["Ukeadressa", "Portrettet", "P3", "Mathias Nylenna", "Verdens rikeste land"]}, {"field": "keywords", "value": "Ukeadressa,Portrettet,P3,Mathias Nylenna,Verdens rikeste land"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["tenke", "l\u00e6rt", "verden", "program", "rikt indre liv", "jobb", "barn", "rikt", "far", "liv", "ting", "land", "rikeste land"]}, {"field": "kw-entity", "value": ["helge", "the pink moon", "\u00e5rets", "fuck", "verdens", "dagsnytt 18", "erna", "a. en", "blindern", "nylenna", "chicago bulls", "tyholt", "astrid", "tyholtt\u00e5rnet", "marienlyst", "olav", "storsalen", "torvet", "egon", "the smashing pumpkins", "ingerid stenvold", "u. med", "sn\u00f8ras", "askeladden", "prix radio", "angora static", "michael jordan og the smashing pumpkins", "niklas og ingunn solheim"]}, {"field": "kw-location", "value": ["ski", "etiopia", "europa", "nesodden", "kasakhstan", "akershus", "trondheim", "tora"]}, {"field": "kw-pageclass", "value": "article"}, {"field": "kw-person", "value": ["niklas baarli", "anne dorte lun\u00e5s", "albert \u00e5berg", "michael jordan", "dalai lama", "stein bj\u00f8rlo", "ingunn solheim", "magne nylenna", "mathias nylenna", "thorbj\u00f8rn egner"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article11442551.ece/7tkahq/ALTERNATES/w980-default/MDMathiasNylenn10.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Br\u00e5voksen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11431468.ece"}, {"field": "pageclass", "value": ["article"]}, {"field": "publishtime", "value": "2015-08-22T15:00:47.000Z"}, {"field": "recs-articleid", "value": "11431468"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-22T15:00:47.000Z"}, {"field": "recs-rawtitle", "value": "Br\u00e5voksen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00abVerdens rikeste land\u00bb-programleder Mathias Nylenna har et i overkant rikt indre liv."}, {"field": "thumbnail", "value": "http://content-thumbnail.cxpublic.com/content/thumbnail200x150/8925f9685b2d35c84a948e52bf5ca817aef4614c.jpg?5996fdc7"}, {"field": "thumbnailfullheightdimensions", "value": "200x2991"}, {"field": "timestamp", "value": "2017-08-18T14:46:31.000Z"}, {"field": "title", "value": "Slik ble P3-Mathias br\u00e5voksen"}, {"field": "url", "value": "http://www.adressa.no/pluss/magasin/article11431468.ece"}, {"field": "urlhash", "value": "8925f9685b2d35c84a948e52bf5ca817aef4614c"}], "score": 0.38870198, "siteId": "9222270286501375973", "id": "8925f9685b2d35c84a948e52bf5ca817aef4614c"}

