{"fields": [{"field": "modifiedtime", "type": "time", "value": "2012-12-24T07:59:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gunn imsen. professor", "pedagogikk", "ntnu"]}, {"field": "body", "value": ["Saken oppdateres.", "Vi er vitne til en velkjent maktstrategi fra politikerhold, og viktige argumenter har ikke har kommet fram. If\u00f8lge Adresseavisens reportasje den 14. desember har saken om samlokalisering av NTNU-milj\u00f8ene p\u00e5 Dragvoll og Gl\u00f8shaugen kommet sv\u00e6rt langt. Dragvoll \u00f8nskes solgt, og de humanistiske og samfunnsvitenskapelige milj\u00f8ene flyttet til Trondheims mest trafikkerte omr\u00e5de rundt Elgeseter gate. Saken drives fram av politikerne i Trondheim kommune, mens NTNU har inntatt en defensiv holdning ved \u00e5 be om en statlig avklaring. Gir de ber\u00f8rte departementene gr\u00f8nt lys, blir det meget vanskelig for NTNU \u00e5 stoppe saken. Dermed er universitetsutviklingen lagt i politikernes hender, og det er et stort sp\u00f8rsm\u00e5l om de er de rette til \u00e5 forvalte NTNU\u2019s kunnskapspolitikk.", "De reelle argumentene i saken er denne gangen klare: Trondheim kommune \u00f8nsker \u00e5 drive byutvikling, og er interessert i tomtearealene p\u00e5 Dragvoll. Planen er at arealene skal selges, og det er ikke urimelig \u00e5 anta at kj\u00f8perne vil v\u00e6re private og offentlige eiendomsselskaper som ser store gevinster ved boligutvikling i omr\u00e5det. Dette kamufleres bak en rekke vikarierende argumenter som faglige synergieffekter mellom de \u00abmyke\u00bb Dragvoll-fagene og de \u00abharde\u00bb teknologiske milj\u00f8ene p\u00e5 Gl\u00f8shaugen. Som opprinnelig realist og som samfunnsvitenskapelig forsker vil jeg hevde at dette er et tynt argument for \u00e5 selge en relativt ny, flott og veletablert universitetscampus som rommer 6 \u2013 7000 studenter.", "I de f\u00e5 tilfellene hvor det ligger til rette for et samarbeid mellom disse milj\u00f8ene, vil forskerne i v\u00e5r digitale kommunikasjonsverden ikke ha noen problemer med \u00e5 finne hverandre. Et annet argument er at en vil spare CO-utslipp ved at transporten mellom midtbyen og Dragvoll blir redusert. Til dette kan en si at en konsentrasjon rundt Elgeseter gate vil kreve minst like mye transport siden langt fra alle studenter bor i Midtbyen, trafikktettheten i Elgeseter gate vil med all sin forurensning skape et usunt arbeidsmilj\u00f8 for b\u00e5de studenter og l\u00e6rere, og konsentrert boligbygging rundt Dragvoll vil kreve minst like mye transport.", "Faglig synergi mellom ulike fagmilj\u00f8er er en spennende utfordring. Men da m\u00e5 en s\u00f8ke etter dem der hvor de virkelig finnes. Det mest \u00e5penbare sp\u00f8rsm\u00e5let i den sammenhengen er hvorfor Trondheim skal ha to store institusjoner med parallelle fagmilj\u00f8er, H\u00f8gskolen i S\u00f8r-Tr\u00f8ndelag og NTNU. I Troms\u00f8 er en godt i gang med \u00e5 legge h\u00f8gskolemilj\u00f8er inn i universitetet. Hvorfor er det ingen som snakker om dette i Trondheim? I h\u00f8gskolenes barndom hadde de en mer yrkesrettet funksjon enn universitetene. I dag er h\u00f8gskolene blitt mer forskningsorientert, de har b\u00e5de professorer og doktorgrader, mens universitetsfagene leter etter klarere profesjonsprofileringer. Dette er en markedsmekanisme som ikke kan stoppes \u2013 studentene sp\u00f8r i langt st\u00f8rre grad enn tidligere hva en blir med de ulike studiene. Det at h\u00f8gskolene og universitetene blir mer like, baner veien for en lettere sammensl\u00e5ing. I Trondheim ligger det meget godt til rette for \u00e5 legge milj\u00f8ene ved HiST til NTNU.", "Spesielt interessant i denne sammenhengen er de pedagogiske milj\u00f8ene. HiST har i dag et l\u00e6rerutdanningsmilj\u00f8 som er sterkt i nasjonal sammenheng. Ved NTNU har en de siste ti \u00e5rene utviklet en l\u00e6rerutdanning som m\u00e5 sies \u00e5 v\u00e6re landets fremste, blant annet ved \u00e5 etablere en egen doktorgrad i praktisk pedagogikk og en \u00ablektormaster\u00bb hvor studentene tar tradisjonelle universitetsfag og pedagogisk l\u00e6rerutdanning p\u00e5 5 \u00e5r.", "Ikke minst har dette v\u00e6rt viktig for \u00e5 f\u00e5 fram nye realfagslektorer. Mens ledelsen ved NTNU flagger teknologi som universitetets fremste og eneste profil, har det i realiteten vokst fram en stor l\u00e6rerutdanning i s\u00e6rklasse. Dette fortjener \u00e5 bli l\u00f8ftet fram som en del av universitetets spesialitet, noe vi f\u00e5r h\u00e5pe v\u00e5r kommende rektor griper tak i. Et problem er at de pedagogiske milj\u00f8ene ved NTNU er splittet p\u00e5 sv\u00e6rt mange enheter, b\u00e5de p\u00e5 Dragvoll og Gl\u00f8shaugen. Om foretar en omstrukturering av disse milj\u00f8ene og samtidig inkluderer det store l\u00e6rerutdanningsmilj\u00f8et ved HiST, er det potensiale til \u00e5 skape Norges ledende milj\u00f8 innen utdanningsforskning og l\u00e6rerutdanning.", "Dette vil v\u00e6re helt i tr\u00e5d med NTNU\u2019s samfunnsoppgave, nemlig \u00e5 bidra med forskning og kunnskapsutvikling som grunnlag for vekst og velferd i samfunnet. Kunnskapspolitikken omfatter ogs\u00e5 skolen og den oppvoksende slekt, og dette er en forutsetning for teknologisk utvikling. L\u00e6rerutdanning er n\u00f8kkelen til kvalitet i skolen. Trondheim har mulighet til \u00e5 bli et sentrum for norsk kunnskapsutvikling, om ressursene forvaltes p\u00e5 en klok m\u00e5te.", "Dragvoll er i dag sprengt. Det er tragisk at politisk kannest\u00f8peri n\u00e5 st\u00e5r i veien for b\u00e5de s\u00e5rt tiltrengt nybygg og langt viktigere faglige m\u00e5lsettinger. Dragvoll ble i sin tid valgt som campus nettopp p\u00e5 grunn av store arealer og muligheter for ekspansjon. N\u00e5r vi ser hvilke muligheter som foreligger med synergi og integrering mellom parallelle milj\u00f8er p\u00e5 HiST og NTNU, er det helt uforsvarlig \u00e5 selge Dragvoll til boligform\u00e5l og kortsiktige investeringsinteresser. NTNU m\u00e5 styre mot faglige m\u00e5l. Det vil ogs\u00e5 Trondheim tjene p\u00e5 i det lange l\u00f8p."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "af960a17361aceee210cd83a372e7940bf1dadcc3ef86695145f34d47b37e3c3"}, {"field": "createtime", "value": "2017-05-22T08:45:02.000Z"}, {"field": "description", "value": "Saken om samlokalisering av NTNU-milj\u00f8ene er p\u00e5 plakaten igjen. Mens den var gjenstand for grundige interne diskusjoner i 2006 da saken ble avvist, har den n\u00e5 g\u00e5tt meget raskt og nesten uten involvering fra de ber\u00f8rte milj\u00f8ene."}, {"field": "dominantimage", "value": "http://www.adressa.no/incoming/article6837795.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9cb488f4be0fefc9cd57ddcc43946211a262bde2.jpg?5922a50e"}, {"field": "dominantthumbnaildimensions", "value": "300x169"}, {"field": "heading", "value": "NTNU og samlokalisering -adressa.no"}, {"field": "id", "value": "9cb488f4be0fefc9cd57ddcc43946211a262bde2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["saken", "kreve minst", "pedagogiske milj\u00f8ene", "l\u00e6rerutdanning", "universitetet", "faglig", "milj\u00f8"]}, {"field": "kw-entity", "value": ["h\u00f8gskolen", "hist", "norges", "elgeseter", "gl\u00f8shaugen", "midtbyen", "dragvoll", "adresseavisens", "dragvoll og gl\u00f8shaugen"]}, {"field": "kw-location", "value": ["troms\u00f8", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6837795.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "NTNU og samlokalisering"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6837781.ece"}, {"field": "pageclass", "value": ["article"]}, {"field": "publishtime", "value": "2013-01-02T04:00:29.000Z"}, {"field": "recs-articleid", "value": "6837781"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-01-02T04:00:29.000Z"}, {"field": "recs-rawtitle", "value": "NTNU og samlokalisering -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Saken om samlokalisering av NTNU-milj\u00f8ene er p\u00e5 plakaten igjen. Mens den var gjenstand for grundige interne diskusjoner i 2006 da saken ble avvist, har den n\u00e5 g\u00e5tt meget raskt og nesten uten involvering fra de ber\u00f8rte milj\u00f8ene."}, {"field": "thumbnail", "value": "http://content-thumbnail.cxpublic.com/content/thumbnail200x150/9cb488f4be0fefc9cd57ddcc43946211a262bde2.jpg?5922a50e"}, {"field": "thumbnailfullheightdimensions", "value": "200x1321"}, {"field": "timestamp", "value": "2017-05-22T08:45:02.000Z"}, {"field": "title", "value": "NTNU og samlokalisering"}, {"field": "url", "value": "http://www.adressa.no/meninger/kronikker/article6837781.ece"}, {"field": "urlhash", "value": "9cb488f4be0fefc9cd57ddcc43946211a262bde2"}], "score": 0.59970045, "siteId": "9222270286501375973", "id": "9cb488f4be0fefc9cd57ddcc43946211a262bde2"}

