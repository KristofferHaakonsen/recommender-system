{"fields": [{"field": "modifiedtime", "type": "time", "value": "2012-06-18T11:09:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "h\u00e5kon letvik"}, {"field": "body", "value": ["Saken oppdateres.", "Denne artikkelen sto p\u00e5 trykk i A-magasinet 23. mars.", "Det er 22. juli i fjor. Harald F\u00f8sker er direkt\u00f8r i Justisdepartementets kriminalomsorgsavdeling. Han har ferie og er nettopp kommet tilbake fra Italia. Etter en hyggelig lunsj med s\u00f8nnen Hugo og barnebarnet Mikkel g\u00e5r han innom kontoret sitt i femte etasje i H\u00f8yblokka. Han skal hente flybilletter og ordne noen papirer f\u00f8r et m\u00f8te i Europar\u00e5det uken etter. Han st\u00e5r i telefonen med sjefen sin, ekspedisjonssjef Marianne Vollan, for \u00e5 diskutere en tale som skal holdes p\u00e5 en stor internasjonal konferanse i Singapore tidlig p\u00e5 h\u00f8sten.", "Vidar Vestli skulle hente hente kona da hun sluttet p\u00e5 jobb. Da smalt det.", "- Plutselig h\u00f8rte jeg det sterkeste smellet jeg noen gang har h\u00f8rt. Det var som om noen slo meg i ansiktet med en stekepanne eller et balltre. S\u00e5 var jeg borte. Jeg vet ikke hvor lenge, sier F\u00f8sker til Aftenposten.no.", "Dette er en terrorbombe, er det f\u00f8rste han tenker da bevisstheten er tilbake. Og han h\u00f8rer lydene fra sirener og alarmer. Han ser ingenting, skj\u00f8nner at han er blind og fors\u00f8ker \u00e5 orientere seg s\u00e5 godt som mulig ved hjelp av h\u00f8rselen. Han merker at mange tenner er sl\u00e5tt ut og ligger l\u00f8se i munnen hans.", "- Jeg kjente ikke noen smerte. Husker bare at jeg spyttet tenner. Jeg tenkte bare p\u00e5 \u00e5 f\u00e5 dem ut s\u00e5 jeg ikke skulle svelge dem. Det var rasjonelle tanker p\u00e5 en m\u00e5te.", "Han skj\u00f8nner at alt rundt ham er \u00f8delagt, men han vet ikke om bomben kan ha sprengt hull i gulvet. Siden han ikke kan se noe, er han redd for \u00e5 bevege seg. S\u00e5 han blir hengende over bygningsrestene mens han roper:", "\"Hallo, er det noen her? Hvem er det?\" Han er sikker p\u00e5 at det er terroristen som kommer for \u00e5 avslutte det han har begynt p\u00e5 -- \u00e5 drepe.", "- Det var det mest skremmende. Jeg oppfattet lyder som om noen gikk mot meg gjennom vrakrester og plankebiter og ville skyte meg. N\u00e5r vi vet hva som skjedde p\u00e5 Ut\u00f8ya litt senere, var jo ikke denne tanken s\u00e5 fjern, sier F\u00f8sker.", "Etter en stund skj\u00f8nner han at det ikke er noen der, og at lydene kommer fra vinden som bl\u00e5ser tvers gjennom det som var kontoret hans, like over stedet hvor bilen med bomben sto parkert.", "- Jeg bare registrerte at jeg ikke skulle bli skutt. Og uten \u00e5 f\u00f8le noen lettelse der og da.", "Han fortsetter \u00e5 rope, men mer forsiktig, for ikke \u00e5 bruke opp stemmen. Etter det som f\u00f8les som en evighet, f\u00e5r han svar: -- Vi h\u00f8rer deg. Vi h\u00f8rer deg.", "- Det var fantastisk. Da tenkte jeg: Du skal ikke d\u00f8 allikevel, sier F\u00f8sker. En brannmann og en politimann kommer frem til ham, og sammen med andre b\u00e6rer de ham ut.", "Ambulanseturen til Ullev\u00e5l var som p\u00e5 film: En mann satt ved siden av b\u00e5ren og snakket med ham hele tiden for \u00e5 holde ham ved bevissthet. P\u00e5 Ullev\u00e5l ble han registrert som skadet nummer 9. Han husker vagt at han fikk smertestillende og ble kledd av. Han var omt\u00e5ket av hjernerystelse og hjernebl\u00f8dning, kroppen var m\u00f8rbanket, det var flere brudd i kjeven og kraniet, og mange tenner var sl\u00e5tt ut.", "I tiltalen mot Behring Breivik st\u00e5r det om Harald F\u00f8sker: Han befant seg i femte etasje i H\u00f8yblokka, p\u00e5 et kontor mot Grubbegata, og ble p\u00e5f\u00f8rt omfattende s\u00e5r- og bruddskader i hodet/ansiktet, med blant annet brudd av kjeven og omfattende tannskader, samt s\u00e5rskader p\u00e5 armene og venstre flanke. Det ble videre p\u00e5vist lungebl\u00f8dninger og mindre bl\u00f8dninger i hjernen. Multiple \u00f8yeskader har f\u00f8rt til betydelig redusert syn p\u00e5 begge \u00f8yne.", "Flere av tilh\u00f8rerne i sal 250 gr\u00e5t da Eivind Dahl Thoresen vitnet onsdag. Bistandsadvokat Ellen Holager Anden\u00e6s forteller om hvordan han opplevde dagen i retten.", "Legene som opererte ham dagen etter, gikk inn gjennom munnen, skrudde sammen hodeskallen og kjeven og gjorde et s\u00e5 godt h\u00e5ndverk at de store skadene knapt er synlige. Til n\u00e5 har han sittet 40 timer i tannlegestolen, og han har lovet b\u00e5de seg selv og tannlegen champagne n\u00e5r den omfattende behandlingen endelig er avsluttet. Men det som plager ham mest, er tapet av synet. Han har 15--20 prosent av normalt syn, og legene har ikke gitt ham noe h\u00e5p om at det kan bli bedre.", "Harald F\u00f8sker var i 30 \u00e5r direkt\u00f8r for Kriminalomsorgens utdanningssenter og Fengselsskolen, f\u00f8r han i 2010 begynte i Justisdepartementet med ansvar for internasjonalt samarbeid. Han har hatt ansvaret for \u00e5 l\u00e6re opp de fengselsbetjentene som i dag passer p\u00e5 Anders Behring Breivik. \u00c5 behandle fangene med respekt, verdighet og p\u00e5 en human m\u00e5te er noe av det viktigste i den norske utdanningen av fengselsbetjenter, som regnes som en av verdens beste. Og studentene blir innprentet at en annen sv\u00e6rt viktig del av jobben er \u00e5 ivareta samfunnets krav p\u00e5 sikkerhet.", "- N\u00e5r du selv er blitt et offer for en slik forbrytelse, mener du fortsatt at gjerningsmannen skal behandles humant og med verdighet og respekt?", "- Vi m\u00e5 passe p\u00e5 ikke \u00e5 demonisere ham. Han er demonisert allerede og vil aldri slippe unna den merkelappen. Han m\u00e5 behandles etter de retningslinjer som gjelder for innsatte, riktignok underlagt de mest omfattende sikkerhetsrestriksjonene vi har. Men likevel, han har de rettigheter som ligger i internasjonale standarder og de verdier og normer vi har i kriminalomsorgen. For meg er det ikke sp\u00f8rsm\u00e5l om noe annet. Jeg er veldig sikker p\u00e5 at \"mine\" fengselsbetjenter behandler ham riktig og etter boken. Og de vil passe p\u00e5 at han ikke kan utgj\u00f8re noen fare for samfunnet, sier F\u00f8sker.", "Den dagen tiltalen ble offentliggjort, var han vert for en delegasjon fra Angola -- og han formidlet igjen budskapet om at ogs\u00e5 straffed\u00f8mte skal behandles som borgere, med rettigheter og plikter som andre, men selvf\u00f8lgelig med unntak av selve frihetsber\u00f8velsen.", "- Jeg bestemte meg veldig tidlig for at gjerningsmannen ikke skulle f\u00e5 knekke meg og \u00f8delegge livet mitt. Han skal ikke bestemme n\u00e5r jeg skal slutte \u00e5 jobbe. Han skal ikke bety noe for meg. Hvis jeg begynner \u00e5 tenke p\u00e5 ham: Du har \u00f8delagt livet mitt, du er s\u00e5nn og s\u00e5nn, da vil jeg antagelig g\u00e5 til grunne.", "Sammenlignet med mange andre er F\u00f8sker bedre rustet og kan sette seg inn i den situasjonen mange av ofrene etter 22. juli befinner seg i. Ikke bare har han solid livserfaring og solid kunnskap om kriminalsaker og kriminalomsorg. Han har personlig ogs\u00e5 en ballast som han gjerne skulle ha v\u00e6rt foruten. I oktober 2010 mistet han s\u00f8nnen Yngve i en basehoppulykke.", "- Jeg traff en far som mistet sin s\u00f8nn p\u00e5 Ut\u00f8ya. Vi klemte hverandre -- jeg visste hvordan han hadde det. For foreldre \u00e5 miste et barn, det er det verste som kan skje. Det som skjedde da Yngve d\u00f8de, er mye verre enn det jeg selv opplevde 22. juli. Jeg hadde ikke kommet over tapet da, og har det enn\u00e5 ikke.", "En stund f\u00f8r s\u00f8nnens d\u00f8dsulykke ble han bestefar for f\u00f8rste gang. Kort tid etterp\u00e5 ble han det for annen gang.", "- P\u00e5 Hedemarken er det mange eldre som sier at n\u00e5r et liv blir borte, kommer et nytt. Slik var det denne h\u00f8sten -- gleden og sorgen gikk h\u00e5nd i h\u00e5nd, det var en veldig miks av f\u00f8lelser og veldig vanskelig, sier F\u00f8sker, som kommer fra Hamar. Tapet av s\u00f8nnen gjorde at han og familien ble enda mer forsiktige og p\u00e5 vakt for at ikke en ny ulykke skulle ramme.", "S\u00e5 kom 22. juli. -- Min eldste s\u00f8nn og min datter trodde begge at de hadde mistet faren sin. Det gikk jo tid f\u00f8r de fikk beskjed om at jeg var i live og under behandling p\u00e5 Ullev\u00e5l sykehus. De har begge v\u00e6rt fantastiske i tiden etterp\u00e5. Ogs\u00e5 overfor dem har jeg f\u00f8lt en forpliktelse til \u00e5 kjempe meg tilbake og for \u00e5 f\u00e5 et s\u00e5 normalt liv som mulig. Selv om jeg har mistet mye av den friheten jeg hadde f\u00f8r. Til det ser jeg for d\u00e5rlig. Men det hjelper ikke \u00e5 v\u00e6re bitter.", "Han legger likevel ikke skjul p\u00e5 at hverdagen kan v\u00e6re tung i perioder, med hodesmerter, s\u00f8vnproblemer og tunge tanker, som han fortsatt f\u00e5r hjelp av psykolog til \u00e5 bearbeide.", "Harald F\u00f8sker hadde planlagt \u00e5 bruke de siste \u00e5rene av sitt yrkesaktive liv til \u00e5 jobbe med internasjonale sp\u00f8rsm\u00e5l. Han har f\u00e5tt medalje fra Tsjekkia og Russland for sin bistand med \u00e5 modernisere og humanisere fengselsvesenet i disse landene. Han samarbeider med en rekke andre land i det tidligere \u00d8st-Europa for at de skal f\u00e5 en internasjonal og human standard i sine fengsler.", "Han pusset opp leiligheten sin, kj\u00f8pte seg ny, milj\u00f8vennlig bil og s\u00e5 frem til enda flere turer til hytta med skiturer og trening.", "- N\u00e5 kan jo blinde g\u00e5 p\u00e5 ski, men likevel", "Bilen selger han i disse dager, og han vurderer hva han skal gj\u00f8re med en hytte som han ikke lenger kan bruke som han vil. Fire uker p\u00e5 Cato-senteret etter fem ukers sykehusopphold ga ham hjelp og oppl\u00e6ring i \u00e5 trene selv, med strikker og enkle treningsapparater.", "- Jeg satte meg tidlig to m\u00e5l. M\u00e5l nummer \u00e9n var \u00e5 komme tilbake p\u00e5 jobb. M\u00e5l nummer to er \u00e5 normalisere livet s\u00e5 mye som mulig. Og jeg hadde en rekke delm\u00e5l. Jeg premierte meg selv med en cola da jeg greide \u00e5 g\u00e5 alene f\u00f8rste gang. Og bel\u00f8nningen var en sjokolade da jeg f\u00f8rste gang greide \u00e5 g\u00e5 ned en trapp, og det samme da jeg gikk opp igjen. Slik har jeg kjempet meg tilbake.", "Da han l\u00e5 p\u00e5 Ullev\u00e5l sykehus som pasient nummer 9, fikk han bes\u00f8k av statsminister Jens Stoltenberg og justisminister Knut Storberget. Dronning Sonja kom ogs\u00e5 p\u00e5 bes\u00f8k for \u00e5 hilse p\u00e5 pasientene fra Regjeringskvartalet og Ut\u00f8ya.", "- Hun var n\u00e6r og deltagende, sier F\u00f8sker.", "Han gir ogs\u00e5 sjefen sin og kollegene i Justisdepartementet skryt for m\u00e5ten de har fulgt ham opp p\u00e5.", "- De har v\u00e6rt veldig st\u00f8ttende. Det har ogs\u00e5 justisminister Storberget v\u00e6rt; han lovte meg det fineste kontoret i Nydalen da han bes\u00f8kte meg p\u00e5 sykehuset. \"Vi trenger ditt vidsyn\", sa justisministeren, mens F\u00f8sker satt nesten blind i en rullestol.", "Fra kontorvinduet kan han se og h\u00f8re Akerselva som bruser forbi. Elvens liv og kraft er ogs\u00e5 f\u00f8lgesvenn hver morgen n\u00e5r han g\u00e5r fra hjemmet sitt p\u00e5 Torshov til Justisdepartementets nye lokaler i Nydalen. Iherdig trening har gitt ham mye av muskler og vekt tilbake -- han raste ned 15 kilo i de fem ukene han l\u00e5 p\u00e5 Ullev\u00e5l sykehus.", "Trening og god fysisk form har alltid v\u00e6rt en viktig del av livet hans, som trening sammen med studentene var det.", "- Legene sa at mine indre organer var beskyttet av en god fysikk som tok av for st\u00f8yten. Ellers kunne det ha g\u00e5tt mye verre.", "N\u00e5 har han begynt p\u00e5 treningssenter, hvor han ogs\u00e5 trener sammen med kollegene sine. Vinterferie p\u00e5 hotell var en krevende \u00f8velse for en som fortsatt er under oppl\u00e6ring for \u00e5 mestre livet som synshemmet.", "Da tiltalen ble offentliggjort, var det mange som reagerte p\u00e5 at de ikke var nevnt ved navn, selv om de var blitt utsatt for drapsfors\u00f8k og ogs\u00e5 blitt skadet som f\u00f8lge av terrorhandlingene.", "- For meg var det viktig at han ble tiltalt for drapsfors\u00f8k p\u00e5 meg. Og jeg er forberedt p\u00e5 \u00e5 vitne under rettssaken. Det ser jeg som en forpliktelse hvis aktoratet mener det er viktig. At jeg er nevnt i tiltalen, f\u00f8les som en gjenopprettelse for meg personlig, sier F\u00f8sker.", "Hvis han f\u00e5r anledning til det under rettssaken, vil han gjerne si til Anders Behring Breivik:", "\"Du greide ikke \u00e5 ta livet av meg. Jeg er snart tilbake i 100 prosent stilling. Og jeg skal jobbe for helt andre verdier enn dem du st\u00e5r for.\"", "Harald F\u00f8sker h\u00e5per at de mange ungdommene ikke lar gjerningsmannen prege livet deres for mye.", "- Mitt r\u00e5d til hver og en av dem er: Ikke la ham okkupere livet ditt. Ikke la ham seire."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "category2", "value": "nyheter|terrorangrepet|rettssaken"}, {"field": "contenthash", "value": "a16010f9a049cfb34b3db575871b06b43ba3f1985b5f2ef2e9f91a8b2079236e"}, {"field": "createtime", "value": "2017-04-30T17:52:07.000Z"}, {"field": "description", "value": "Hengende over \u00f8delagte bygningsdeler f\u00e5r Harald F\u00f8sker bevisstheten tilbake. Et enormt smell og et kraftig slag i ansiktet er det siste han husker. N\u00e5 h\u00f8rer han lyder. Kommer det noen for \u00e5 drepe ham? F\u00f8sker er blindet og kan ikke se. Han er sikker p\u00e5 at hans siste time er kommet."}, {"field": "dominantimage", "value": "http://www.adressa.no/incoming/article2148541.ece5/ALTERNATES/w980-default/harald"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28d990b39c73fbc06ae4a66d9088eb22e406ec35.jpg?593c77b3"}, {"field": "dominantthumbnaildimensions", "value": "300x169"}, {"field": "heading", "value": ["- Som et slag i ansiktet med stekepanne eller balltre -adressa.no", "- Er det noen her?", "Alvorlige skader", "Utdannet fengselsbetjenter", "Vet hva sorg er", "Tung hverdag", "Viktig \u00e5 v\u00e6re nevnt"]}, {"field": "id", "value": "28d990b39c73fbc06ae4a66d9088eb22e406ec35"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["rettssaken", "nyheter", "terrorangrepet"]}, {"field": "kw-classification", "value": "health-and-fitness"}, {"field": "kw-concept", "value": ["liv", "h\u00f8rt", "livet mitt", "m\u00e5l nummer", "femte etasje", "trene"]}, {"field": "kw-entity", "value": ["sonja", "aftenposten", "akerselva", "regjeringskvartalet og ut\u00f8ya", "h\u00f8yblokka", "ut\u00f8ya", "fengselsskolen", "justisdepartementet", "torshov", "ullev\u00e5l", "grubbegata", "kriminalomsorgens", "\u00f8st-europa", "europar\u00e5det", "tsjekkia og russland", "mikkel", "hedemarken", "nydalen", "yngve", "a-magasinet"]}, {"field": "kw-location", "value": ["singapore", "hamar", "italia", "hugo", "angola", "cato"]}, {"field": "kw-pageclass", "value": "article"}, {"field": "kw-person", "value": ["behring breivik", "marianne vollan", "vidar vestli", "knut storberget", "eivind dahl thoresen", "ellen holager anden\u00e6s", "anders behring breivik", "harald f\u00f8sker", "jens stoltenberg"]}, {"field": "kw-sentiment", "value": "negative"}, {"field": "kw-taxonomy", "value": ["nyheter/terrorangrepet/rettssaken", "nyheter/terrorangrepet", "nyheter"]}, {"field": "og-image", "value": "http://www.adressa.no/incoming/article2148541.ece5/ALTERNATES/w980-default/harald"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Som et slag i ansiktet med stekepanne eller balltre"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/rettssaken/article1812870.ece"}, {"field": "pageclass", "value": ["article"]}, {"field": "publishtime", "value": "2012-04-26T08:19:53.000Z"}, {"field": "recs-articleid", "value": "3132452"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-category2", "value": "taxonomy|nyheter|terrorangrepet|rettssaken"}, {"field": "recs-publishtime", "value": "2012-04-26T08:19:53.000Z"}, {"field": "recs-rawtitle", "value": "- Som et slag i ansiktet med stekepanne eller balltre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/terrorangrepet/rettssaken", "nyheter/terrorangrepet", "nyheter"]}, {"field": "teaser", "value": "Hengende over \u00f8delagte bygningsdeler f\u00e5r Harald F\u00f8sker bevisstheten tilbake. Et enormt smell og et kraftig slag i ansiktet er det siste han husker. N\u00e5 h\u00f8rer han lyder. Kommer det noen for \u00e5 drepe ham? F\u00f8sker er blindet og kan ikke se. Han er sikker p\u00e5 at hans siste time er kommet."}, {"field": "thumbnail", "value": "http://content-thumbnail.cxpublic.com/content/thumbnail200x150/28d990b39c73fbc06ae4a66d9088eb22e406ec35.jpg?593c77b3"}, {"field": "thumbnailfullheightdimensions", "value": "200x3531"}, {"field": "timestamp", "value": "2017-06-10T22:50:27.000Z"}, {"field": "title", "value": "- Som et slag i ansiktet med stekepanne eller balltre"}, {"field": "url", "value": "http://www.adressa.no/nyheter/terrorangrepet/rettssaken/article1812870.ece"}, {"field": "urlhash", "value": "28d990b39c73fbc06ae4a66d9088eb22e406ec35"}], "score": 0.6312353, "siteId": "9222270286501375973", "id": "28d990b39c73fbc06ae4a66d9088eb22e406ec35"}

