{"fields": [{"field": "modifiedtime", "type": "time", "value": "2012-04-23T09:40:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I trekvart \u00e5r har Neste Stopp-gr\u00fcnderne jaktet lagertomt i Trondheim. Et areal mellom seks og ti m\u00e5l m\u00e5 til. I tillegg til selve engroslageret p\u00e5 3000 kvadratmeter skal tomta gi plass til en bygning for administrasjon og showrom, og til vogntog p\u00e5 inn- og uttur.", "- Noen har gjort beregninger for oss som viser at vi kunne spare halvannen million kroner i \u00e5ret p\u00e5 \u00e5 flytte engroslageret til leiede lokaler i Oslo-omr\u00e5det, sier styreformann og storaksjon\u00e6r Jens Otto Hoff i Neste Stopp til Adresseavisen.", "Forklaringen er s\u00e5 enkel som at flertallet av Neste Stopp-butikkene ligger s\u00f8r for Dovre, og at transporten fra Oslo havn til lager i Trondheim og tilbake til \u00d8stlandet igjen selvsagt koster penger.", "Vil ikke til Oslo", "Noe \u00f8nske om \u00e5 flytte lageret til Oslo har Neste Stopp-eierne ikke. Samtidig som Jens Otto Hoff understreker dette, bemerker han at lokaliseringen blir en vurderingssak hvor ogs\u00e5 \u00f8konomien blir tungtveiende. I dag er engroslager-funksjonen for Neste Stopp delt mellom Dora \u00f8st i Trondheim og gruppens bryggeeiendom i Sandgaten. Rasjonell er en slik todeling naturligvis ikke.", "Da jakten p\u00e5 egnet tomt eller h\u00f8velige lokaler begynte tidlig i fjor h\u00f8st, trodde ingen i ledelsen den skulle bli s\u00e5 vanskelig.", "Jens Otto Hoff erkjenner at han er kravstor p\u00e5 bedriftens vegne i lager-saken. Han vil helst ikke altfor langt ut fra bykjernen. Sandmoen s\u00f8r for Heimdal synes han f. eks. ligger for lite sentralt til. Enda mindre interessante er alternativer som Malvik (Sveberg) og Kl\u00e6bu.", "Forgjeves s\u00f8k", "Tre av de store eiendomsmeglerne i Trondheim har v\u00e6rt i aksjon for \u00e5 hjelpe Neste Stopp med \u00e5 finne en l\u00f8sning p\u00e5 lagerproblemet, forel\u00f8pig uten \u00e5 lykkes. Ogs\u00e5 Rolf Br\u00f8ske i trondheimsr\u00e5dmannens n\u00e6ringslivsstab har v\u00e6rt engasjert i saken.", "- Vi hjalp Neste Stopp med en oversikt over ledige tomter og n\u00e6ringsbygg, men har registrert at bedriften enn\u00e5 ikke har funnet det den er ute etter. Vi har fortsatt en dialog g\u00e5ende med Hoff, og slik jeg oppfatter ham, er l\u00f8pet ikke kj\u00f8rt enn\u00e5. Fra kommunens side er det selvsagt sterkt \u00f8nskelig at en etter hvert tradisjonsrik virksomhet som dette blir v\u00e6rende i Trondheim, sier Br\u00f8ske til Adresseavisen.", "Joar Kjeldseth i EiendomsMegler 1 konstaterer at det ikke lenger finnes mange ledige, st\u00f8rre tomter i Trondheim sentrum og byens randsone. Det som er igjen av \u00e5pne arealer, er gjerne regulert som gr\u00f8ntomr\u00e5der. Men Kjeldseth mener eksisterende lokaler egnet til lagerbruk fort kan dukke opp og l\u00f8se Neste Stopps problem.", "Samme oppfatning har Knut Efskin i Nylander N\u00e6ringsmegling. Fordi Neste Stopp vil eie sitt nye lager, blir det vanskelig \u00e5 finne tomt eller bygning sentralt i byen. Kanskje m\u00e5 engroslageret lokaliseres til en nabokommune.", "- \u00c9n eneste tomt i byen har vi f\u00e5tt tilbud om, men den er for liten, forteller \u00d8rjan Kirkefjord, administrerende direkt\u00f8r i Neste Stopp. Han begynte i stillingen 1. desember i fjor, og har rukket \u00e5 finne ut at tomtejakten ikke er enkel. Prisniv\u00e5et i Trondheims tomtemarked synes han ogs\u00e5 er h\u00f8yt.", "30 arbeidsplasser", "Over 30 medarbeidere er knyttet til Neste Stopps administrasjon og lager i Sandgaten. I hele gruppen, som omfatter 55 Neste Stopp-, Kremmerhuset- og Fransa-butikker, er det ca. 350 ansatte.", "I fjor endte omsetningen p\u00e5 218 millioner kroner, og av dette ble det et resultat f\u00f8r skatt p\u00e5 fem millioner kroner - 13 millioner mindre enn \u00e5ret f\u00f8r. Hoff og Kirkefjord sier at l\u00f8nnsomheten ser ut til \u00e5 bli bedre igjen i \u00e5r.", "Fullt i byen"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "8441a9eb4edeb66b8a6efd0690818d3de8ece0e994f57403b045c3ffbf24160e"}, {"field": "createtime", "value": "2017-03-22T20:40:50.000Z"}, {"field": "description", "value": "Trondheimspatriotene Eli og Jens Otto Hoff vil s\u00e5 inderlig gjerne bygge nytt Neste Stopp-lager i egen by. Men tomt er ikke \u00e5 oppdrive. Ikke lagerlokaler til salgs, heller."}, {"field": "dominantimage", "value": "http://www.adressa.no/incoming/article1023411.ece5/ALTERNATES/w980-default/ver2%20nestestopp_03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d837d9faeb7a68706848d8056beca4053c9effb2.jpg?58d2e152"}, {"field": "dominantthumbnaildimensions", "value": "300x169"}, {"field": "heading", "value": "Neste Stopp finner ikke tomt for lager -adressa.no"}, {"field": "id", "value": "d837d9faeb7a68706848d8056beca4053c9effb2"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["tomt", "million kroner", "lager"]}, {"field": "kw-entity", "value": ["heimdal", "sandgaten", "fransa", "nylander n\u00e6ringsmegling", "\u00f8stlandet", "kremmerhuset", "eiendomsmegler 1", "neste stopp", "adresseavisen", "sveberg", "eli og jens otto hoff"]}, {"field": "kw-location", "value": ["kl\u00e6bu", "malvik", "trondheim", "dovre", "oslo", "dora"]}, {"field": "kw-pageclass", "value": "article"}, {"field": "kw-person", "value": ["joar kjeldseth", "jens otto hoff", "knut efskin", "\u00f8rjan kirkefjord", "rolf br\u00f8ske"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1023411.ece5/ALTERNATES/w980-default/ver2%20nestestopp_03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Neste Stopp finner ikke tomt for lager"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article18920.ece"}, {"field": "pageclass", "value": ["article"]}, {"field": "publishtime", "value": "2004-05-11T22:07:46.000Z"}, {"field": "recs-articleid", "value": "2496012"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2004-05-11T22:07:46.000Z"}, {"field": "recs-rawtitle", "value": "Neste Stopp finner ikke tomt for lager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Trondheimspatriotene Eli og Jens Otto Hoff vil s\u00e5 inderlig gjerne bygge nytt Neste Stopp-lager i egen by. Men tomt er ikke \u00e5 oppdrive. Ikke lagerlokaler til salgs, heller."}, {"field": "thumbnail", "value": "http://content-thumbnail.cxpublic.com/content/thumbnail200x150/d837d9faeb7a68706848d8056beca4053c9effb2.jpg?58d2e152"}, {"field": "thumbnailfullheightdimensions", "value": "200x1151"}, {"field": "timestamp", "value": "2017-03-22T20:40:50.000Z"}, {"field": "title", "value": "Neste Stopp finner ikke tomt for lager"}, {"field": "url", "value": "http://www.adressa.no/nyheter/okonomi/article18920.ece"}, {"field": "urlhash", "value": "d837d9faeb7a68706848d8056beca4053c9effb2"}], "score": 0.8427782, "siteId": "9222270286501375973", "id": "d837d9faeb7a68706848d8056beca4053c9effb2"}

