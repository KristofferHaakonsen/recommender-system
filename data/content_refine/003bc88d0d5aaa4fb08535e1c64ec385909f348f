{"fields": [{"field": "modifiedtime", "type": "time", "value": "2012-04-18T16:06:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Med ansiktet full av blod, sammenklistret \u00f8ye og store kutt i bakhodet ble Svein Kvarving tatt h\u00e5nd om av spesialister p\u00e5 Sykehuset Levanger. Han mistet bevisstheten flere ganger mens han kjempet for livet hjemme i \u00ab\u00d8rneredet\u00bb p\u00e5 Skatval natt til l\u00f8rdag.", "B\u00e5de han og kj\u00e6resten Ranka var sikre p\u00e5 at de skulle d\u00f8 - flere ganger.", "N\u00e5 oppholder seg p\u00e5 hemmelig adresse i Nord-Tr\u00f8ndelag.", "- Jeg tok opp kampen. I en situasjon hvor du tror du blir drept blir det til at du automatisk kjemper til du er ferdig mann. Det var kanskje galt av meg - men jeg gjorde det.", "- Hva tenkte du?", "- Jeg fikk ikke tid til \u00e5 tenke p\u00e5 noe som helst. Der og da var jeg overbevist om at jeg skulle d\u00f8. I ettertid er jeg lykkelig over at jeg har livet, at jeg f\u00e5r se igjen de jeg er glad i, sier Svein Kvarving.", "Kjempet i 20 min.", "Svein Kvarving, som grunnla firmaet Screen Communication, har tjent millioner p\u00e5 flyplassreklame. Han har et stort nettverk og det viser da ogs\u00e5 alle blomstene i huset hvor han og kj\u00e6resten oppholder seg for tiden: En stor oppsats er fra Chess-gr\u00fcnder Idar Vollvik. En annen fra gutta i D.D.E.", "- Det er mange som tenker p\u00e5 oss. B\u00e5de venner og ikke minst familie har stilt opp for oss. Det er nesten like viktig som \u00e5 f\u00e5 krisepsykiatrisk hjelp, mener Ranka.", "- Det bidrar til \u00e5 holde motet og hum\u00f8ret oppe, legger Svein til og holder varmt rundt kj\u00e6resten.", "Begge er tydelig preget etter den dramatiske natten og husker fortsatt mye av det som skjedde.", "- Vi hadde hatt en koselig kveld sammen med barna, sett p\u00e5 tv og tatt et glass vin, da vi gikk til sengs f\u00f8r midnatt. Like etter at vi hadde sovnet br\u00e5v\u00e5kner vi av at tre maskerte menn kommer l\u00f8pende mot oss, forteller de.", "Det er som tatt ut av en skrekkfilm. Ranerne skjuler seg bak en gassmaske, \u00abskrik\u00bb-maske og finnlandshette.", "- Da de stormet inn reiste jeg meg i senga. Det f\u00f8rste de gjorde var \u00e5 gi meg et kraftig knyttneveslag. Det l\u00e5 en jernstang med lysspotter p\u00e5 nattbordet som de slo meg med. Jeg kjempet i 20 minutter f\u00f8r de dro meg ned i f\u00f8rste etasje og krevde at jeg skulle \u00e5pne safen.", "Ranka f\u00e5r problemer n\u00e5r hun snakker om voldsmarerittet. Selv ble hun sparket ned i gulvet, og holdt der med dyna over seg. Hun var hele tiden livredd for at de skulle drepe Svein og samtidig livredd for at de skulle voldta og drepe henne.", "Ranka sitter i sofaen og lytter til sin kj\u00e6re Svein. Hun har vanskelig for \u00e5 f\u00e5 sove.", "- Jeg er redd hele tiden. Det er verst p\u00e5 kveldstid. Jeg vet ikke hvorfor og hva som var grunnen til at dette skjedde; om det var for pengene eller om de var ute etter Svein. Jeg er redd for at noe s\u00e5nt skal skje igjen.", "Ranka er veldig glad for at hun overlevde og at ungene ikke merket noe til det som skjedde.", "- Det er veldig viktig for oss at ungene har det bra. Vi har fortalt dem i ettertid hva som skjedde, men de slapp \u00e5 oppleve det selv, sier Ranka.", "Bl\u00f8dde fra hodet", "Etter at maskeranerne hadde sl\u00e5tt og sparket Svein Kvarving i 20 minutter dro de ham ned i f\u00f8rste etasje.", "- Da jeg kom dit fikk jeg beskjed om \u00e5 f\u00e5 opp safen s\u00e5 fort som overhode mulig, men jeg rakk ikke \u00e5 f\u00e5 den opp tidligere, delvis p\u00e5 grunn av at jeg bl\u00f8dde s\u00e5 mye fra hodet og at jeg hadde problemer med \u00e5 se.", "Men Svein fikk opp safen til slutt.", "- De forsynte seg av det som var der og da tenkte jeg at n\u00e5 er min jobb over. Da var jeg helt sikker p\u00e5 at de skulle ta livet av meg. De tvang meg i kne foran safen med hodet b\u00f8yd framover. Jeg visste ikke om jeg skulle bli skutt eller om de skulle bruke kniven, men jeg fikk et spark over hodet.", "Da husker Svein ikke mer f\u00f8r han og Ranka blir slept naken over g\u00e5rdsplassen og blir stripset fast til hemstrappa i annekset. Der sitter ogs\u00e5 s\u00f8nnen Mats (22).", "Ivaretar sikkerheten", "Det er gjort tiltak som ivaretar Svein Kvarving og Ranka Erics sikkerhet. Men hva dette er, vil de ikke ut med.", "- Det er er en sak mellom oss og politiet, sier de.", "- Hvordan skal dere bearbeide det som har skjedd?", "- Vi har f\u00e5tt veldig god hjelp av kriseteamet p\u00e5 sykehuset. De st\u00e5r klare n\u00e5r vi har behov. Dessuten har vi f\u00e5tt god bistand fra politiet. Det aller viktigste n\u00e5 er at saken l\u00f8ses. Ellers f\u00e5r vi aldri tryggheten tilbake.", "- Hvem tror dere st\u00e5r bak.", "- Det har vi ingen formening om. Jeg har snakket med politiet om dette flere ganger. For oss handler det om \u00e5 gi alle opplysninger til politiet. Deres oppgave \u00e5 sortere det de h\u00f8rer fra oss og det de h\u00f8rer fra andre vitner. S\u00e5 h\u00e5per vi inderlig at de klarer \u00e5 ta de som har gjort dette.", "- Tror dere dette kan v\u00e6re torpedoer?", "- Verken jeg eller politiet kan utelukke noe som helst. Det blir bare synsing. Jeg har snakket med politiet om diverse motiv. S\u00e5 langt jeg vet, har jeg ingen fiender.", "Tror p\u00e5 oppklaring", "Svein og Ranka ber publikum hjelpe politiet s\u00e5 godt de kan.", "- Jeg h\u00e5per at folk sier alt de har h\u00f8rt og sett. Bare sm\u00e5 detaljer kan bety mye for etterforskningen.", "- Tror dere saken blir oppklart?", "- Vi b\u00e5de h\u00e5per og tror det. Det blir s\u00e5 mye lettere for oss framover dersom de som st\u00e5r bak blir tatt. Da vet vi ogs\u00e5 motivet.", "- Hva med tida framover?", "- Den er vanskelig p\u00e5 mange m\u00e5ter. Men vi skal komme gjennom det.", "- Hva skal dere gj\u00f8re n\u00e5?", "- Vi vil konsentrere oss om \u00e5 komme oss etter skadene, b\u00e5de psykisk og fysisk. Det handler om \u00e5 v\u00e6re sammen, bearbeide det vi har opplevd og komme oss videre."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "f0a95715db8402acf7ed86b2a29df8bc500bff57d1975b771be2e687cfae4814"}, {"field": "createtime", "value": "2017-06-14T21:53:50.000Z"}, {"field": "description", "value": "Million\u00e6ren Svein Kvarving (47) sloss for livet mot tre maskerte ranere i sitt eget hjem. - Det aller viktigste n\u00e5 er at saken l\u00f8ses. Ellers f\u00e5r vi aldri tryggheten tilbake, sier han."}, {"field": "dominantimage", "value": "http://www.adressa.no/incoming/article1156299.ece5/ALTERNATES/w980-default/Kvarving2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/003bc88d0d5aaa4fb08535e1c64ec385909f348f.jpg?5941b06e"}, {"field": "dominantthumbnaildimensions", "value": "300x169"}, {"field": "heading", "value": "- Trodde vi skulle d\u00f8 -adressa.no"}, {"field": "id", "value": "003bc88d0d5aaa4fb08535e1c64ec385909f348f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-concept", "value": ["politiet", "hodet", "saken l\u00f8ses", "skje", "aller viktigste", "livet", "sak"]}, {"field": "kw-entity", "value": ["mats", "ranka", "\u00f8rneredet", "chess", "skatval", "screen communication", "svein kvarving og ranka erics", "sykehuset levanger", "ranka erics", "svein og ranka"]}, {"field": "kw-location", "value": "nord-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["idar vollvik", "svein kvarving"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1156299.ece5/ALTERNATES/w980-default/Kvarving2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Trodde vi skulle d\u00f8"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article612204.ece"}, {"field": "pageclass", "value": ["article"]}, {"field": "publishtime", "value": "2006-01-31T19:55:13.000Z"}, {"field": "recs-articleid", "value": "2059400"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2006-01-31T19:55:13.000Z"}, {"field": "recs-rawtitle", "value": "- Trodde vi skulle d\u00f8 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Million\u00e6ren Svein Kvarving (47) sloss for livet mot tre maskerte ranere i sitt eget hjem. - Det aller viktigste n\u00e5 er at saken l\u00f8ses. Ellers f\u00e5r vi aldri tryggheten tilbake, sier han."}, {"field": "thumbnail", "value": "http://content-thumbnail.cxpublic.com/content/thumbnail200x150/003bc88d0d5aaa4fb08535e1c64ec385909f348f.jpg?5941b06e"}, {"field": "thumbnailfullheightdimensions", "value": "200x2256"}, {"field": "timestamp", "value": "2017-06-14T21:53:50.000Z"}, {"field": "title", "value": "- Trodde vi skulle d\u00f8"}, {"field": "url", "value": "http://www.adressa.no/nyheter/nordtrondelag/article612204.ece"}, {"field": "urlhash", "value": "003bc88d0d5aaa4fb08535e1c64ec385909f348f"}], "score": 0.4656821, "siteId": "9222270286501375973", "id": "003bc88d0d5aaa4fb08535e1c64ec385909f348f"}

