{"fields": [{"field": "modifiedtime", "type": "time", "value": "2012-04-17T10:26:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "grete holstad"}, {"field": "body", "value": ["Saken oppdateres.", "Begreper som \u00ablangtransport under levisen\u00bb og \u00abtunnellen til prestefrua\u00bb brukes i kapitlet som trykkes i Ukeadressa neste uke. Den som antar at begrepene henspiller p\u00e5 kj\u00f8nnsorganer, antar rett.", "- Jeg begynner aldri en tekst med f\u00f8rste setning. Den kommer senere. Jeg begynner en annen plass, og i dette tilfellet tok jeg utgangspunkt i noen grovkornete setninger fra en sang jeg en gang skrev for bandet mitt Kong Ler. Ut fra dette seksuelt betonte spr\u00e5ket utviklet det seg et par flyttesjauere. S\u00e5 diktet jeg inn noen gutter som l\u00e5 og kikket p\u00e5 dem, for jeg m\u00e5tte jo ha en forteller.", "Det er f\u00f8rsteklassinger i videreg\u00e5ende skole som skal ta stafetten videre. Det vil si 15 -16-\u00e5ringer. Carl Frode Tiller, som etter bare tre romaner er en av landets mest premierte forfattere, har \u00aballtid\u00bb skrevet, b\u00e5de for den ber\u00f8mmelige skrivebordsskuffen og p\u00e5 skolen der han drev l\u00e6reren til vanvidd med veldig lange stiler.", "- Vi har alle behov for \u00e5 uttrykke oss. Jeg gj\u00f8r det best p\u00e5 den skriftlige m\u00e5ten. Jeg har alltid f\u00f8lt meg p\u00e5 hjemmebane n\u00e5r jeg skriver.", "- Likevel studerte du historie?", "- Ja, jeg m\u00e5tte sikre meg litt, var ikke sikker p\u00e5 om det ville g\u00e5 \u00e5 bli forfatter. Det er jo et krevende og uforutsigbart yrke, i alle fall \u00f8konomisk. Dessuten blir man litt mer kunnskapsrik av \u00e5 studere. Noe skal man jo skrive om. Jeg har plukket mye nyttig fra studiene der jeg skrev hovedoppgave om sagbruksarbeidere. Det gjorde jeg ved \u00e5 intervjue folk og f\u00e5 dem til \u00e5 fortelle om seg selv, hvordan de opplevde seg selv og det de holdt p\u00e5 med. Ogs\u00e5 b\u00f8kene mine handler mye om hvorfor vi er som vi er, hvordan vi oppfattes av andre, om identitet og tidsaktuelle sp\u00f8rsm\u00e5l.", "- Selv om man har en forfatter i magen b\u00f8r man studere?", "- Det m\u00e5 hver enkelt finne ut av selv, men ingen har vondt av \u00e5 studere. Den beste testen er \u00e5 la v\u00e6re \u00e5 skrive. Hvis du ikke greier det, kan du pr\u00f8ve \u00e5 bli forfatter.", "Tillers f\u00f8rste roman \u00abSkr\u00e5ninga\u00bb kom i 2001. Da hadde han jobbet med den siden han var ferdig med hovedoppgaven i 1998.", "- Jeg hadde tidligere brukt et semester der jeg pr\u00f8vde \u00e5 skrive skj\u00f8nnlitteratur, uten at jeg ble helt forn\u00f8yd. Etter at hovedoppgaven var ferdig, ville jeg gj\u00f8re et nytt seri\u00f8st fors\u00f8k, sendte etter hvert noen uferdige tekster til forlaget som ble interessert og fortsatte til boka ble ferdig.", "- Kapitlet til Skrivestafetten, som du har kalt \u00abSlik var det det begynte (eller kanskje ikke),\u00bb har et umiskjennelig tillersk preg?", "- Ja, teksten er et klart avtrykk av min stemme. Den er dialogbasert og har et dramatisk forl\u00f8p der konflikter driver teksten framover. Spr\u00e5ket er muntlig, og det handler om vanlige folk som gj\u00f8r vanlige ting.", "- N\u00e5r du skriver en roman, har du ingen plan klar p\u00e5 forh\u00e5nd. Du bare begynner \u00e5 skrive, og vet ikke hvordan handlingen og boka vil utvikle seg?", "- Jeg har pr\u00f8vd \u00e5 legge planer, men da blir det for stivt, for mye struktur. Det m\u00e5 v\u00e6re slik at jeg ikke vet hva som skjer p\u00e5 neste side. Det er det som gj\u00f8r det artig \u00e5 holde p\u00e5. Leken i det bevares. I den siste romanen \u00abInnsirkling\u00bb, som skal bli en trilogi, har jeg en rammefortelling som gir meg fritt spillerom til \u00e5 improvisere. Det handler om en som har mistet hukommelsen, og folk blir bedt om \u00e5 skrive brev som hjelper ham \u00e5 huske. Jeg har alts\u00e5 laget en ramme der jeg kan la hvem som helst fortelle.", "- Hva gj\u00f8r du for at spr\u00e5ket skal bli godt?", "- Jeg har egentlig aldri tenkt p\u00e5 det, hvordan bygge setninger. Det er bare kommet naturlig. Lesehest er jeg ikke, men jeg har lest en del og henter inspirasjon fra andre forfattere. Som i \u00abInnsirkling\u00bb, der det er ulike fortellerstemmer med ulikt spr\u00e5k. For \u00e5 finne stemmene leitet jeg litt rundt og leste forskjellige forfattere.", "- Jeg har ogs\u00e5 jobbet som journalist. Skj\u00f8nnlitteratur er ikke enkel overlevering av kunnskap, og du m\u00e5 tenke gjennom hvilket spr\u00e5k du skal bruke. Spr\u00e5ket skal passe til det du skal fortelle. I \u00abBipersonar\u00bb skriver jeg om en psykisk forstyrra mann og brukte et opphugget spr\u00e5k som l\u00f8fter fram f\u00f8lelsen av \u00e5 v\u00e6re som ham.", "- Du er en disiplinert forfatter og skriver hver dag fra morgen til kveld?", "- Det l\u00e6rte jeg meg under hovedfagsarbeidet. Selv de dagene jeg ikke f\u00e5r til noe, sitter jeg ved datamaskinen. Spesielt romanarbeid krever tilstedev\u00e6relse over lang tid, og det er alltids noe du kan gj\u00f8re. Jeg ser p\u00e5 forfattervirksomheten som en vanlig jobb, med b\u00e5de gode og d\u00e5rlige dager. Jeg jobber \u00e5ret rundt, ofte ogs\u00e5 i ferier. Sist sommerferie skrev jeg tre timer om dagen fordi jeg trives best med det.", "- S\u00e5 du sitter ikke og venter p\u00e5 inspirasjon?", "- Klart jeg kan hente inspirasjon, i for eksempel filmer eller litteratur. Men jeg sitter ikke og venter, nei.", "- Hvordan finner du ut hva du skal skrive om?", "- Det beste er bare \u00e5 begynne, skrive et par setninger, s\u00e5 oppst\u00e5r det ting av det. Jeg planlegger ikke hva det skal handle om, tenker ikke p\u00e5 hva jeg egentlig vil si. Etter hvert ser jeg hvilken person dette ligger an til \u00e5 bli, finner ut hva som passer og fjerner det som ikke passer.", "- Du skriver b\u00f8kene p\u00e5 nynorsk, men hjemmesiden din er p\u00e5 bokm\u00e5l?", "- Til vanlig skriver jeg bokm\u00e5l. Det er bare litteratur jeg skriver p\u00e5 nynorsk. Jeg pr\u00f8vde meg p\u00e5 bokm\u00e5l, men det ble aldri bra. Alt ble liksom automatisert. Hvis jeg skulle klare \u00e5 improvisere, m\u00e5tte jeg fristille meg fra det gamle. Da jeg begynte \u00e5 skrive nynorsk, l\u00f8snet alt veldig fort. Da ble det litteratur av teksten.", "- Er ikke nynorsk vanskelig for en som er l\u00e6rt opp med bokm\u00e5l som hovedm\u00e5l.", "- Jeg m\u00e5 innr\u00f8mme at jeg er d\u00e5rlig i grammatikk. Jeg har god bruk for korrekturlesere. Men jeg kommer fra Namsos, bruker dialekten min og skriver slik jeg tror nynorsk er. Peiser p\u00e5 med a-endinger. Du kan ikke sitte og sl\u00e5 opp hvert ord. Men det er selvf\u00f8lgelig gunstig at man l\u00e6rer seg spr\u00e5ket, s\u00e5 klart. Men skal du skrive litteratur, er det best \u00e5 ha det artig. Spr\u00e5ket skal ikke st\u00e5 i veien. Du f\u00e5r heller g\u00e5 gjennom spr\u00e5ket etterp\u00e5."]}, {"field": "category0", "value": "nyheter"}, {"field": "category1", "value": "nyheter|sainntja"}, {"field": "contenthash", "value": "05e4c0fb219167627bdfdaae941076ca5b17982b1d95bc27c0b69f065d820efe"}, {"field": "createtime", "value": "2017-03-15T12:46:19.000Z"}, {"field": "description", "value": "Da Carl Frode Tiller skulle skrive f\u00f8rste etappe i Skrivestafetten, tok han utgangspunkt i en sang han hadde skrevet om en frustrert fyr med grovt spr\u00e5kbruk som heter Plompeper."}, {"field": "dominantimage", "value": "http://www.adressa.no/incoming/article1282809.ece5/ALTERNATES/w980-default/carl_F_tiller_001_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1cf645a9c4150e59180e46414231d90c4db0a7a.jpg?5991475a"}, {"field": "dominantthumbnaildimensions", "value": "300x169"}, {"field": "heading", "value": "Tillers metode -adressa.no"}, {"field": "id", "value": "d1cf645a9c4150e59180e46414231d90c4db0a7a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sainntja"]}, {"field": "kw-classification", "value": "arts-and-entertainment"}, {"field": "kw-concept", "value": ["skrive", "spr\u00e5k", "hente inspirasjon"]}, {"field": "kw-entity", "value": ["plompeper", "ukeadressa", "kong ler", "bipersonar", "skr\u00e5ninga", "innsirkling", "skrivestafetten"]}, {"field": "kw-location", "value": "namsos"}, {"field": "kw-pageclass", "value": "article"}, {"field": "kw-person", "value": "carl frode tiller"}, {"field": "kw-taxonomy", "value": ["nyheter", "nyheter/sainntja"]}, {"field": "og-image", "value": "http://www.adressa.no/incoming/article1282809.ece5/ALTERNATES/w980-default/carl_F_tiller_001_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tillers metode"}, {"field": "og-type", "value": "article"}, {"field": "og-url", "value": "http://www.adressa.no/nyheter/sainntja/article1211996.ece"}, {"field": "pageclass", "value": ["article"]}, {"field": "publishtime", "value": "2008-12-20T11:34:33.000Z"}, {"field": "recs-articleid", "value": "1495968"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sainntja"}, {"field": "recs-publishtime", "value": "2008-12-20T11:34:33.000Z"}, {"field": "recs-rawtitle", "value": "Tillers metode -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sainntja"]}, {"field": "teaser", "value": "Da Carl Frode Tiller skulle skrive f\u00f8rste etappe i Skrivestafetten, tok han utgangspunkt i en sang han hadde skrevet om en frustrert fyr med grovt spr\u00e5kbruk som heter Plompeper."}, {"field": "thumbnail", "value": "http://content-thumbnail.cxpublic.com/content/thumbnail200x150/d1cf645a9c4150e59180e46414231d90c4db0a7a.jpg?5991475a"}, {"field": "thumbnailfullheightdimensions", "value": "200x1649"}, {"field": "timestamp", "value": "2017-08-14T06:46:50.000Z"}, {"field": "title", "value": "Tillers metode"}, {"field": "url", "value": "http://www.adressa.no/nyheter/sainntja/article1211996.ece"}, {"field": "urlhash", "value": "d1cf645a9c4150e59180e46414231d90c4db0a7a"}], "score": 0.5928192, "siteId": "9222270286501375973", "id": "d1cf645a9c4150e59180e46414231d90c4db0a7a"}

