{"fields": [{"field": "modifiedtime", "type": "time", "value": "2012-06-01T08:39:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Diskusjonen om det \u00e5pne rommet i sentrum av Trondheim er p\u00e5g\u00e5ende. I l\u00f8pet av \u00e5rene har det v\u00e6rt utallige forslag og innspill, senest presentert p\u00e5 adressa.no 16. juli .", "Monumentet over Olav Tryggvason har imidlertid v\u00e6rt et ikonisk innslag som har st\u00e5tt i snart hundre \u00e5r. Men det tok lang tid, en konkurs, pengekrangel og mange sinte brev f\u00f8r de luftige planene om en 18 meter h\u00f8y statue p\u00e5 Torvet ble til.", "Industribygger Dyre Halse vil skjenke Trondheim et monument over byens grunnlegger. Olav Tryggvason skal p\u00e5 sokkel, p\u00e5 en sv\u00e6rt sentral plass i byens storstue, Torvet. En offisiell innbydelse til en konkurranse sendes ut til kjente kunstnere i hele landet.", "LES OGS\u00c5: Her skulle de bli firefelts motorvei", "Potensielle kunstnere fikk fire m\u00e5neder p\u00e5 seg til \u00e5 levere et utkast til vurdering. Budsjettet for statuen var p\u00e5 50 000 kroner. Administrasjonen i Trondheim hadde i tillegg en premiesum p\u00e5 5000 kroner, hvorav 2500 kroner skulle g\u00e5 til kunstneren bak vinnerutkastet. De som skulle st\u00e5 for utvelgelsen av det som nesten 100 \u00e5r senere er selve kjennetegnet p\u00e5 tr\u00f8nderhovedstaden var to billedhuggere, en fra Stockholm og en fra K\u00f8benhavn, samt den kjente arkitektprofessoren Olaf Nordhagen fra Trondheim. Alle forslagene skulle ogs\u00e5 bli offentlig utstilt.", "Nordhagen og kollegene fikk inn hele 22 ulike tolkninger av Olav Tryggvason. I juni ble modellene presentert i Nordenfjeldske Kunstindustrimuseum. Litt senere samme m\u00e5ned kunngjorde juryen at premien p\u00e5 2500 kroner ble tildelt utkastet med motto \u00abKors og Sverd\u00bb. Kunstneren var billedhugger Wilhelm Rasmussen, som hadde arbeidet med steinhuggerarbeidene i Nidarosdomen i flere \u00e5r.", "Det hele ble feiret med en mottagelse p\u00e5 Britannia hotell. Regningen for det lystige laget fikk monumentets giver, Dyre Halse, til \u00e5 skrive til ordf\u00f8rer Bauck", "\u00abHvem har nydt al den deilige Champis etc?\u00bb", "Rundt ett \u00e5r etter at forslagene ble sendt inn begynte arbeidet med Tryggvason, etter en anbudsrunde. Selve s\u00f8ylen skulle lages av et steinhuggeri i T\u00f8nsberg for 22 500 kroner. Statuen skulle st\u00f8pes i bronse i Oslo. Kunstneren, billedhugger Rasmussen var imidlertid i pengeknipe. Han hadde f\u00e5tt et forskudd av ordf\u00f8rer Bauck, men de kronene var brukt opp. Rasmussen s\u00e5 seg derfor n\u00f8dt til \u00e5 be om mer penger, noe Bauck allerede hadde avsl\u00e5tt ved en anledning. Avslaget tvang billedhuggeren til \u00e5 l\u00e5ne penger av en venn for \u00e5 f\u00e5 transportert gipsmodellen av Olav Tryggvason. Alle problemene gj\u00f8r han rede for i et brev 31. mai, hvor han klager sin n\u00f8d og p\u00e5peker overfor ordf\u00f8reren at pengemangelen kan f\u00e5 konsekvenser for statuen.", "\u00abog det tar sig jo desuten daarlig ut at l\u00f8pe omkring og laane til et saadant arbeide, for ikke at tale om hvordan det hefter og lammer min arbeidslyst.\u00bb", "Vanskelighetene tiltok senere p\u00e5 h\u00f8sten da det i et brev til ordf\u00f8reren ble gjort rede for at statuen var ferdig st\u00f8pt og m\u00e5tte betales og fraktes til Trondheim. I brevet ble det syrlig p\u00e5pekt at billedhugger Rasmussen ikke engang hadde v\u00e6rt og sett p\u00e5 resultatet. Statuen var ferdig allerede 12. november, men det m\u00e5tte flere purringer til f\u00f8r Bauck fikk betalt flere m\u00e5neder senere. Samtidig som tiden g\u00e5r fortsetter Rasmussen \u00e5 be Bauck om mer penger. I februar 1921 klager han og p\u00e5peker at alt hadde kunnet v\u00e6rt ferdig f\u00f8r, dersom han \u00f8konomisk hadde f\u00e5tt friere hender.", "Krangle om penger gj\u00f8r ogs\u00e5 Dyre Halse, som skal ta regningen for monumentet. Han sender 10 000 kroner til ordf\u00f8rer Bauck, men har sv\u00e6rt liten sans for at ordf\u00f8reren har gitt kontrakten p\u00e5 oppf\u00f8relsen av Olav Tryggvason til en entrepren\u00f8r, uten \u00e5 holde anbudsrunde. Halse skriver, lettere indignert:", "\u00abdette efter min mening er en usedvanlig og vilkaarlig fremgangsmaate\u00bb", "Planen var \u00e5 avdekke Olav Tryggvason 17. mai 1921. Men det blir sommer og prosessen st\u00e5r prosessen fullstendig i stampe. Steinhuggeriet i T\u00f8nsberg har i tillegg g\u00e5tt konkurs. Dyre Halse ber ordf\u00f8reren om \u00e5 reise ned, hvor s\u00f8ylen til statuen fortsatt venter, for:", "\u00abat ruske op i denne bedr\u00f8velige forretningsforbindelse\u00bb .", "Litt senere p\u00e5 sommeren skj\u00f8nner ordf\u00f8rer Bauck at en \u00abSkandale i presse og i \u00f8vrig st\u00e5r for d\u00f8ren\u00bb, da fundamentet til statuen enn\u00e5 ikke har ankommet Trondheim. Billedhugger Rasmussen f\u00e5r omsider sett p\u00e5 arbeidet og sender nok et rasende brev til ordf\u00f8reren. Noen har tillatt seg og gj\u00f8re et uautorisert inngrep, som ikke sto p\u00e5 noen av Rasmussens tegninger og modeller. Det f\u00e5r billedhuggeren til \u00e5 rase:", "\u00abFrasiger mig bestemt ethvert ansvar\u00bb , skriver han.", "Etter hvert som det n\u00e6rmer seg m\u00e5 Rasmussen p\u00e5 nytt be om penger fra ordf\u00f8reren. Kunstneren var blakk og hadde ikke engang midler til \u00e5 reise til Trondheim for \u00e5 v\u00e6re til stede under avdukingen av Olav Tryggvason. Den 18 meter h\u00f8ye statuen blir til slutt avduket av Kong Haakon til \u00e5pningen av Dovrebanen 17. september 1921. Arbeidet med \u00e5 f\u00e5 grunnleggeren p\u00e5 sokkel hadde tatt fire \u00e5r.", "N\u00e6r hundre \u00e5r etter kan Olav Tryggvason bokstavlig talt heve seg over innbyggere, politikere og velgj\u00f8rere, som fortsatt strever med \u00e5 bli enig om hvordan Trondheims storstue skal se ut , og om rommet under hans f\u00f8tter blir tr\u00f8ndersk nok .", "Kilder : Saken ble til gjennom offentlig tilgjengelig materiale i Trondheim Byarkiv, funnet p\u00e5 hjemmesidene , p\u00e5 Flickr-kontoen og takket v\u00e6re arkivets hjelpsomme ansatte i lesesalen p\u00e5 Dora."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "7710178bf290f6b0c4dec3f4da0dda0e53dfbec8ee41d71352ac590fb33b54d7"}, {"field": "createtime", "value": "2016-02-12T14:27:48.000Z"}, {"field": "description", "value": "Skandale, pengekrangel og sjampanje preget oppf\u00f8ringen av Olav Tryggvason."}, {"field": "dominantimage", "value": "http://www.adressa.no/incoming/article1399136.ece5/ALTERNATES/w980-default/trygg169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/15d542a60d581585111ceb6b2872e823e3755005.jpg?5991f1cd"}, {"field": "dominantthumbnaildimensions", "value": "300x169"}, {"field": "heading", "value": ["Det kunne v\u00e6rt disse karene p\u00e5 Torvet -adressa.no", "19. januar, 1917", "Pengelens kunstner", "Konkurs og skandaler"]}, {"field": "id", "value": "15d542a60d581585111ceb6b2872e823e3755005"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "arts-and-entertainment"}, {"field": "kw-concept", "value": ["kunstner", "ordf\u00f8rer", "kroner", "billedhugger", "statue", "trondheim", "senere", "h\u00f8y statue", "arbeide"]}, {"field": "kw-entity", "value": ["nidarosdomen", "champis", "dovrebanen", "nordenfjeldske kunstindustrimuseum", "kong haakon", "flickr", "trondheim byarkiv", "bauck", "torvet", "britannia", "skandale", "kors og sverd"]}, {"field": "kw-location", "value": ["stockholm", "t\u00f8nsberg", "oslo", "dora", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["olav tryggvason", "wilhelm rasmussen", "dyre halse", "olaf nordhagen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1399136.ece5/ALTERNATES/w980-default/trygg169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det kunne v\u00e6rt disse karene p\u00e5 Torvet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1664061.ece"}, {"field": "pageclass", "value": ["article"]}, {"field": "publishtime", "value": "2011-08-11T11:05:28.000Z"}, {"field": "recs-articleid", "value": "963337"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2011-08-11T11:05:28.000Z"}, {"field": "recs-rawtitle", "value": "Det kunne v\u00e6rt disse karene p\u00e5 Torvet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Skandale, pengekrangel og sjampanje preget oppf\u00f8ringen av Olav Tryggvason."}, {"field": "thumbnail", "value": "http://content-thumbnail.cxpublic.com/content/thumbnail200x150/15d542a60d581585111ceb6b2872e823e3755005.jpg?5991f1cd"}, {"field": "thumbnailfullheightdimensions", "value": "200x2365"}, {"field": "timestamp", "value": "2017-08-14T18:54:05.000Z"}, {"field": "title", "value": "Det kunne v\u00e6rt disse karene p\u00e5 Torvet"}, {"field": "url", "value": "http://www.adressa.no/nyheter/trondheim/article1664061.ece"}, {"field": "urlhash", "value": "15d542a60d581585111ceb6b2872e823e3755005"}], "score": 0.5655491, "siteId": "9222270286501375973", "id": "15d542a60d581585111ceb6b2872e823e3755005"}

