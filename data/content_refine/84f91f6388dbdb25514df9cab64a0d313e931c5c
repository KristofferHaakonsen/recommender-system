{"fields": [{"field": "modifiedtime", "type": "time", "value": "2015-04-01T10:44:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barneoppdragelse", "Barn og unge"]}, {"field": "author", "value": "heidi pettersen"}, {"field": "body", "value": ["Saken oppdateres.", "\u2014 Det var pastor Julius Riddervold som tok initiativet til \u00e5 bygge huset. Han hadde drevet barnehjem siden 1870-tallet, f\u00f8rst i et privathjem p\u00e5 Nesodden, og siden fem ulike steder. Han kalte dem Alfredheim, etter sin egen s\u00f8nn Jens Alfred som d\u00f8de av tuberkulose bare to \u00e5r gammel, forteller Gunni Banggren.", "Hun er lektor i videreg\u00e5ende skole og fostermor tilknyttet Heggeli. N\u00e5 jobber hun med en mastergrad om barnehjem, med spesielt fokus p\u00e5 Heggeli.", "\u2014 Deler av Oslo p\u00e5 begynnelsen av 1900-tallet var preget av arbeidsledighet og sosial n\u00f8d. Mange menn var alkoholikere, og kvinnene var tvunget ut i jobb. Det endte med at mange av barna var hjemme alene hele dagen, eller ute p\u00e5 gaten. Fem\u00e5ringen passet tre\u00e5ringen. I slummen ved Vaterland gikk slums\u00f8strene fra Frelsesarmeen rundt og hjalp dem, og etter hvert leide de leiligheter hvor de tok imot barn p\u00e5 dagtid. Ofte opplevde de at barn ble levert, men ikke hentet igjen n\u00e5r dagen var over. Behovet for et hjem for disse barna var overhengende og ettersp\u00f8rselen \u00f8kte enormt, forteller Gunni Banggren.", "Les ogs\u00e5:", "I starten bodde 30 barn fra null til to \u00e5r i det gule huset, som ogs\u00e5 het Alfredheim frem til 1980-tallet. De sm\u00e5 satt p\u00e5 rekke og rad rundt langbordene og ble servert havregr\u00f8t av fem ugifte kvinner i uniform som bodde fast i huset.", "Tanken om \u00e5 skape et hjem for barna var der helt fra starten, og i sin innvielsestale av det aller f\u00f8rste B\u00f8rnehjem Alfredheim i 1875, sa pastor Riddervold f\u00f8lgende:", "\u00abVi kalde vor stiftelse \u00abet hjem\u00bb og betegne herved, at vi s\u00f8rge at utgaa det stive, anstaltm\u00e6ssige pr\u00e6g og arbeide hen til, at stiftelsen bliver et virkeligt hjem for de optagne b\u00f8rn. Et hjem \u2013 dette ord har en forunderlig klang og en eiendommelig magt over hjertet. Lad hytten v\u00e6re fattig, krukkens forraad knapt, leiet straa \u2013 er der et virkeligt hjem, saa er der dog godt at v\u00e6re, og barnet vil neppe bytte med det bedre udstyrede hus. Hvor der ikke er et hjem, er der \u00f8de og koldt trods den mest glimrende pragt.\u00bb", "I bunnen l\u00e5 kristne verdier som m\u00e5tehold, n\u00f8kternhet, selvfornektelse og arbeidsomhet, og dette skulle innprentes i barna. \u00abDet bliver en hovedsag at s\u00f8ge at udvikle en skj\u00e6rpet sands for arbeidets pligt, saa at b\u00f8rnene v\u00e6nnes til straks at komme, naar arbeidet kalder\u00bb.", "Barnehjemmet ble i stor grad hjulpet \u00f8konomisk av kvinneforeningene og andre frivillige. Foreldrene til barna", "betalte ogs\u00e5 det de kunne for at barna skulle f\u00e5 bo der, og i 1917 kostet et barn ved sm\u00e5barnshjemmet 600 kroner pr. \u00e5r. Noen foreldre betalte hele summen, andre kanskje halvparten eller ingenting.", "For barna som bodde p\u00e5 Heggeli, var det det n\u00e6rmeste de kom et hjem, og p\u00e5 mange m\u00e5ter var det et godt hjem hvor barna hadde gode opplevelser og ble tatt med p\u00e5 turer og andre hyggelige ting.", "Men ogs\u00e5 Heggeli har en m\u00f8rk historie. En periode ble barnehjemmet gransket og funnet for strengt, for n\u00f8kternt og \u00abfor lite koselig\u00bb. Fortsatt hender det at folk som bodde der som barn kommer innom og stivner n\u00e5r de ser d\u00f8ren til kjelleren.", "Hvis de hadde gjort noe galt, m\u00e5tte de sitte i kjellertrappen med stengt d\u00f8r, og barna ble fortalt at det bodde en sint okse der nede. Den groveste historien handler om fire\u00e5ringen som dristet seg til \u00e5 g\u00e5 utenfor porten. Han ble bundet fast i kjelleren og funnet av en assistent. Det fortelles ogs\u00e5 om at barn som hadde tisset i sengen, selv m\u00e5tte b\u00e6re de v\u00e5te lakenene ned i vaskekjelleren, og en liten gutt som gr\u00e5t, fikk beskjed om at det bare var jenter som gr\u00e5t, derfor m\u00e5tte han sove i nattkjole.", "P\u00e5 begynnelsen av 80-tallet skjedde store endringer og hele barnehjemmet ble reformert. Barna som bodde der ble plassert i fosterfamilier eller i", "andre barnehjem, og hele huset ble renovert og modernisert.", "Inn kom nye barn med behov for langtidsplassering, nye voksne (som ikke lenger bodde i huset, men som hadde d\u00f8gnvakter), ny styrer, og nytt navn: Heggeli. Fokuset var p\u00e5 utvidet omsorg som skulle f\u00f8lge barnet ogs\u00e5 etter at tiden p\u00e5 Heggeli var over, og \u00f8nsket var \u00e5 skape varige relasjoner.", "\u2014 P\u00e5 dette omr\u00e5det var Heggeli forut for sin tid, sier Gunni Banggren.", "\u2014 Men det var ikke uproblematisk. Heggeli ble blant annet anklaget av bydelene i Oslo for \u00e5 \u00abtilsl\u00f8re ansvarsforholdene\u00bb og blande seg for mye i bydelenes jobb med \u00e5 f\u00f8lge opp barna.", "Artikkelen er levert av det nye m\u00e5nedsmagasinet Aftenposten Oppvekst.", "Les ogs\u00e5:", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "Eies og drives av Kirkens Bymisjon.", "Har plass til fem barn fra 2\u201312 \u00e5r.", "Barn bor her ett til to \u00e5r, f\u00f8r de flytter til \u00abfamiliebase\u00bb, et forsterket fosterhjem. Barn og familiebase f\u00e5r oppf\u00f8lging fra Heggeli. Etter at de har flyttet, kommer barna tilbake en helg i m\u00e5neden, og er p\u00e5 leir to uker hver sommer med Heggeli-barn og -voksne. I tillegg inviteres de til ulike arrangementer flere ganger i \u00e5ret.", "Biologiske foreldre kan ogs\u00e5 f\u00e5 oppf\u00f8lging gjennom tilbudet \u00abR\u00f8tter\u00bb.", "Vis fakta", "I 2004 overtok staten ansvaret for det fylkeskommunale barnevernet. Siden har det v\u00e6rt en nedgang i bruken av institusjoner \u2013 noe som var en viktig m\u00e5lsetting med reformen \u2013 og en \u00f8kning i bruk av fosterhjem.", "I en evaluering av ordningen, publisert i januar 2012, stilte forskere ved Fafo (Institutt for arbeidslivs- og velferdsforskning) og Nova (Norsk institutt for forskning om oppvekst, velferd og aldring) sp\u00f8rsm\u00e5l ved om utviklingen kan ha g\u00e5tt for langt; om den \u00f8kte bruken av fosterhjem heller skjer fordi man ikke \u00f8nsker institusjon, enn som resultat av en gjennomtenkt politikk for hva fosterhjem skal v\u00e6re.", "I rapporten argumenteres det med at utviklingen kan v\u00e6re uheldig fordi det er snakk om ulike grupper barn og unge. Halvparten av dem som bor i institusjon er plassert p\u00e5 grunn av atferdsvansker eller rusproblemer. Dette er gjerne unge som sv\u00e6rt lett opplever mislykte fosterhjemsplasseringer. Mange unge \u00f8nsker heller ikke \u00e5 bo i fosterhjem, heter det i rapporten.", "Kilde: NOVA-Rapport 21/2011, Institusjonsplassering \u2013 siste utvei? Betydningen av barnevernsreformen fra 2004 for institusjonstilbudet", "Vis fakta", "1246 barn bodde i barnevernsinstitusjon i 2013, det er 19,4 prosent f\u00e6rre enn i 2009.", "Noe av nedgangen skyldes reduksjon i oppholdsdager av enslige, mindre\u00e5rige asyls\u00f8kere.", "Av de 1246 var 44 prosent jenter, og barn under 13 \u00e5r utgjorde under 14 prosent av beboerne i barnevernsinstitusjon. Begge tallene har holdt seg noks\u00e5 stabile gjennom \u00e5rene.", "Totalt fikk 53150 barn og unge tiltak fra barnevernet i 2013, omtrent det samme som i 2012.", "Kilde: Statistisk sentralbyr\u00e5", "Vis fakta"]}, {"field": "category0", "value": "familieogoppvekst"}, {"field": "contenthash", "value": "a7099f07753cd64ce81353bbe6a5d32b6b0be97c0cd017f9aa84852a6ab70640"}, {"field": "createtime", "value": "2017-01-26T16:10:26.000Z"}, {"field": "description", "value": "Hundre \u00e5r er g\u00e5tt siden den gule villaen Heggeli ble bygget for \u00e5 huse barn som ikke hadde noe annet, godt sted \u00e5 v\u00e6re."}, {"field": "heading", "value": ["Barnehjem i hundre \u00e5r -adressa.no", "Ville skape et hjem", "Ogs\u00e5 en m\u00f8rk historie", "Store endringer"]}, {"field": "id", "value": "84f91f6388dbdb25514df9cab64a0d313e931c5c"}, {"field": "keyword", "value": ["Barneoppdragelse", "Barn og unge"]}, {"field": "keywords", "value": "Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["barn", "virkeligt hjem", "m\u00f8rk historie"]}, {"field": "kw-entity", "value": ["familie", "vaterland", "frelsesarmeen", "aftenposten oppvekst", "institutt", "fafo", "norsk", "kirkens bymisjon", "twitter", "institusjonsplassering", "gunni banggren", "barn", "r\u00f8tter", "heggeli", "b\u00f8rnehjem alfredheim", "nova"]}, {"field": "kw-location", "value": ["oslo", "nesodden"]}, {"field": "kw-pageclass", "value": "article"}, {"field": "kw-person", "value": ["julius riddervold", "jens alfred"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/549ee1ef-af36-4e9c-9742-322930c7963c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnehjem i hundre \u00e5r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Barnehjem-i-hundre-ar-7956b.html"}, {"field": "pageclass", "value": ["article"]}, {"field": "publishtime", "value": "2015-04-01T09:34:29.000Z"}, {"field": "recs-articleid", "value": "7956"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-04-01T09:34:29.000Z"}, {"field": "recs-rawtitle", "value": "Barnehjem i hundre \u00e5r -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Hundre \u00e5r er g\u00e5tt siden den gule villaen Heggeli ble bygget for \u00e5 huse barn som ikke hadde noe annet, godt sted \u00e5 v\u00e6re."}, {"field": "thumbnail", "value": "http://content-thumbnail.cxpublic.com/content/thumbnail200x150/84f91f6388dbdb25514df9cab64a0d313e931c5c.jpg?5975b5f0"}, {"field": "thumbnailfullheightdimensions", "value": "200x1535"}, {"field": "timestamp", "value": "2017-07-24T08:55:12.000Z"}, {"field": "title", "value": "Barnehjem i hundre \u00e5r"}, {"field": "url", "value": "http://www.adressa.no/familieogoppvekst/Barnehjem-i-hundre-ar-7956b.html"}, {"field": "urlhash", "value": "84f91f6388dbdb25514df9cab64a0d313e931c5c"}], "score": 0.62875646, "siteId": "9222270286501375973", "id": "84f91f6388dbdb25514df9cab64a0d313e931c5c"}

