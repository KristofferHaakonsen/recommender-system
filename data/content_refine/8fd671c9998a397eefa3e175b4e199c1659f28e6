{"fields": [{"field": "modifiedtime", "type": "time", "value": "2016-08-23T11:51:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jonas nilsson", "christer solbakk johnsen"]}, {"field": "body", "value": ["Vel nede i kontorlokalene igjen, etter \u00e5 ha blitt utel\u00e5st p\u00e5 taket, og deretter sjekket noe med sine ansatte, leder Holte raskt an inn i fellesrommet. Etter fire \u00e5r i New York ser han klare forskjeller mellom norsk og amerikansk bedriftskultur.", "- Kulturforskjellene er mye st\u00f8rre enn man tror. Her m\u00e5 alt v\u00e6re strukturert for \u00e5 fungere, folk m\u00e5 n\u00e6rmest f\u00e5 beskjed hver halvtime hva de skal gj\u00f8re. De blir litt som robotmennesker. Og n\u00e5r man trenger eksakte instrukser, blir behovet for mellomledere stort, mens vi i Norge har en mer flat struktur. Hjemme er vi opptatt av \u00e5 bli ferdige, sluttf\u00f8re en prosess. Her skriver man heller en rapport som viser hvorfor man ikke klarte det, smiler Holte.", "Han mener derfor at mulighetene for norske firma i USA er store.", "- Det m\u00e5 ikke v\u00e6re kompliserte varer, som m\u00e5 tilpasses hver kunde, men standardiserte produkter. Da har man stor tilgang p\u00e5 dyktig og billigere arbeidskraft, som gj\u00f8r eksakt som du sier, uten \u00e5 stille sp\u00f8rsm\u00e5l. I Norge, og andre sm\u00e5 land som Israel eller New Zealand, vil arbeidstakerne vite om hele prosessen man er en del av. Her fokuserer folk p\u00e5 det de selv skal gj\u00f8re, og bryr seg ikke om helheten. Det tror jeg er \u00e5rsaken til at store selskap, som Enron, plutselig bare gikk konkurs, uten forvarsel. Men derfor blir dette \u00abland of opportunity\u00bb for nordmenn, fastsl\u00e5r gr\u00fcnderen, som mener forskjellene kommer til syne allerede i skolesystemet.", "- I Norge l\u00e6rer man \u00e5 tenke selv, ungene m\u00e5 selv finne ut hva de skal gj\u00f8re. Skolesystemet i Norge blir kanskje sett p\u00e5 som d\u00e5rligere enn andre land, men resultatet er selvresonnerende, selvstendige mennesker, fastsl\u00e5r Holte.", "Holte har selv v\u00e6rt r\u00e5dgiver for flere firma som har etablert seg i USA.", "- Jeg har l\u00e6rt s\u00e5 mye, s\u00e5 jeg kan gjerne hjelpe mange. Jeg kan gi r\u00e5d til ti, og hvis \u00e9n gir noe tilbake, g\u00e5r jeg i pluss, smiler han. Han har l\u00e6rt av feil, og er klar for mer.", "- Jeg har lyst \u00e5 v\u00e6re i New York, jobbe frem flere prosjekter. Jeg ser for meg \u00e5 bo i Norge, men drive en del ting i New York.", "Han kan i det hele tatt synes \u00e5 ha problemer med \u00e5 si nei til noen, Holte. Ber du om ett tips, gir han deg tjue. Sp\u00f8r du om Springsteens hus i New Jersey, tilbyr han deg bilen.", "Nylig hadde han ogs\u00e5 b\u00e5de finanskomiteen og n\u00e6ringskomit\u00e9en p\u00e5 Stortinget p\u00e5 bes\u00f8k. De ville vite hva som skal til for at norske bedrifter skal lykkes i USA.", "- Innovasjon Norge har mange som er d\u00f8dsflinke, men s\u00e5 blir de plukket opp av privat sektor. Innovasjon Norge trenger litt oljepenger i et fond slik at de kunne gjort litt mindre investeringer i 1\u201310 millionersklassen, foresl\u00e5r Holte og legger til:", "- Norge er overlegen p\u00e5 teknologiske l\u00f8sninger, men i stedet for \u00e5 ta det ut av landet, bruker man opp all energien i Norge \u2013 der det ikke er volum. Innovasjon Norge burde kj\u00f8re p\u00e5 mer, ha et enda bedre offentlig apparat, ivrer han og forklarer:", "- Det som mangler er investeringer til kommersialiseringsfasen. Fasen etter at man har utviklet produktet til man har funnet ut hvordan man skal selge det i volum. Her kreves det en kombinasjon av kapital og nettverk som ikke dagens investormilj\u00f8 tilbyr.", "Holte har selv kj\u00f8rt et par events for norske oppstartsbedrifter i New York sammen med Innovasjon Norge.", "Selskapene og bedriftene som ble presentert har et langt h\u00f8yere niv\u00e5 enn noe jeg har sett p\u00e5 de titalls pitchkveldene jeg har v\u00e6rt p\u00e5 her i NY.", "Han mener hjemlandet har f\u00e5tt ordentlig dreis p\u00e5 utdanningssystemet, er p\u00e5 toppen i verden av automatisering og utvikler mange gode ideer og ny teknologi.", "- S\u00e5 fremfor at vi skal putte oljepengene v\u00e5re i kull i utlandet, s\u00e5 burde vi kanskje heller satse p\u00e5 \u00e5 bygge opp et \u00f8kosystem for \u00e5 ta vare p\u00e5 v\u00e5re egne bedrifter og ideer ut av landet, foresl\u00e5r serieentrepren\u00f8ren.", "Noen minutter senere st\u00e5r vi utenfor, i myldrende West Broadway, f\u00e5 kvartaler fra Little Italy. Holte blir stoppet av en tigger. Gir han tjue dollar med et smil, men mannen vil ha mer. Da sier til og med vennlige Holte nei.", "- Det er s\u00e5 mye innestengt aggresjon her i New York. Konkurransen er s\u00e5 sterk at folk blir uh\u00f8flige.", "Excelsior Yachtclub, Brooklyn. Der, rett inn fra East River, kommer b\u00e5ten. Men n\u00e5 speider Bj\u00f8rn Holte etter politiet.", "- Det er tillatt \u00e5 kj\u00f8re wakeboard, alts\u00e5. Men noen ganger, hvis det er mye trafikk her, ber de deg om \u00e5 slutte. Og n\u00e5 vil vi kj\u00f8re! Jeg har planlagt to runder. F\u00f8rst under Brooklyn Bridge. S\u00e5 tar vi turen mot Governors Island og videre ut til Frihetsgudinnen. Vi m\u00e5 ikke bli stoppet f\u00f8r det!", "Holte hiver sekken med varm kaffetermos og ferske croissanter p\u00e5 ryggen, hopper om bord. Kaptein og nattklubbeier Alex Dimitrov \u00f8nsker velkommen med feit sigar i munnviken. Sammen med Holtes medarbeider i iMobilized, Hristo Ganchen, skal han for f\u00f8rste gang trekke en direkt\u00f8r p\u00e5 wakeboard p\u00e5 kryss og tvers av East River.", "Det er som om det var dette han drev med hver eneste dag. Direkt\u00f8ren i iMobilized spretter opp som en tinnsoldat p\u00e5 f\u00f8rste fors\u00f8k. Og med Manhattans skyline som kulisse er det litt av et syn. Kaptein Dimitrov, som er vant til litt av hvert i nattklubben sin, rister p\u00e5 hodet, peker og glemmer sigaren en stakket stund.", "Han gir seg ikke, mobilgr\u00fcnderen. Han vil hoppe, vise noen triks, det er liksom ikke nok \u00e5 bare surfe p\u00e5 b\u00f8lgene. Men av en eller annen grunn f\u00e5r han det ikke til. Men skitt au, han st\u00e5r p\u00e5 brettet, sola skinner og tankene snerter ikke jobb.", "Etter en halvtime sier kroppen stopp, Ganchen hjelper sjefen om bord, og kaptein Dimitrov stikker hodet ut av lugaren.", "Voila! En gigantisk flaske bulgarsk r\u00f8dvin, hvite plastkrus og sigarer til de som vil ha. Holte siger tilfreds ned p\u00e5 dekket i solvarmen, kanskje tenker han at dette er en av dagene man vil huske.", "Det er idet vi cruiser forbi den hvite sandstranda p\u00e5 Coney Island han forteller hva han driver med innimellom alt annet for tida.", "- Jeg dr\u00f8mmer om \u00e5 lage en TV-serie, og n\u00e5 har jeg planer om en pilot som er selvfinansiert. N\u00e5r den er klar vil jeg pitche den for HBO, Amazon og Netflix. Jeg har snakket med naboen v\u00e5r, Mary Harron, som regisserte American Psycho om den, smiler Holte.", "Han har laget film f\u00f8r. En dokumentarfilm fra Midt\u00f8sten. Han kunne ikke noe om \u00e5 lage film f\u00f8r han startet, men kj\u00f8pte noen b\u00f8ker om temaet og satte seg p\u00e5 flyet. Det gikk ikke s\u00e5 verst. N\u00e5 h\u00e5per han \u00e5 f\u00e5 til noe st\u00f8rre. Og trenger han gode r\u00e5d, kan han alltids sp\u00f8rre broren Stig Holte \u2013 som har produsert lyden til Kon Tiki, Trolljegerne og Hodejegerne.", "-Det h\u00f8res liksom s\u00e5 enkelt ut, alt du gj\u00f8r?", "- I Norge tror vi ikke at store ting er mulig. Der virker alt litt stort, her virker alt litt lite. Den st\u00f8rste \u00e5penbaringen er n\u00e5r du skj\u00f8nner at du kan f\u00e5 finansiert et firma i l\u00f8pet av en m\u00e5ned i denne byen. Du kan skaffe midler til alle dr\u00f8mmene dine. Og alle folk du trenger er bare en telefon unna. Eller de bor i nabolaget, smiler Holte.", "S\u00e5 f\u00e5r han plutselig \u00f8ye p\u00e5 den finkornede sandstranda p\u00e5 Coney Island.", "- Ahh, se! Det er nesten som Australia, rett utenfor byen her, str\u00e5ler Holte og peker.", "Innen 48 timer har han tatt en sv\u00e6rt viktig beslutning for selskapet sitt. Og sendt Adresseavisen flere e-poster med tips til det beste New York har \u00e5 by p\u00e5.", "E-post, samme kveld:", "Hei, utrolig bra dag i dag, men n\u00e5 skj\u00f8nte jeg hvorfor jeg ikke fikk hoppet. Det var maks line, s\u00e5 med denne b\u00e5ten treffer man dermed wakeb\u00f8lgen etter at den har lagt seg. Ahh, jeg som hadde h\u00e5pet \u00e5 fly h\u00f8yt, men akk, vi f\u00e5r ta det igjen en dag :)", "N\u00e5 m\u00e5 jeg ta i et tak i firmaet :)", "Bj\u00f8rn", "Ny e-post, fire uker senere:", "Jeg har f\u00e5tt et bra tilbud om \u00e5 kj\u00f8pe tilbake firmaet, men det ligger en del f\u00f8ringer og det m\u00e5 hentes inn litt kapital. M\u00e5let mitt vil v\u00e6re \u00e5 fortsette veksten til vi g\u00e5r med overskudd og selge det i 2015. Jeg har n\u00e5 kontaktet en del av nettverket for \u00e5 sjekke interessen og den har v\u00e6rt god. Jeg tilb\u00f8d som en sp\u00f8k at vi inkluderte wakeboard-session under Brooklyn Bridge for de som investerte 50 000 dollar eller mer. S\u00e5klart var en av de vi gikk ut til p\u00e5 vannski-teamet til UCLA og satte stor pris p\u00e5 tilbudet. Vi har s\u00e5klart \u00e5pning i runden for risikovillige tr\u00f8ndere ogs\u00e5 :)"]}, {"field": "category0", "value": "pluss"}, {"field": "contenthash", "value": "da22d34ee84da71150a4fdb9f51af67d707fe51a1ace10eeffefdd6c3df901f6"}, {"field": "createtime", "value": "2016-08-23T12:31:54.000Z"}, {"field": "description", "value": "Tr\u00f8nderen Bj\u00f8rn Holte jakter suksess og store b\u00f8lger i Manhattan-skj\u00e6rg\u00e5rden."}, {"field": "dominantimage", "value": "http://www.adressa.no/incoming/article10464946.ece/rkjk8c/ALTERNATES/w980-default/holteFORSTESIDE1623.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8fd671c9998a397eefa3e175b4e199c1659f28e6.jpg?597c4103"}, {"field": "dominantthumbnaildimensions", "value": "300x169"}, {"field": "heading", "value": ["Se, en direkt\u00f8r p\u00e5 wakeboard -adressa.no", "Mye \u00e5 gi", "Nye dr\u00f8mmer"]}, {"field": "id", "value": "8fd671c9998a397eefa3e175b4e199c1659f28e6"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-company", "value": "enron"}, {"field": "kw-concept", "value": ["klar", "trenger", "sigar", "smil", "land", "bedrifter", "dag", "norsk", "idet", "kj\u00f8re", "wakeboard", "firma"]}, {"field": "kw-entity", "value": ["springsteens", "american psycho", "yachtclub", "west broadway", "midt\u00f8sten", "little italy", "governors island", "amazon og netflix", "imobilized", "innovasjon norge", "trolljegerne og hodejegerne", "kon tiki", "stortinget", "hristo ganchen", "holte", "adresseavisen", "brooklyn bridge", "east river", "frihetsgudinnen"]}, {"field": "kw-location", "value": ["israel", "new jersey", "manhattan", "australia", "coney island", "new york", "new zealand"]}, {"field": "kw-pageclass", "value": "article"}, {"field": "kw-person", "value": ["mary harron", "stig holte", "alex dimitrov", "bj\u00f8rn holte"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article10464946.ece/rkjk8c/ALTERNATES/w980-default/holteFORSTESIDE1623.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Se, en direkt\u00f8r p\u00e5 wakeboard"}, {"field": "og-type", "value": "article"}, {"field": "og-url", "value": "http://www.adressa.no/pluss/2014/12/17/Se-en-direkt%C3%B8r-p%C3%A5-wakeboard-10463742.ece"}, {"field": "pageclass", "value": ["article"]}, {"field": "publishtime", "value": "2014-12-17T18:35:00.000Z"}, {"field": "recs-articleid", "value": "10463742"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-12-17T18:35:00.000Z"}, {"field": "recs-rawtitle", "value": "Se, en direkt\u00f8r p\u00e5 wakeboard -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Tr\u00f8nderen Bj\u00f8rn Holte jakter suksess og store b\u00f8lger i Manhattan-skj\u00e6rg\u00e5rden."}, {"field": "thumbnail", "value": "http://content-thumbnail.cxpublic.com/content/thumbnail200x150/8fd671c9998a397eefa3e175b4e199c1659f28e6.jpg?597c4103"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-29T08:02:11.000Z"}, {"field": "title", "value": "Millionene fosset inn for Bj\u00f8rn (42)"}, {"field": "url", "value": "http://www.adressa.no/pluss/2014/12/17/Se-en-direkt%c3%b8r-p%c3%a5-wakeboard-10463742.ece"}, {"field": "urlhash", "value": "8fd671c9998a397eefa3e175b4e199c1659f28e6"}], "score": 0.25064796, "siteId": "9222270286501375973", "id": "8fd671c9998a397eefa3e175b4e199c1659f28e6"}

