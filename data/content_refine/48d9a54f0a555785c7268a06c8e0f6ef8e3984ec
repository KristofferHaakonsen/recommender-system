{"fields": [{"field": "modifiedtime", "type": "time", "value": "2016-12-06T19:50:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barneidrett", "Ski", "Toppidrett", "Langrenn", "Martin Johnsrud Sundby", "FIS", "Therese Johaug"]}, {"field": "author", "value": "erlend nesje"}, {"field": "body", "value": ["Saken oppdateres.", "LILLEHAMMER: To dopingsaker. P\u00e5stand om medisinering av friske ut\u00f8vere. Ledere med stempel som arrogante. Et omd\u00f8mme i fritt fall. Det har stormet rundt nasjonalidretten i fem m\u00e5neder. Norsk langrenns \u00f8verste politiske leder, Torbj\u00f8rn Skogstad, mener hvert kritiske sp\u00f8rsm\u00e5l er berettiget.", "- Det har v\u00e6rt ut\u00f8vere, og ikke minst legene rundt dem, som er blitt hardt rammet. Jeg har p\u00e5 n\u00e6rt hold sett situasjonen de er blitt satt i og vet hvor vanskelig de har hatt det. Det har v\u00e6rt t\u00f8ft \u00e5 se p\u00e5. Samtidig har det v\u00e6rt en engstelse for hvordan vi har kommet ut av det i Ski-Norge, og ikke minst langrennssportens omd\u00f8mme. Hvis de som jobber dugnad slutter \u00e5 tro p\u00e5 oss, har vi ikke toppidrett altfor lenge.", "Den tidligere melkebonden fra Balsfjord i Troms har v\u00e6rt leder i langrennskomiteen i Norges Skiforbund i fire og et halvt \u00e5r. De fire f\u00f8rste handlet om gullmedaljer og en pil som kun pekte \u00e9n vei: Opp.", "De siste m\u00e5nedene har v\u00e6rt bekm\u00f8rke. Torbj\u00f8rn Skogstad har sett de fortvilte ansiktene til ut\u00f8vere og apparatet rundt, deres kamp for \u00e5 bli trodd og renvasket.", "For Skogstad handler krisen ikke bare om toppene. Men ogs\u00e5 om l\u00f8ypekj\u00f8rerne, de frivillige, ungdomstrenerne, bredden.", "\u2013 Det er min bekymring, at de ikke tror p\u00e5 oss lenger, at de tror vi jukser.", "\u2013 F\u00f8ler du at dere ikke blir trodd?", "\u2013 Jeg har f\u00e5tt mange hyggelige skulderklapp og st\u00f8tte. Det har selvf\u00f8lgelig varmet i denne situasjonen. De to sakene rundt Martin (Johnsrud Sundby) og Therese (Johaug) lever sitt liv: I Martins tilfelle har vi f\u00e5tt en dom, mens Thereses sak fortsatt er i en prosess. S\u00e5 er det den generelle diskusjonen rundt astmamedisinering. Den tror jeg opptar ganske mange. Det var derfor vi satte ned granskningsutvalget for \u00e5 se p\u00e5 rutinene rundt medisinbruk. De har kompetansen til \u00e5 gi oss et riktig svar. Hva vi kan forholde oss til.", "\u2013 Kan det komme frem nye ting i granskingsutvalgets rapport?", "\u2013 Jeg f\u00f8ler meg trygg p\u00e5 at hvis det er ting som b\u00f8r endres, vil det komme frem. Men jeg har bevisst valgt \u00e5 holde avstand, latt utvalget f\u00e5 jobbe, uten innblanding fra oss.", "\u2013 T\u00e5ler norsk langrenn flere skandaler?", "\u2013 Nei. Det gj\u00f8r vi selvf\u00f8lgelig ikke. Da vi var over den f\u00f8rste saken til Martin, trodde jeg heller ikke vi t\u00e5lte mer. S\u00e5 kom diskusjonen rundt medisinbruk som var krevende. Og s\u00e5 fikk vi et skikkelig slag i magen med Therese-saken. Men vi st\u00e5r her enda. Hadde noen fortalt meg dette i v\u00e5r, ville jeg ikke trodd p\u00e5 det. Ikke at vi skulle f\u00e5 disse sakene, heller ikke at vi skulle t\u00e5le det.", "\u2013 Hva skal til for \u00e5 gjenreise tilliten?", "\u2013 Det handler mye om bevissthet rundt \u00e5penhet, blant annet bruk av forst\u00f8verapparat. At det ikke har v\u00e6rt noen tanke om \u00e5 holde det hemmelig. Det har ikke v\u00e6rt skjult, men samtidig har det v\u00e6rt mange som ikke har kjent til det. Vi har v\u00e6rt veldig \u00e5pne om treningskultur, holdt sm\u00f8rekurs og invitert internasjonalt langrenn til Norge for kompetanseutvikling. S\u00e5 m\u00e5 vi ogs\u00e5 ha \u00e5penhet om helseaspektet og medisinsk behandling, noe som har v\u00e6rt krevende. Dette gjelder ikke minst det viktige skillet mellom topp-, bredde- og barneidretten. Utgangspunktet er at alt skal v\u00e6re \u00e5pent, at ingen tror vi skjuler noe, og det gjelder alt vi holder p\u00e5 med.", "- N\u00e5r fikk du vite at andre etasje i sm\u00f8retraileren ble brukt til blant medisinering?", "- Jeg visste at det ble brukt forst\u00f8vere. Men ikke at det skjedde i traileren f\u00f8r jeg leste det i media. \u00c5rsaken er ikke hemmelighold, mange har jo sett at dette er brukt helt \u00e5pent. Men jeg har rett og slett aldri v\u00e6rt i traileren i forbindelse med konkurranser.", "- Hvordan reagerte du da du leste det?", "- Legene v\u00e5re har forklart meg hvorfor og jeg har full tillit til det. N\u00e5 f\u00e5r utvalget komme med sin vurdering. Dette krever medisinsk kompetanse.", "- Hva er ditt syn p\u00e5 bruk av forst\u00f8verapparat?", "- Jeg har ikke kompetanse p\u00e5 \u00e5 vurdere om det er riktig eller galt. Men basert p\u00e5 reaksjonene i Ski-Norge stilte jeg tidlig et sp\u00f8rsm\u00e5l, om hva konsekvensen var ved \u00e5 slutte med forst\u00f8ver. Det ble jo selve symbolet p\u00e5 elendigheten. Da fikk jeg en god forklaring fra legen p\u00e5 hvorfor de \u00f8nsket \u00e5 bruke det, at dem ikke gjorde jobben p\u00e5 god nok m\u00e5te om det ble kuttet. Dette er et av punktene som blir vurdert av granskningsutvalget.", "- Hva har langrennssporten l\u00e6rt det siste halve \u00e5ret?", "- Pilen har g\u00e5tt rett opp hele veien \u2013 og s\u00e5 fikk vi oss en skikkelig tr\u00f8kk. Veldig mange av dem som jobber i organisasjonen har bare opplevd medgang. \u00c5 ha gjennomg\u00e5tt en s\u00e5nn krise, l\u00e6rt seg \u00e5 h\u00e5ndtere den, gj\u00f8r at du kommer styrket ut.", "Det har stormet rundt sjefene i skisporten. Skogstad mener det blir feil \u00e5 sparke ledere i den situasjonen de er i n\u00e5.", "- Mange har ment at vi burde kvittet oss med folk. Men jeg tror at mennesker som har v\u00e6rt gjennom en s\u00e5 krevende situasjon, kommer styrket ut. Samtidig er det viktig \u00e5 vise at vi med aktiv handling gj\u00f8r n\u00f8dvendige grep. Uansett hvor vi reiser rundt, skal vi ha med oss en ting i ryggsekken: Ydmykhet.", "- Apropos ydmykhet, Sundbys boikott av TV 2s Ernst A. Lersveen rimer d\u00e5rlig med ydmykhet og \u00e5penhet?", "- Det blir uprofesjonelt av meg \u00e5 svare p\u00e5. Jeg kjenner ikke til hva som ligger bak. Hva som er mellom Martin og TV 2, kan jeg ikke svare p\u00e5.", "- Ute blant folk reageres det?", "- Jo, men det handler om fremstillingen. Det m\u00e5 allikevel v\u00e6re lov \u00e5 uttrykke uenighet, p\u00e5peke faktafeil og lignende uten at det stemples som lite ydmykt.", "- Er norske skiledere h\u00e5rs\u00e5re?", "- I den situasjonen vi er i n\u00e5, forventes det at vi skal godta mer. Jeg har ingen problemer med \u00e5 forst\u00e5 det. Det er vi som har satt oss selv i denne situasjonen vi er i, og det er vi som m\u00e5 rydde opp.", "- Er det verre \u00e5 takle motgang n\u00e5r en er vant til \u00e5 sveve p\u00e5 en sky av suksess?", "- Skiforbundet har gode kriseplaner, men det er ingen som har \u00f8vd p\u00e5 denne situasjonen. At vi skulle f\u00e5 to saker som ber\u00f8re dopingreglementet var det ingen som hadde sett for seg. Men n\u00e5r man ser seg tilbake, kan det v\u00e6re at enkelte ting kunne v\u00e6rt gjort annerledes.", "- Som hva?", "- Vi har v\u00e6rt utfordret p\u00e5 \u00e5penhet. Kanskje vi kunne v\u00e6rt enda mer \u00e5pne.", "- I to saker har to leger tatt p\u00e5 seg all skyld, mens ut\u00f8verne har sagt at de ikke har skyld. Tar ut\u00f8verne for lite ansvar selv?", "- Therese var tydelig p\u00e5 pressekonferansen p\u00e5 det objektive ansvaret hun hadde juridisk inn mot FIS og WADA. Og s\u00e5 har vi h\u00f8rt historien fra Livigno, som n\u00e5 ble trodd av Antidoping Norge. Martin har ogs\u00e5 tatt ansvar i sin sak.", "- Johaug sa at hun hadde \"null skyld\"?", "- Ja, men samtidig sa hun at hun hadde et objektivt ansvar. N\u00e5r du h\u00f8rer historien g\u00e5r det an \u00e5 forst\u00e5 at de f\u00f8ler det slik. Det vil alltid v\u00e6re s\u00e5nn at ut\u00f8veren har et ansvar. Og det synes jeg har kommet frem. Det som har skjedd og forklaringene gj\u00f8r at det er mulig \u00e5 forst\u00e5 at de synes de har liten grad av skyld. I Therese-saken som kom n\u00e5, tyder ogs\u00e5 innstillingen p\u00e5 det.", "- Stoler du 100 prosent p\u00e5 forklaringen i Johaug-saken?", "- Ja, det gj\u00f8r jeg.", "- Hvordan definerer du en gr\u00e5sone?", "- Der du ikke gj\u00f8r noe ulovlig, men likevel beveger deg i et omr\u00e5de som de som er utenfor toppidretten har problemer med \u00e5 forst\u00e5.", "- Er det problematisk at man t\u00f8yer grensene hele tiden?", "- Det kan det v\u00e6re, men jeg tenker at toppidretten handler mye om det. S\u00e5nn har det v\u00e6rt siden tidenes morgen. \u00c5 hele tiden v\u00e6re fremfor konkurrentene p\u00e5 alle omr\u00e5der, det v\u00e6re seg treningskultur og ogs\u00e5 m\u00e5ten du restituerer deg p\u00e5, enten medisinsk eller med fysioterapi. Det handler om \u00e5 v\u00e6re best p\u00e5 alt det der. Det er en del av toppidretten.", "- Alts\u00e5, det som ikke er ulovlig, er lov?", "- Vi m\u00e5 balansere det vi holder p\u00e5 med opp mot dem som kj\u00f8rer l\u00f8yper, trener barn og sikre at vi har forst\u00e5else i Ski-Norge for \u00f8vrig. Jeg kan likevel ikke i min rolle overpr\u00f8ve en medisinsk vurdering fra legen.", "- Hva m\u00e5 til for \u00e5 friskmelde langrennssporten?", "- Den tr\u00f8kken vi har f\u00e5tt, m\u00e5 vi leve med en stund. N\u00e5 har vi f\u00e5tt en innstilling i Thereses sak, etterhvert kommer det en dom der. I tillegg venter vi p\u00e5 granskningsutvalgets innstilling. Den kommer p\u00e5 ny\u00e5ret og blir viktig for hvordan vi kommer ut. Det blir nok en diskusjon utover vinteren, litt avhengig av hva som kommer frem, men vi har en jobb \u00e5 gj\u00f8re for \u00e5 vinne folkets tillit tilbake. Folk er jo ikke up\u00e5virket. Noen tar lettere p\u00e5 det, andre sliter med \u00e5 forst\u00e5 det vi har gjort. Oppi alt dette er jeg veldig glad for at det er rekordp\u00e5meldinger p\u00e5 samlinger for 14-15-\u00e5ringer og til norgescup p\u00e5 G\u00e5l\u00e5.", "- VG-kommentator Leif Welhaven skrev: \"I Torbj\u00f8rn Skogstad finnes det noe s\u00e5 sjeldent som en leder som t\u00f8r \u00e5 si ting som de er, ogs\u00e5 n\u00e5r temaet ikke er trivelig, og som gjerne kunne gitt egen skipresident noen gode r\u00e5d om kommunikasjon\".", "- Jeg fikk tilsendt den artikkelen fra ganske mange. Jeg forsto at det \u00e5 f\u00e5 s\u00e5 pass positive ord fra VG, ikke var dagligdags. Det var hyggelig, det. N\u00e5r det gjelder Erik (R\u00f8ste, skipresident), s\u00e5 samarbeider vi godt, selv om vi kan h\u00e5ndtere ting p\u00e5 ulik m\u00e5te. Det er ikke alt vi er enige om. Men det er takh\u00f8yde for ulike meninger, det er ogs\u00e5 det som skaper utvikling.", "- Hva er viktigst i vinter; gullrush i Lahti-VM eller gjenreise tilliten hos folket?", "- De som stiller i Lahti, g\u00e5r for \u00e5 vinne. Jeg har sagt noe om at vi skal v\u00e6re ydmyke og ikke st\u00e5 med lua i h\u00e5nden. Det skal selvf\u00f8lgelig ikke ut\u00f8verne p\u00e5 startstrek gj\u00f8re. Akkurat n\u00e5 er det likevel viktigst \u00e5 gjenreise tilliten. Men jeg tror det er en sammenheng. Hvis vi mislykkes til vinteren tror jeg heller ikke det er bra for \u00e5 bygge tillit.", "H\u00f8r Aftenpodden Sport hvor Mette Bugge forteller om da hun jaktet p\u00e5 to brasilianske superstjerner:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "5811c9f71317783dc8ed205b2f4c795e914751777151425df106eea5faf93499"}, {"field": "createtime", "value": "2016-12-06T20:45:29.000Z"}, {"field": "description", "value": "Langrennssjef Torbj\u00f8rn Skogstad (55) vet det vil ta tid \u00e5 vinne tilbake tilliten."}, {"field": "heading", "value": ["\u2013 Hvis de som jobber dugnad slutter \u00e5 tro p\u00e5 oss, har vi ikke toppidrett altfor lenge. -adressa.no", "\u2013 Et slag i magen", "Har full tillit", "Sundbys boikott", "\u2013 Kunne v\u00e6rt gjort annerledes"]}, {"field": "id", "value": "48d9a54f0a555785c7268a06c8e0f6ef8e3984ec"}, {"field": "keyword", "value": ["Barneidrett", "Ski", "Toppidrett", "Langrenn", "Martin Johnsrud Sundby", "FIS", "Therese Johaug"]}, {"field": "keywords", "value": "Barneidrett,Ski,Toppidrett,Langrenn,Martin Johnsrud Sundby,FIS,Therese Johaug"}, {"field": "kw-category", "value": ["langrenn", "100sport", "vintersport"]}, {"field": "kw-concept", "value": ["handler", "jobber dugnad slutter", "toppidrett altfor", "medisinsk", "altfor lenge", "\u00e5pne", "toppidrett altfor lenge", "tillit", "jobber dugnad", "tro", "langrenn", "dugnad slutter", "jobb", "ting", "gjenreise tilliten", "forst\u00e5", "sak", "toppidrett", "situasjon"]}, {"field": "kw-entity", "value": ["erik", "sundbys", "antidoping norge", "ski-norge", "g\u00e5l\u00e5", "r\u00f8ste", "a. og", "ute", "norges skiforbund", "aftenpodden sport"]}, {"field": "kw-location", "value": ["livigno", "norge", "balsfjord", "troms", "lahti"]}, {"field": "kw-pageclass", "value": "article"}, {"field": "kw-person", "value": ["ernst a. lersveen", "torbj\u00f8rn skogstad", "martin johnsrud sundby", "therese johaug", "johnsrud sundby", "leif welhaven", "mette bugge"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "http://vertical.snd.no/images/b22d04eb-bf91-4115-8c62-c06bc56400d6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Langrennssjefen: \u2013 Hvis de som jobber dugnad slutter \u00e5 tro p\u00e5 oss, har vi ikke toppidrett altfor lenge."}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Langrennssjefen--Hvis-de-som-jobber-dugnad-slutter-a-tro-pa-oss_-har-vi-ikke-toppidrett-altfor-lenge-226842b.html"}, {"field": "pageclass", "value": ["article"]}, {"field": "publishtime", "value": "2016-12-05T17:02:58.000Z"}, {"field": "recs-articleid", "value": "226842"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2016-12-05T17:02:58.000Z"}, {"field": "recs-rawtitle", "value": "Langrennssjefen: \u2013 Hvis de som jobber dugnad slutter \u00e5 tro p\u00e5 oss, har vi ikke toppidrett altfor lenge. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Langrennssjef Torbj\u00f8rn Skogstad (55) vet det vil ta tid \u00e5 vinne tilbake tilliten."}, {"field": "thumbnail", "value": "http://content-thumbnail.cxpublic.com/content/thumbnail200x150/48d9a54f0a555785c7268a06c8e0f6ef8e3984ec.jpg?58c48672"}, {"field": "thumbnailfullheightdimensions", "value": "200x2086"}, {"field": "timestamp", "value": "2017-03-11T23:21:22.000Z"}, {"field": "title", "value": "Langrennssjefen: \u2013 Hvis de som jobber dugnad slutter \u00e5 tro p\u00e5 oss, har vi ikke toppidrett altfor lenge."}, {"field": "url", "value": "http://www.adressa.no/100Sport/vintersport/langrenn/Langrennssjefen--Hvis-de-som-jobber-dugnad-slutter-a-tro-pa-oss_-har-vi-ikke-toppidrett-altfor-lenge-226842b.html"}, {"field": "urlhash", "value": "48d9a54f0a555785c7268a06c8e0f6ef8e3984ec"}], "score": 0.9633313, "siteId": "9222270286501375973", "id": "48d9a54f0a555785c7268a06c8e0f6ef8e3984ec"}

