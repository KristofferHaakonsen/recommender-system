{"fields": [{"field": "modifiedtime", "type": "time", "value": "2016-07-16T11:30:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Gjert Ingebrigtsen", "Friidrett", "Henrik Ingebrigtsen", "Filip Ingebrigtsen"]}, {"field": "author", "value": "miriam lund knapstad"}, {"field": "body", "value": ["En dag for mange \u00e5r siden sa han til s\u00f8nnen Henrik: Du er s\u00e5 d\u00e5rlig i fotball at du skal slutte. Finn p\u00e5 noe du kan i stedet.", "Bak familien Ingebrigtsen fra Sandnes, der tre av syv s\u00f8sken tilh\u00f8rer verdenseliten i friidrett, st\u00e5r en far som aldri har forst\u00e5tt hvorfor dagens foreldre ukritisk m\u00e5 \u00abrose ungene sine i alle retninger\u00bb.", "Aktuell: Pappa og trener for l\u00f8pebr\u00f8drene Henrik, Filip og Jakob Ingebrigtsen.", "Sivil status: Gift med Tone. Sammen har de barna Kristoffer (28), Henrik (25), Filip (23), Martin (21), Jakob (15), Ingrid (10) og William (2). Ett barnebarn.", "Bor: Sandnes.", "Alder: 50.", "Yrke: Logistikkplanlegger i et st\u00f8rre grossistselskap.", "H\u00f8rer p\u00e5: Ikke noe spesielt.", "Ser p\u00e5: Ser daglig p\u00e5 nyheter.", "Leser: Ingening.", "Gjert Ingebrigtsens oppdragermetode har v\u00e6rt: Unger har ikke godt av \u00e5 h\u00f8re at de er gode i absolutt alt. De m\u00e5 t\u00e5le \u00e5 v\u00e6re d\u00e5rlige, kanskje s\u00e5 d\u00e5rlige at de ikke f\u00e5r bli med p\u00e5 aktiviteten.", "- Den overstadige rosingen barna utsettes for, er ikke heldig for noen. Aller minst barna selv. Vi kan ikke ha et samfunn der alle skal v\u00e6re like flinke og alle alltid skal med. Da er det lett \u00e5 glemme \u00e5 heie p\u00e5 de virkelig gode. Disse m\u00e5 ogs\u00e5 oppmuntres til \u00e5 bli bedre.", "Blikket glir langsomt over en tom l\u00f8pebane.", "- Poenget mitt er: Hvis m\u00e5let ditt er \u00e5 bli virkelig god i noe, s\u00e5 hold deg til det du er god i.", "Turistene har dratt hjem for sesongen. I skiattraksjonen St. Moritz i Sveits, 1800 meter over havet, er gatene stille og luksusbutikkene stengt. De som er igjen er enten dovne kyr i veikanten eller toppidrettsut\u00f8vere p\u00e5 treningsopphold.", "Team Northug, friidrettsut\u00f8ver Karoline Bjerkeli Gr\u00f8vdal. Og br\u00f8drene Henrik, Filip og Jakob Ingebrigtsen.", "Hva er den viktigste avgj\u00f8relsen du har tatt?", "\u00c5 gifte meg med Tone.", "Hva er det dummeste du har gjort?", "\u00c5 kj\u00f8re for fort og miste sertifikatet.", "Hva er du mest stolt over?", "Familien min.", "Hva er det fineste noen har gjort for deg?", "\u00c5 v\u00e6re gift med meg i 28 \u00e5r.", "Hva er din st\u00f8rste svakhet?", "Temperamentet mitt.", "Hva vil du det skal st\u00e5 p\u00e5 gravsteinen din?", "Aner ikke.", "Hvordan sover du?", "D\u00e5rlig.", "Hvilken sport skulle du gjerne v\u00e6rt god i?", "Har aldri \u00f8nsket \u00e5 v\u00e6re god i noen sport.", "Alle som har sett NRK-dokumentaren \u00abTeam Ingebrigtsen\u00bb vet at det er mye som er uvanlig ved familien Ingebrigtsen. At den best\u00e5r av syv barn, for eksempel. Eller at tre av de syv konkurrerer i verdenstoppen i samme idrett. At barna trenes av sin egen far. Og at trenerstilen hans er b\u00e5de direkte og brutal.", "Vi m\u00f8ter Team Ingebrigtsen som har forlatt familieboligen i Sandnes i juni til fordel for en leilighet i St. Moritz, hvor de forbereder seg til friidretts-EM i Amsterdam som nylig ble avsluttet og OL i Rio i august. Gjert Ingebrigtsen gj\u00f8r en kjapp oppsummering:", "- Filip er kanonsterk. Jakob er et kapittel for seg selv, han kommer til \u00e5 bli verdens beste n\u00e5r han blir eldre. Henrik sliter fortsatt med noen sm\u00e5 skavanker. Vi regner med at han er klar for OL dersom kroppen fungerer hundre prosent.", "For andre kan det virke umulig: At en nordmann skal klare \u00e5 utfordre verdenseliten i en sport med tung \u00f8stafrikansk dominans p\u00e5 mellomdistanse, selv om Henrik Ingebrigtsen b\u00e5de har gull og s\u00f8lv fra tidligere \u00e5rs EM.", "Men ogs\u00e5 her er Ingebrigtsen-familien uvanlig. De insisterer p\u00e5 at ingenting er umulig.", "- Det er mange i OL som l\u00f8per fortere enn ham, men Henrik har en konkurranseskalle som kompenserer for det han mangler av det fysiske. Han har en utrolig evne til \u00e5 overprestere under mesterskap. Jeg har sett Henrik p\u00e5 dager der han nesten ikke kan g\u00e5, der han likevel vinner.", "Faren f\u00e5r et smertefullt drag over ansiktet.", "- Konkurranse er s\u00e5 viktig for Henrik at han m\u00e5 v\u00e6re d\u00f8d for \u00e5 holdes unna. For oss med alminnelig smerteterskel er det nesten ikke til \u00e5 tro.", "Han aner ikke n\u00e5r det startet. Han og kona Tone fikk ett barn, s\u00e5 to barn, tre, fire og fem. Alle barna konkurrerte seg imellom p\u00e5 sm\u00e5 dagligdagse gj\u00f8rem\u00e5l, alle hatet \u00e5 tape. Det var f\u00f8rstemann hit og f\u00f8rstemann dit. Et evig mas.", "N\u00e5 er guttene sendt ut p\u00e5 dagens siste l\u00f8petur, og Gjert Ingebrigtsen har satt seg p\u00e5 en restaurant ved friidrettsanlegget. Med kaffe, cola og armene i kors.", "- Det ble en gjenganger i skolesamtalene at vi m\u00e5tte dempe konkurranseinstinktet deres. Ungene laget konkurranser av alt. \u00c5 vinne i ludo var like viktig som hva som helst annet. Det var plagsomt.", "Ingebrigtsen-barnas jag etter \u00e5 vinne tok st\u00f8rre og st\u00f8rre plass i hverdagen. De deltok i barneskirenn der alle vant sine aldersklasser. Etter hvert ble det mer organisert, med far som sm\u00f8rer, trener og sj\u00e5f\u00f8r.", "Tone Eva Ingebrigtsen, kone og livsledsager gjennom 28 \u00e5r", "- Gjert er veldig direkte, bestemt og f\u00e5r gjort det han planlegger. Det han bestemmer seg for \u00e5 gj\u00f8re blir alltid gjennomf\u00f8rt. Han kverulerer mye, men man l\u00e6rer seg \u00e5 leve med det. Samtidig har han glimt i \u00f8yet og er til tider humoristisk.", "Da Henrik var 17 \u00e5r, tok han gull i junior-NM i langrenn.", "- Til slutt sa jeg at vi m\u00e5tte stoppe, hvis ikke m\u00e5tte vi bli skil\u00f8pere hele gjengen og virkelig satse. Jeg var s\u00e5 sliten at jeg holdt p\u00e5 \u00e5 krepere.", "- Har du aldri oppmuntret barna til \u00e5 bli l\u00f8pestjerner?", "- Nei. Det er ikke jeg som har sagt at de skal satse p\u00e5 idrett. Men jeg har sagt at dersom de virkelig vil noe, s\u00e5 skal jeg hjelpe dem med \u00e5 n\u00e5 m\u00e5let. Jeg har jo ingenting igjen for \u00e5 sitte her oppe i Sveits i \u00e5tte j\u00e6vla grader og p\u00f8sregn, n\u00e5r jeg kunne puslet hjemme i 25 grader.", "- Du f\u00e5r vel noe igjen for det?", "- Det er vanskelig \u00e5 peke p\u00e5 noe helt konkret.", "- Det er litt vanskelig \u00e5 tro?", "- Men s\u00e5nn er det. Jeg f\u00e5r kjeft fordi jeg vekker dem n\u00e5r jeg st\u00e5r opp, kjeft fordi eggene ikke er rett kokt og ganske mye kjeft resten av dagen ogs\u00e5. Ikke s\u00e5 ulikt hvordan andre foreldre har det.", "Gjert Ingebrigtsen tenker seg om.", "- Men det er klart: Jeg f\u00e5r v\u00e6re sammen med barna mine. Hvor mange er det som f\u00e5r v\u00e6re med s\u00f8nnene sine hver eneste dag n\u00e5r de er godt oppe i tjue\u00e5rene? Jeg hadde hatt et fattigere liv om jeg ikke fikk v\u00e6re s\u00e5 tett p\u00e5 dem.", "- Har det v\u00e6rt vanskelig for de barna som ikke driver med idrett \u00e5 v\u00e6re en del av Ingebrigtsen-familien?", "- To av dem har flyttet ut, men i perioder kan det kanskje v\u00e6re s\u00e5nn. Men vi pr\u00f8ver \u00e5 fordele oppmerksomheten likt p\u00e5 alle.", "Kan det v\u00e6re fordi han selv vokste opp uten far? En slags kompensasjon? Han vet ikke. Gjert Ingebrigtsen har aldri satt seg ned for \u00e5 tenke s\u00e5 mye p\u00e5 ting, det har ikke v\u00e6rt tid.", "Han vokste opp i B\u00e5tsfjord i Finnmark, i en familie som jobbet i fiskeindustrien. Da han var fire, d\u00f8de faren av kreft. Moren m\u00e5tte skaffe seg jobb for \u00e5 fors\u00f8rge de tre barna alene.", "- Mor fikk jobb b\u00e5de i en forretning og p\u00e5 en kaf\u00e9, hun jobbet dag og kveld, ukedager og helger, mens jeg var mye samen med besteforeldrene mine.", "Da moren m\u00f8tte en ny mann, flyttet familien til Egersund. Etterp\u00e5 flyttet Gjert Ingebrigtsen videre til Stavanger for \u00e5 begynne p\u00e5 skole. Det var her han m\u00f8tte kona Tone.", "- Hva jeg falt for? Pen jente. Sprek som et uv\u00e6r. Trente og styrte og sprang og herjet og holdt seg i form. Det syntes jeg var stilig, forteller han - uten antydning til smil.", "Etter noen m\u00e5neder hadde de flyttet sammen og rett etterp\u00e5 ble Tone gravid. Da var hun 16, han 21. Gjert Ingebrigtsen m\u00e5tte slutte p\u00e5 ingeni\u00f8rutdanningen og f\u00e5 seg en jobb.", "- Det var ikke lett. Vi eide ikke n\u00e5la i veggen og hadde ingen til \u00e5 hjelpe oss. Vi pantet flasker for \u00e5 f\u00e5 r\u00e5d til barnemat, fikk ikke husl\u00e5n i banken. Vi slet oss nesten ihjel i noen \u00e5r, reiste aldri noe sted. Jeg var over 30 \u00e5r f\u00f8rste gang vi dro p\u00e5 ferie med fly.", "- \u00d8nsket du deg noen gang en stor familie?", "- Er du helt gal? Vi var ikke voksne nok til \u00e5 \u00f8nske oss noe som helst, det bare ble s\u00e5nn. Det ville v\u00e6rt fullstendig ansvarsl\u00f8st om en 21-\u00e5ring uten jobb og fullf\u00f8rt utdannelse gikk rundt og \u00f8nsket seg barn, hvordan i all verdens rike skulle jeg f\u00e5 det til?", "- Men vi oppdaget at vi likte \u00e5 ha barn. Og s\u00e5 f\u00e5r du det til da, selv om du mangler alt. Og da blir det det viktigste i livet ditt, \u00e5 mestre det likevel, det er overlevelsesinstinktet. Er du oppvokst med alt i nevene, tar du alt for gitt. For oss har det v\u00e6rt motsatt. Familie blir ekstremt viktig n\u00e5r det er det eneste du har, sier han.", "- Det blir det m\u00e5let du setter deg: At du skal klare dette livet.", "Selv har han ingen idrettsbakgrunn. Han har jobbet seg opp fra ingenting og l\u00e6rt underveis av andre trenere og folk med idrettsfaglig kompetanse. Denne p\u00e5driverkraften, kombinert med overskuddet fra konas fris\u00f8rsalonger, har alts\u00e5 materialisert seg i \u00abTeam Ingebrigtsen\u00bb.", "Gjert Ingebrigtsen messer om \u00e5 sette seg m\u00e5l. \u00abAlle kan sette seg m\u00e5l, hallo!\u00bb Men om du virkelig vil noe, m\u00e5 du ogs\u00e5 ha en plan og ofre det som skal til for \u00e5 gjennomf\u00f8re den. Det er det som har f\u00f8rt Team Ingebrigtsen s\u00e5 langt.", "- Vi vil alle velge en mer behagelig og enkel vei for oss selv om ikke noen st\u00e5r og sparker deg p\u00e5 leggen. Hvorfor tror du folk legger ned tusenvis av kroner i en PT? Men de samme folkene kan gjerne kritisere meg for det de tror er \u00e5 pushe ungene mine. Unger er som andre folk, de trenger noen til \u00e5 sparke dem p\u00e5 leggen, samme hva de gj\u00f8r.", "- Jeg r\u00f8ykte fra jeg var 13-14 \u00e5r gammel og klarte ikke \u00e5 slutte f\u00f8r hun jeg er gift med satte meg kniven p\u00e5 strupen og sa at jeg m\u00e5tte velge mellom r\u00f8yken og henne. Tone var min coach og stilte krav.", "Han fnyser.", "- M\u00e5l? Alle kan sette seg m\u00e5l. Hjelpe og tr\u00f8ste oss, alts\u00e5. Jeg skal bli ditt, jeg skal bli datt, jeg skal bli konge! Javel, men fortell meg hvordan? Og har du talent for det du vil bli god i?", "I verste fall mener han vi ender opp med \u00e5 fortelle barna hvor flinke de til enhver tid er - uten at de hverken har talent eller spesielt glede av \u00e5 gj\u00f8re det vi oppmuntrer dem til. Gjert Ingebrigtsen har f\u00e5tt sin dose overivrige foreldre p\u00e5 fotballbanen og i skisporet.", "- Jeg har sett mye galskap rundt omkring, i enkelte tilfeller kan det virke som om foreldrene konkurrerer med barna sine. Mange trenere og foreldre har en oppfatning av at de m\u00e5 g\u00e5 foran med et godt eksempel for \u00e5 oppmuntre, men det blir feil. Drivkraften m\u00e5 ligge i barna og ut\u00f8verne selv. Jeg gj\u00f8r heller et nummer av det motsatte. Jeg kan spise hamburger, jeg kan drikke alkohol. Men jeg forventer at ungene mine skal gj\u00f8re alt som er rett.", "- Hvordan har du f\u00e5tt dine egne barn til \u00e5 forst\u00e5 dette?", "- Jeg har nok v\u00e6rt litt for brutal og direkte med \u00e5 fortelle dem n\u00e5r de ikke er gode nok. Min stil er vel ikke s\u00e5 politisk korrekt.", "- Hvordan har det blitt tatt imot?", "Ingebrigtsen tar en pause.", "- Jeg tror du sparer mye tid p\u00e5 \u00e5 kalle en spade for en spade. Men det kan v\u00e6re ubehagelig. Jeg mener aldri noe vondt med det, jeg klarer bare ikke \u00e5 la v\u00e6re.", "Derfor henger han p\u00e5 Henrik, Filip og Jakob som en klegg, skjeller og smeller. At guttene skeier ut med hamburger til feil tidspunkt, er nok til \u00e5 sette ham i gang.", "I NRK-serien er det en episode hvor Henrik forteller at han har f\u00e5tt seg kj\u00e6reste og faren fort\u00f8rnet utbryter at det er \u00abbegynnelsen p\u00e5 slutten\u00bb.", "Det nordnorske lynnet er alts\u00e5 ikke slipt ned etter mange \u00e5r p\u00e5 Vestlandet. Ordene faller raskt og brutalt ut av munnen p\u00e5 ham, ofte uten at han har tenkt seg om. Blir det for voldsomt, f\u00e5r han kjeft av kona.", "- Hender det at du angrer deg etterp\u00e5?", "- Ja. Jeg pr\u00f8ver \u00e5 l\u00e6re ungene det ogs\u00e5, at det er mye du kan tenke og mene, men det er ikke alltid s\u00e5 lurt \u00e5 si det. Som da Henrik p\u00e5sto i media at U23-gullet hans var en st\u00f8rre prestasjon enn \u00e5 ta langrennsgull i VM for damer. Slike ting kan jo v\u00e6re s\u00e5rende for folk.", "- Henrik har nettopp annonsert at han skal bli pappa. Hva sa du til det?", "- Jeg reagerte sikkert feil da ogs\u00e5. Den umiddelbare reaksjonen var nok ikke positiv ...", "- Men n\u00e5r du f\u00e5r tenkt deg om?", "- Da synes jeg jo at det er fantastisk. Det er nok unge voksne i dag som skyver dette med barn ut i periferien s\u00e5 lenge det ikke passer hundre prosent. Men livet er ikke alltid hundre prosent. Det g\u00e5r an \u00e5 klare seg bra likevel.", "Fjellene i St. Moritz er flekkete av sn\u00f8. I bunnen av de bratte veggene ligger friidrettsbanen hvor Henrik, Filip og Jakob skal l\u00f8pe rundt i en uendelig ring, mens venner og klassekamerater drar p\u00e5 sommerferie.", "Sove, trene, spise. Sove, trene, spise. S\u00e5 kommer EM. Og OL.", "Br\u00f8drene liker \u00e5 teste farens grenser og tuller med at Gjert er motstander av alt som er g\u00f8y. Pappa Ingebrigtsen innr\u00f8mmer at g\u00f8y kanskje ikke hans sterkeste side - men han kan kose seg.", "Han koser seg med barna. Og n\u00e5r de lykkes, spesielt etter motgang, blir han s\u00e5 emosjonell at han ikke vet hvor han skal gj\u00f8re av seg.", "- Jeg pr\u00f8ver \u00e5 gjemme meg vekk n\u00e5r det blir for ille, hele imaget ryker jo n\u00e5r jeg st\u00e5r der og griner som en unge. Men det har v\u00e6rt noen pinlige episoder under mesterskap.", "For i disse \u00f8yeblikkene er han ikke trener, bare pappa.", "- Det er s\u00e5 mye f\u00f8lelser involvert. N\u00e5r du ser hvor glade barna dine er, at de lykkes. Det har ingenting med idrett \u00e5 gj\u00f8re. Jeg er utrolig lettr\u00f8rt. Ikke i klassiske settinger som bryllup eller begravelser. Men n\u00e5r folk som er underdogs i en eller annen sammenheng klarer det, holder jeg p\u00e5 \u00e5 d\u00f8. Det skal ikke mer til enn en Disney-film.", "Men n\u00e5 skal Gjert Ingebrigtsen ta med barna ut p\u00e5 restaurant og spise middag. Og etterp\u00e5 skal de g\u00e5 hjem til leiligheten ved l\u00f8pebanen og si god natt.", "- Det handler ikke om det musikalske, sier han.", "Men n\u00e5r han ser de ukjente menneskene p\u00e5 skjermen overraske b\u00e5de dommere og publikum med g\u00e5sehudfremkallende prestasjoner, n\u00e5r han ser hvordan de overg\u00e5r seg selv og synger bedre enn noen trodde at var mulig, kjenner han seg litt igjen.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a8b823d6005bc99e9160a484260da19748fd37f8c25b320bcf5ff6f7c244c7da"}, {"field": "createtime", "value": "2017-04-30T14:29:07.000Z"}, {"field": "description", "value": "Gjert Ingebrigtsen vil bli imponert f\u00f8r han roser barn. N\u00e5 er tre av s\u00f8nnene hans Norges beste l\u00f8pere."}, {"field": "dominantimage", "value": "http://www.adressa.no/pluss/magasin/article13042240.ece/mhc8p0/ALTERNATES/w980-default/Uke28_Gjert%20Portrett%20hoved%20shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e8df90bf955c83d22b1f13cc58ab586236e2c059.jpg?597ecbaa"}, {"field": "dominantthumbnaildimensions", "value": "300x169"}, {"field": "heading", "value": ["Pappa Ingebrigtsens metode -adressa.no", "En som gremmes n\u00e5r vi sier at barna er s\u00e5 flinke til \u00e5 spise opp maten sin, s\u00e5 flinke til \u00e5 g\u00e5 p\u00e5 do og sender dem ut i livet som verdensmestere.", "Glemmer \u00e5 heie p\u00e5 de gode", "Uvanlig familie", "- Han sprang EM i terrengl\u00f8p med brukket bekken for tre \u00e5r siden og ble nummer ti. Med brukket bekken!", "Plagsomt vinner-jag", "Barnemat for flaskepant", "- Jeg har hatt en fin oppvekst, men det var t\u00f8ft \u00e5 ikke ha en far. Vi hadde det utrolig trangt \u00f8konomisk.", "En plan!", "Hans eget m\u00e5l? \u00c5 hjelpe barna til \u00e5 n\u00e5 sine. \u00c5 bli gode til \u00e5 l\u00f8pe, derimot, var barnas \u00f8nske.", "En finger mot brystet", "Ukorrekt stil", "- I etterp\u00e5klokskapens lys ser jeg ikke bort fra at den direkte stilen kan ha bidratt til \u00e5 ta bort idrettsgleden hos noen av barna mine. Og det beklager jeg.", "Tenke, men ikke si det", "Motstander av g\u00f8y", "Da gr\u00e5ter han, ikke bare noen t\u00e5rer nedover kinnet - han strigr\u00e5ter. Klarer ikke \u00e5 stoppe.", "Bare far", "Og kanskje, n\u00e5r de andre sover, skal han gj\u00f8re noe av det han liker best: Skjenke seg et glass vin, synke sammen foran Youtube og hente frem gamle klipp fra episoder av \u00abIdol\u00bb og \u00abAmerica\u2019s Got Talent\u00bb."]}, {"field": "id", "value": "e8df90bf955c83d22b1f13cc58ab586236e2c059"}, {"field": "keyword", "value": ["Ukeadressa", "Portrettet", "Gjert Ingebrigtsen", "Friidrett", "Henrik Ingebrigtsen", "Filip Ingebrigtsen"]}, {"field": "keywords", "value": "Ukeadressa,Portrettet,Gjert Ingebrigtsen,Friidrett,Henrik Ingebrigtsen,Filip Ingebrigtsen"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": "disney"}, {"field": "kw-concept", "value": ["barn", "hundre prosent"]}, {"field": "kw-entity", "value": ["ingrid", "youtube", "filip og jakob", "norges", "vestlandet", "m. og ol", "got talent", "tone", "ukeadressa", "jakob", "kristoffer", "idol", "finn", "og ol", "ingebrigtsen", "william", "aner", "filip og jakob ingebrigtsen"]}, {"field": "kw-location", "value": ["b\u00e5tsfjord", "amsterdam", "sandnes", "martin", "rio", "stavanger", "egersund", "finnmark", "st. moritz", "sveits", "america"]}, {"field": "kw-pageclass", "value": "article"}, {"field": "kw-person", "value": ["team ingebrigtsen", "filip ingebrigtsen", "gjert ingebrigtsen", "eva ingebrigtsen", "jakob ingebrigtsen", "henrik ingebrigtsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13042240.ece/mhc8p0/ALTERNATES/w980-default/Uke28_Gjert%20Portrett%20hoved%20shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pappa Ingebrigtsens metode"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/15/Pappa-Ingebrigtsens-metode-13042241.ece"}, {"field": "pageclass", "value": ["article"]}, {"field": "publishtime", "value": "2016-07-15T10:42:25.000Z"}, {"field": "recs-articleid", "value": "13042241"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-15T10:42:25.000Z"}, {"field": "recs-rawtitle", "value": "Pappa Ingebrigtsens metode -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Gjert Ingebrigtsen vil bli imponert f\u00f8r han roser barn. N\u00e5 er tre av s\u00f8nnene hans Norges beste l\u00f8pere."}, {"field": "thumbnail", "value": "http://content-thumbnail.cxpublic.com/content/thumbnail200x150/e8df90bf955c83d22b1f13cc58ab586236e2c059.jpg?597ecbaa"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-31T06:18:18.000Z"}, {"field": "title", "value": "Portrettet i Ukeadressa: Pappa Ingebrigtsen liker ikke g\u00f8y"}, {"field": "url", "value": "http://www.adressa.no/pluss/magasin/2016/07/15/Pappa-Ingebrigtsens-metode-13042241.ece"}, {"field": "urlhash", "value": "e8df90bf955c83d22b1f13cc58ab586236e2c059"}], "score": 0.5927473, "siteId": "9222270286501375973", "id": "e8df90bf955c83d22b1f13cc58ab586236e2c059"}

