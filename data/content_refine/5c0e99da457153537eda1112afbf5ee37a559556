{"fields": [{"field": "modifiedtime", "type": "time", "value": "2012-04-11T16:09:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["johan o. jensen", "journalist", "forfatter"]}, {"field": "body", "value": ["Saken oppdateres.", "I det 600 \u00e5r gamle tidsl\u00f8pet mellom Gutenberg og dagens nettavis utgj\u00f8r pressehistorien rundt regnet 350 \u00e5r. Hva var den f\u00f8rste norske \u00abavis\u00bb? For \u00e5 finne svaret m\u00e5 vi overraskende til St\u00f8ren i gamle Trondhjems len. 14. september 1660 mottar sogneprest Jon Eriksen Jamt en postsending fra Christiania med noe vi i dag vil benevne nyheter, forfattet av det vi i dag vil kalle journalister, om bl. a. store troppeforflytninger i byen. I disse h\u00e5ndskrevne nyhetsbladene, hvorav brevet p\u00e5 St\u00f8ren er det eldste vi kjenner til, var kimen lagt til \u00e5 formidle kontakt mellom lesende mennesker som n\u00f8dvendigvis ikke kjente hverandre fra f\u00f8r. Alts\u00e5 en avis. Men det tok ytterligere 200 \u00e5r \u00e5 utvikle journalistikken slik vi kjenner den. Massemedier i dagens forstand kan vi knapt snakke om f\u00f8r rotasjonspressen ble tatt i bruk p\u00e5 slutten av 1800-tallet.", "Denne kronikken skal handle om de to f\u00f8rste bindene av \u00abNorsk Presses historie\u00bb. (Bind 3 og 4 ble anmeldt p\u00e5 kultursidene 26.april.) Det f\u00f8rste bindet spenner over det lengste stykket tid \u2013 fra 1660 til 1880 \u2013 tiden for formannskapslovene, parlamentarismen og fremveksten av de politiske partiene. Avislesning forutsetter en opplyst allmennhet, derfor var de f\u00f8rste avisene sv\u00e6rt beskjedne i opplag og avhengig av det kongelige \u00abprivilegium\u00bb \u2013 tillatelse \u2013 slik Adresseavisen var da den som nr. 2 etter \u00abIntelligenz-seddelene\u00bb i Christiania \u2013 fikk sitt privilegium i 1767. Den generelle ytringsfrihetspolitikken etter 1750-tallet gjaldt nemlig ikke avisene. Her \u00f8nsket majesteten fortsatt full kontroll. Den trondhjemske \u00abadresseavisen\u00bb var de f\u00f8rste \u00e5rene heller ingen nyhetsavis i v\u00e5r forstand. Aviser var ukjent for allmuen. F\u00f8r 1830 kom det \u2013 med to unntak \u2013 ut aviser bare i hoved-staden og de \u00f8vrige stiftsbyene \u2013 det vil si Bergen, Trondhjem og Christiansand. Men fra slutten av 1860-tallet var avisveksten s\u00e6rlig sterk. I 1880 hadde Norge 107 aviser. Senere steg det til langt over 200. Tallet like f\u00f8r andre verdenskrig l\u00e5 p\u00e5 formidable 287!", "1800-tallsavisene ble ogs\u00e5 mer \u00abspennende\u00bb i betydningen mer illustrert med fotografier, og vi f\u00e5r de store avismakerne, som de ville hett i dag; Amandus Schibsted, Christian Friele og Ola Thommessen, for \u00e5 nevne tre av dem. Ved inngangen til det nye \u00e5rhundre har pressen tatt en viktig rolle i nasjonsbyggingen og i moderniseringen av det norske samfunnet. En samfunnsmakt er blitt til, journalistikken har gradvis \u00aboppfunnet\u00bb seg selv og avislesning er blitt vanlig i alle samfunnsklasser. Men n\u00e5 er det partiene som tar over, eller i noen f\u00e5 tilfeller avholdssaken eller m\u00e5lr\u00f8rsla. Men det meste handler om partibinding og en journalistikk i en ofte n\u00e6rmest propagand-istisk stil. B\u00e5de referatet og lederen er viet partiet. Sterkest st\u00e5r det systemet i H\u00f8yre- og A-pressen, mens Venstre gir sine aviser en l\u00f8sere tilknytning til partiet. Konservative Morgenbladet var for\u00f8vrig den f\u00f8rste avis som begynte med ledere.", "De nye arbeideravisene skaper et utvidet lesermarked: Sm\u00e5brukere, husmenn, fiskere og arbeidsfolk i byene. Mange av dem, som Martin Tranm\u00e6l, tar revolusjonen med seg inn i redaksjonen. Men selv i en tid som dette \u2013 mer preget av avisf\u00f8dsel enn av d\u00f8d \u2013 innser selv den mest radikale antikapitalistiske redakt\u00f8r, at man kan ikke heve seg over markedskreftene hvis man vil ut med sitt budskap. Dette er en tid da vi ser \u00f8konomisk vilje og evne knyttet til journalistisk vilje og evne. Det n\u00e6re var viktig, men skal man trekke frem et forhold som overrasker, er den h\u00f8ye utenlandsdekningen \u2013 noe som igjen trolig skyldtes den store interessen for utenrikspolitikk og andre former for internasjonal p\u00e5virkning \u2013 f.eks. den russiske revolusjon. Avisene var med rette stolte av sin utenlandsdekning.", "Selv om partiboka var meget styrende, s\u00e5 ogs\u00e5 pressefolkene at det var n\u00f8dvendig med en samlende presseorganisasjon, og allerede i 1910 ble Norsk Presseforbund (NP) konstituert \u2013 ogs\u00e5 med det mandat \u00e5 l\u00f8se interne tvister mellom pressefolk og avisene. Den som tror at kriminaljournalistikken var mer hensynsfull p\u00e5 den tid, tar grundig feil. Titler som \u00abGrufullt vanviddsdrap p\u00e5 Torshov i dag\u00bb (Dagbladet 26.2 -1934) med navngivelse av b\u00e5de drapsmann og offer og med detaljer som \u00abs\u00f8rgelig pengemangel, nerv\u00f8sitet og sjalusi er grunnene til tragedien\u00bb, vakte avsky over alt. Og to \u00e5r senere fikk pressen sin f\u00f8rste V\u00e6r Varsom-plakat. Blant annet en symbolsterk henvendelse fra Trondheim Presteforening l\u00e5 bak!", "Den andre verdenskrig ble ingen \u00e6rerik tid for norsk presse. Det var en utbredt oppfatning i samtiden at pressen \u00abfalt til fote\u00bb, og dette verket endrer ikke stort p\u00e5 den oppfatning. Trond Hegna som skrev den rakryggede lederen \u00abIngen nordmann til salgs\u00bb fikk lide for det. Slike som ham havnet i fangenskap eller ble skutt som Harald Langhelle i Arbeider-Avisa. Den senere hyllede dikter Rolf Jacobsen hoppet uforst\u00e5elig nok over p\u00e5 den andre siden, og ble etter krigen d\u00f8mt til 3 1\u20442 \u00e5rs tvangsarbeid. Ikke uten grunn kunne Vidkun Quisling argumentere overfor Hitler i 1942 at 85 prosent av Norges samlede avisopplag n\u00e5 gikk inn for den nye tid.", "Kvinnelige journalister har v\u00e6rt s\u00e5 godt som usynlige i pressehistorien. Dette verket retter noe p\u00e5 det, men ikke mye. De redigerte ikke bare de s\u00e5kalte \u00abkvinnesidene\u00bb, om noen skulle tro det. Gerda Grepp og Birgit Nissen gikk skarpt ut mot den gryende fascismen. Grepp og Lise Lindb\u00e6k satset livet som reportere ved fronten under den spanske borgerkrigen. Caro Olden som startet i Adresseavisen og fortsatte i Stavanger Aftenbladet og Dagbladet, sammenfattet sine erfaringer slik: \u00abDet er slett ikke s\u00e5 at kvinnene da de fikk innpass i avisene, ga dem en forsiktigere og snillere tone. Jeg er fristet til \u00e5 si tvertimot\u00bb. Hvorfor er da de s\u00e5 godt som usynlige i norsk pressehistorie?", "joojense@online.no"]}, {"field": "category0", "value": "meninger"}, {"field": "contenthash", "value": "d6920dee98c4e48c154b90c52e9485979ee7f8ea65fc4addd662f7f0881e5c65"}, {"field": "createtime", "value": "2016-07-03T15:39:57.000Z"}, {"field": "description", "value": "Omsider har Norge f\u00e5tt sin egen pressehistorie \u2013 et firebinds verk p\u00e5 nesten 2000 sider, typografisk delikat og godt balansert mellom historiefortelling, oppslagsverk og gode leseopplevelser."}, {"field": "dominantimage", "value": "http://www.adressa.no/incoming/article1355125.ece5/ALTERNATES/w980-default/Kronikkfoto%201905"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c0e99da457153537eda1112afbf5ee37a559556.jpg?59806d82"}, {"field": "dominantthumbnaildimensions", "value": "300x169"}, {"field": "heading", "value": "En samfunnsmakt blir til -adressa.no"}, {"field": "id", "value": "5c0e99da457153537eda1112afbf5ee37a559556"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-company", "value": ["a-pressen", "schibsted"]}, {"field": "kw-concept", "value": ["presse", "avis", "norsk presse"]}, {"field": "kw-entity", "value": ["grufullt", "stavanger aftenbladet", "norsk presses", "vidkun quisling", "venstre", "hitler", "st\u00f8ren", "trondhjem og christiansand", "olden", "christiania", "trondhjems", "v\u00e6r varsom", "intelligenz", "bind 3", "gerda grepp og birgit nissen", "torshov", "trondheim presteforening", "dagbladet", "h\u00f8yre", "stavanger aftenbladet og dagbladet", "morgenbladet", "norge 107", "christian friele og ola thommessen", "adresseavisen", "norsk presseforbund", "arbeider-avisa"]}, {"field": "kw-location", "value": ["gutenberg", "bergen"]}, {"field": "kw-pageclass", "value": "article"}, {"field": "kw-person", "value": ["martin tranm\u00e6l", "birgit nissen", "trond hegna", "harald langhelle", "ola thommessen", "rolf jacobsen", "jon eriksen jamt", "lise lindb\u00e6k", "gerda grepp", "christian friele"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1355125.ece5/ALTERNATES/w980-default/Kronikkfoto%201905"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En samfunnsmakt blir til"}, {"field": "og-type", "value": "article"}, {"field": "og-url", "value": "http://www.adressa.no/meninger/article1483951.ece"}, {"field": "pageclass", "value": ["article"]}, {"field": "publishtime", "value": "2010-05-19T08:10:46.000Z"}, {"field": "recs-articleid", "value": "1194213"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-19T08:10:46.000Z"}, {"field": "recs-rawtitle", "value": "En samfunnsmakt blir til -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Omsider har Norge f\u00e5tt sin egen pressehistorie \u2013 et firebinds verk p\u00e5 nesten 2000 sider, typografisk delikat og godt balansert mellom historiefortelling, oppslagsverk og gode leseopplevelser."}, {"field": "thumbnail", "value": "http://content-thumbnail.cxpublic.com/content/thumbnail200x150/5c0e99da457153537eda1112afbf5ee37a559556.jpg?59806d82"}, {"field": "thumbnailfullheightdimensions", "value": "200x1296"}, {"field": "timestamp", "value": "2017-08-01T12:01:06.000Z"}, {"field": "title", "value": "En samfunnsmakt blir til"}, {"field": "url", "value": "http://www.adressa.no/meninger/article1483951.ece"}, {"field": "urlhash", "value": "5c0e99da457153537eda1112afbf5ee37a559556"}], "score": 0.7524935, "siteId": "9222270286501375973", "id": "5c0e99da457153537eda1112afbf5ee37a559556"}

