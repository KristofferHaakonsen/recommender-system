{"fields": [{"field": "modifiedtime", "type": "time", "value": "2013-02-04T12:57:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trude kolderup", "f\u00f8rsteamanuensis i fransk litteratur", "ntnu"]}, {"field": "body", "value": ["Saken oppdateres.", "Mange vil hevde at s\u00e5 gamle historier m\u00e5 aktualiseres for \u00e5 treffe dagens publikum. Men publikum kan ogs\u00e5 g\u00e5 en eldre tragedie i m\u00f8te ved \u00e5 bevege seg bakover i historien.", "Dagens premiere bringer oss tilbake til selve gullalderen i fransk \u00e5ndsliv, da Ludvig 14. dyrket sitt enevelde ved \u00e5 knytte til seg forfattere som kunne kaste glans over Europas mektigste monark. Klassisismens forfattere veide sine ord og forholdt seg til et strengt regelverk. Som en reaksjon p\u00e5 barokkens overdrivelser, var klassisistenes store ideal m\u00e5tehold. Og selv om m\u00e5tehold ikke er det man assosierer med Solkongens liv, er klassisismen som periode sterkt knyttet til hans regime (1643-1715). Hoffet, som flyttet fra Louvre til Versailles, ble en sentral litter\u00e6r institusjon der b\u00e5de Moli\u00e8re og Racine fikk livn\u00e6re seg som dramatikere.", "Klassisismens overordnede prinsipp var etterlikningen av naturen og antikkens mesterverk. Da man la vekt p\u00e5 naturens stabile og universelle karakter med dens allmenngyldige sannheter, kunne antikkens briljante fremstillinger av menneskets natur, betraktes som evig gjeldende. Aristoteles beskrivelse av antikkens diktekunst ble dermed grunnlaget for det klassisistiske regelverket, som blant annet krevde at et drama skulle v\u00e6re sannsynlig, s\u00f8mmelig og moralsk bel\u00e6rende. Den romerske dikteren Horats\u2019 ideal om \u00e5 forene det nyttige og det behagelige (utile dulci) ble ogs\u00e5 videref\u00f8rt slik at det gjaldt \u00e5 behage for \u00e5 bel\u00e6re. M\u00e5let var \u00e5 oppdra publikum til \u00e5 bli en s\u00e5kalt \u00abhonn\u00eate homme\u00bb, det vil si et stabilt og konservativt menneske som ter seg slik det behager hoffet. Derav kommer ordet h\u00f8flig.", "Ordet originalitet var ganske fremmed for en klassisist. \u00abalt er sagt\u00bb, skrev forfatteren Jean de La Bruy\u00e8re (d. 1696). Dermed gjaldt det bare \u00e5 perfeksjonere de gamle mesterverk, og s\u00e6rlig tragediene, som representerte den mest tradisjonsrike genre. If\u00f8lge Aristoteles, skulle tragediens helter vekke b\u00e5de medlidenhet og frykt for derigjennom \u00e5 skape en slags renselse (katarsis). Racines tragedie viser oss hvor galt det kan g\u00e5 hvis pasjonene f\u00e5r komme til orde. I forordet til Fedra forklarer forfatteren hvordan han ville forbedre Evripides\u2019 og Senecas tragedier med samme tema, ved \u00e5 gj\u00f8re det mer tydelig at heltinnen er dels skyldig, dels uskyldig i sin egen skjebne. Slik kan publikum b\u00e5de frykte hennes d\u00f8delige valg og ha medlidenhet med henne som offer for noe forutbestemt. Hva var s\u00e5 Fedras skjebne? Dette var kjent stoff for Racines publikum, men mange av dagens teatergjengere kan nok trenge en liten oppfriskning i gresk-romersk mytologi.", "Heltinnens skjebne er ul\u00f8selig knyttet til kj\u00e6rlighetens gudinne Venus, som bedro sin mann, guden Hefaistos, med hans bror Mars. Solguden, som ser alt, avsl\u00f8rte det illegitime forholdet, slik at paret ble latterliggjort for de andre gudene. Som hevn forbannet Venus alle solgudens kvinnelige etterkommere, deriblant dronningen av Kreta, Pasifae og hennes d\u00f8tre Ariadne og Fedra, ved \u00e5 gj\u00f8re dem til offer for fatale forelskelser. Pasifae forelsket seg i en tyr og f\u00f8dte et monster med menneskekropp og tyrehode \u2013 Minotauren \u2013 som kong Minos stengte inne i en underjordisk labyrint. Befolkningen i Athen ble tvunget til \u00e5 mate det fryktinngytende monsteret med syv jomfruer og syv unge menn hvert \u00e5r inntil Athens konges\u00f8nn Tesevs endelig drepte Minotauren, med god hjelp fra prinsesse Ariadne som forelsket seg i den sjarmerende helten. Til Ariadnes fortvilelse stakk Tesevs av og giftet seg med s\u00f8steren Fedra.", "Tragedien om Fedra, hvis navn betyr \u00abden skinnende\u00bb, viser hvordan ogs\u00e5 hun m\u00e5 lide fordi hun er solgudens barnebarn. Venus har gjort henne bokstavelig talt d\u00f8delig forelsket i hennes stes\u00f8nn Hippolytos. Men Racine viser ogs\u00e5 at heltinnen dels f\u00e5r skyld i sin skjebne, da hun velger \u00e5 snakke om sin fatale forelskelse. \u00ab\u00c5 snakke eller ikke snakke\u00bb det er sp\u00f8rsm\u00e5let i Racines Fedra, skal vi tro den franske teoretikeren Roland Barthes. Og replikkene er det sentrale i en klassisistisk tragedie. For p\u00e5 1600-tallet var det resultatet av forfatterens m\u00f8ysommelige arbeid som skulle treffe publikum mer enn det visuelle scenebildet.", "Racines tekst er s\u00e5 velkomponert at hver scene blir et fatalt skritt mot slutten, og hver replikk en n\u00f8dvendig del av helheten. Omslaget (en uventet nyhet som forandrer alt) skjer i tragediens midterste verselinje, slik at symmetrien blir perfekt. I tillegg er hele tragedien skrevet p\u00e5 sv\u00e6rt musikalske aleksandrinere, et fransk versem\u00e5l som best\u00e5r av tolv stavelser delt p\u00e5 midten.", "Dette gj\u00f8r gjendiktningen til en stor utfordring. Haldis Moren Vesaas gjendiktet verket til nynorsk i forbindelse med Norges f\u00f8rste oppsetning av Fedra p\u00e5 Det Norske Teatret i 1960. Det ble en stor suksess. Tr\u00f8ndelag Teater har n\u00e5 valgt en ny gjendiktning til bokm\u00e5l. Det gjenst\u00e5r \u00e5 se om vi i dag opplever samme medlidenhet og frykt som publikum tidligere gjorde i m\u00f8tet med den skinnende og d\u00f8ende heltinnen.", "Hvis Fedra fortsatt griper oss, hadde klassisistene kanskje rett i at det er noe stabilt ved den menneskelige natur."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "6b593557603172079ce02e8439be641d12e1d9c63a2f5abd10519a50392e8365"}, {"field": "createtime", "value": "2015-11-16T16:46:06.000Z"}, {"field": "description", "value": "I dag har Tr\u00f8ndelag Teater premiere p\u00e5 den franske klassisismens mesterverk, Jean Racines tragedie Fedra (1677), der handlingen er lagt til det antikke Hellas."}, {"field": "dominantimage", "value": "http://www.adressa.no/incoming/article7054881.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/087764a07937e979426de643e89b802c2a51ad24.jpg?5956c148"}, {"field": "dominantthumbnaildimensions", "value": "300x169"}, {"field": "heading", "value": "En evig tragedie -adressa.no"}, {"field": "id", "value": "087764a07937e979426de643e89b802c2a51ad24"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-concept", "value": ["tragedie", "dels skyldig", "publikum", "menneskets natur", "fatale forelskelse", "evig tragedie"]}, {"field": "kw-entity", "value": ["norges", "europas", "hippolytos", "pasifae", "minos", "evripides", "ariadne", "moli\u00e8re og racine", "louvre", "det norske teatret", "ariadne og fedra", "senecas", "aristoteles", "jean de la bruy\u00e8re", "racines fedra", "solkongens", "ludvig", "hefaistos", "tesevs", "tr\u00f8ndelag teater", "minotauren", "horats", "moren vesaas"]}, {"field": "kw-location", "value": ["racine", "kreta", "venus", "athen", "hellas", "mars", "la bruy\u00e8re", "versailles"]}, {"field": "kw-pageclass", "value": "article"}, {"field": "kw-person", "value": ["jean racines", "roland barthes"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7054881.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En evig tragedie"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7054837.ece"}, {"field": "pageclass", "value": ["article"]}, {"field": "publishtime", "value": "2013-02-07T04:00:06.000Z"}, {"field": "recs-articleid", "value": "7054837"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-02-07T04:00:06.000Z"}, {"field": "recs-rawtitle", "value": "En evig tragedie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I dag har Tr\u00f8ndelag Teater premiere p\u00e5 den franske klassisismens mesterverk, Jean Racines tragedie Fedra (1677), der handlingen er lagt til det antikke Hellas."}, {"field": "thumbnail", "value": "http://content-thumbnail.cxpublic.com/content/thumbnail200x150/087764a07937e979426de643e89b802c2a51ad24.jpg?5956c148"}, {"field": "thumbnailfullheightdimensions", "value": "200x1333"}, {"field": "timestamp", "value": "2017-06-30T21:23:20.000Z"}, {"field": "title", "value": "En evig tragedie"}, {"field": "url", "value": "http://www.adressa.no/meninger/kronikker/article7054837.ece"}, {"field": "urlhash", "value": "087764a07937e979426de643e89b802c2a51ad24"}], "score": 0.7536849, "siteId": "9222270286501375973", "id": "087764a07937e979426de643e89b802c2a51ad24"}

