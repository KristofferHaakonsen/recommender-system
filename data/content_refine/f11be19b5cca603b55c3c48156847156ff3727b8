{"fields": [{"field": "modifiedtime", "type": "time", "value": "2012-04-19T14:42:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Orkesteret av turtallsdesperate totaktsmotorer spiller opp, armadaen med femtikubikkere freser mot oss og osen fra godt oljeblandet bensin vekker slumrende mopedistminner. Vi har brukt en lang dag p\u00e5 \u00e5 lete etter mopedkailla, og fryder oss over m\u00f8tet med \u00abSkurkeklubben\u00bb som forbereder sommerens store raid. Men la oss begynne med begynnelsen:- Karene p\u00e5 moped? Nei, dem ser vi ikke lenger, de bruker vel rullator n\u00e5.Slik svares det n\u00e5r vi sp\u00f8r oss for p\u00e5 Coop'en, p\u00e5 Statoil og Shell p\u00e5 vei gjennom Melhus, H\u00f8londa og Meldal. Og det sl\u00e5r oss at mopedkaill-rekrutteringen er katastrofalt d\u00e5rlig. N\u00e5 til dags skaffer alle seg f\u00f8rerkort og bil. Ingen gidder \u00e5 satse p\u00e5 et livslangt forhold til en enkel og grei moped.Du kan sikkert se ham for deg: Godt p\u00e5kledd gubbe med gammel Tempo Corvette, sykkelveske og ryggsekk p\u00e5 vei til butikken. Men n\u00e5r s\u00e5 du ham egentlig sist? Det kan v\u00e6re en stund siden, for stille og up\u00e5aktet har landeveiens putrende riddere blitt en s\u00e5 godt som utd\u00f8dd rase.Vi kj\u00f8rer lenge grusvei opp og bygdevei ned uten \u00e5 se snurten av en mopedkaill.Forresten er det ikke rart at vi sliter med \u00e5 finne det vi jakter p\u00e5. Ville veier-teamet er nemlig amputert. V\u00e5r kj\u00e6re Volvo er p\u00e5 hjerteoperasjon, den 33 \u00e5r gamle motoren skal skiftes. Kyndige volvokarer har lenge ristet bedr\u00f8vet p\u00e5 hodet av den stygge motorlyden. Imens m\u00e5 vi holde ut med en ubehagelig ny og komfortabel bil.- Jeg hadde en fast kunde med gammelmoped, men for ett \u00e5r siden flyttet han p\u00e5 aldershjemmet og n\u00e5 er han borte, sier John A. Hammer\u00e5s bak disken p\u00e5 bensinstasjonen p\u00e5 Korsvegen. Men etter en tur p\u00e5 bakrommet, kommer han p\u00e5 et ektepar i nabolaget som begge har moped.N\u00e5r vi treffer Torger Eid, har han allerede v\u00e6rt p\u00e5 butikken med mopeden sin, men tar gjerne en mopedprat. Kona, derimot, er ikke interessert i \u00e5 prate med Ville Veier.- Har dere ikke noe annet \u00e5 skrive om, kan det v\u00e6re det samme, sier hun og h\u00f8res meget bestemt ut.Et \u00f8yeblikk vakler vi. Kanskje har hun rett, kanskje burde vi slutte \u00e5 vase rundt i meningsl\u00f8shetens grenseland, og heller la mopedheltene v\u00e6re i fred med sine sm\u00e5 totaktere. Men vi tar oss fort inn. Hvis alle s\u00e5 poenget med det vi leter etter, var det jo ikke noe poeng, tenker vi og blir med Torger ut i bua for \u00e5 se p\u00e5 hans velholdte Tempo Tiger.Han har hatt fem doninger siden han begynte som mopedist i slutten av femti\u00e5ra. Kj\u00f8rte til og fra skogsarbeid, kj\u00f8rte i minusgrader og sn\u00f8. Kom alltid fram. En gang var han riktig nok mer d\u00f8d enn levende da han stivspekt m\u00e5tte hjelpes av med kl\u00e6rne og opp i badekaret. N\u00e5 er det slutt p\u00e5 vinterturene, og mopeden brukes bare til og fra butikken.Vi setter kursen over til Orkdalen.P\u00e5 samvirkelaget i Svorkmo f\u00e5r vi klar beskjed om at den kanskje eneste gjenv\u00e6rende mopedkaillen er Arnulf Smedhaug.Arnulf er 85 \u00e5r og har hatt litt problemer med balansen i det siste, s\u00e5 mopedturene er ikke s\u00e5 hyppige som f\u00f8r, men han henter fram sin Tempo Corvette 1982-modell fra uthuset mens katta mjauer mistilpass over fremmedfolkene som forpurrer middagsrutinene p\u00e5 sm\u00e5bruket.- Den f\u00f8rste mopeden min var gild. Med den kj\u00f8rte jeg 30 liters melkespann fra setra. En annen gang skulle jeg levere 80 kilo slakt p\u00e5 samlaget, men det var ingen hest som var skodd. Da tok jeg like godt mopeden, den klarte \u00e5 frakte b\u00e5de meg og slaktet opp bakkene!- Hvorfor har du aldri skaffet deg bilsertifikat?- Det var ikke s\u00e5 mye \u00e5 kj\u00f8pe for i den tida og siden fikk jeg aldri somlet meg til det. N\u00e5 er det vel for sent?Arnulf minnes fisketurer til elva og isfiske om vinteren. Alltid med mopeden, den sviktet aldri.- Corvetten er i god stand fortsatt, det er verre med kaillen som skal sitte opp\u00e5, beklager Arnulf f\u00f8r han rusler inn for \u00e5 koke fisk til seg selv og katten.Etter \u00e5 ha tr\u00e5let sideveienes avstikkere i halve Meldal, treffer vi omsider p\u00e5 Erik Rye h\u00f8yt oppi lia s\u00f8r for \u00c5. Med sine 64 \u00e5r er han en ung mopedist og durer i vei opp bakkene s\u00e5 grusen spruter bak den ett \u00e5r gamle crossmopeden.En ekte mopedkaill kj\u00f8rer ikke n\u00f8dvendigvis gammelmoped, tvert imot, han fornyer stallen n\u00e5 og da. Og Erik er utvilsomt av den ekte sorten. Han har hatt moped all sin dag, og bruker den p\u00e5 vei til og fra g\u00e5rdsarbeid og til skotthyllkamper nede i bygda.S\u00e5 er det heldigvis en viss mopedkaill-rekruttering likevel, tenker vi i et blaff av oppstemthet, men kommer oss fort ned p\u00e5 jorda igjen. Ved n\u00e6rmere ettertanke er Erik den eneste ekte mopedkaillen vi har m\u00f8tt som er under 70 \u00e5r, og alle har vi m\u00e5ttet lete fram selv (guttunger p\u00e5 moped teller ikke). Nei, mopedkaill-\u00e6raen er nok snart et tilbakelagt kapittel i norsk samferdselshistorie.S\u00e5 sjeldne er de ekte mopedkaillan at vi m\u00e5 hente fram de som har gjort mopeden til livsstil og hobby, vi m\u00e5 tilkalle Skurkeklubben, Tr\u00f8ndelags mest fanatiske mopedister.Vi ringer skurkesjef Byrge Aspaas som p\u00e5 kort varsel trommer sammen gjengen til klubbhuset i Fossegrenda, mens vi kj\u00f8rer p\u00e5 s\u00f8rgelig mopedfrie veier tilbake til byen.For gutta i Skurkeklubben (navnet kommer fra Donald Duck & co der Storeulv forgjeves pr\u00f8ver \u00e5 bli slem nok til \u00e5 bli medlem i Skurkeklubben) er mopeden riktig nok bare en hobby, men nettopp derfor er den blodig alvor. Dette er hardcore mopedister. Selv en sekstitalls klassisk Corvette er for ny, de fleste i denne gjengen har skaffet seg den f\u00f8rste ekte mopeden p\u00e5 den norske markedet, den pinglete, sykkelaktige Tempo Handy med tynne dekk, sykkelbagasjeb\u00e6rer og pedaler, like gammel som gutta selv.De m\u00f8tes hver l\u00f8rdag i ei sliten brakke mellom containere og gjengrodd veikant. Her er det vedfyring og kaffe p\u00e5 primus f\u00f8r turene til Klett kaf\u00e9 og h\u00f8y respatex-faktor. Poenget er \u00e5 mekke selv og bruke mopedene til turer.- Vi startet med Tempo Standard og andre motorsykler, men har siden bare g\u00e5tt nedover i kubikk, sier Byrge (bildet).- Ned i kubikk og opp i fart, legger Ernst Baumeyer til og ser passelig skurkete ut.- Handyen veier bare 38 kilo, s\u00e5 den er lett \u00e5 f\u00e5 opp i fart, forklarer han uten at vi tror det er hele sannheten. Skurkeklubben har nok noen hemmelige triks. Tempo Handy var i sin tid utrykningskj\u00f8ret\u00f8y for jordm\u00f8dre, s\u00e5 den m\u00e5 n\u00f8dvendigvis t\u00e5le \u00e5 f\u00e5 litt luft under vingene.Om en dr\u00f8y uke f\u00e5r b\u00e5de mopeder og kailler virkelig luftet seg. Da legger de ut p\u00e5 ekspedisjon til Aidensfield, eller Goathland som landsbyen fra TV-serien \u00abMed hjartet p\u00e5 rette staden\u00bb egentlig heter. Kj\u00f8rer p\u00e5 mopedene til Bergen, tar b\u00e5ten til Newcastle og putrer videre over Yorkshire-heiene, drevet fram av h\u00e5pet om \u00e5 bli servert \u00f8l av \u00abGina\u00bb p\u00e5 puben.Det er fint at noen gjenskaper fortiden n\u00e5r fortiden selv er i ferd med \u00e5 bli bare fortid. Fint at noen stepper inn som nye mopedkailla, selv om de har mopeden mer som hobby enn som eneste framkomstmiddel. Forh\u00e5pentligvis vil det enn\u00e5 en stund finnes noen som kan forflytte seg p\u00e5 hjul uten \u00e5 frakte p\u00e5 ett tonn st\u00e5l og plast, men den siste generasjonen ekte mopedkailla har nok snart fylt opp den siste tanken.Hvis da ikke den nye b\u00f8lgen med scooterjenter er svaret. Mens gutta skaffer seg bil eller motorsykkel s\u00e5 fort lommeboka og alderen tillater det, og helst litt f\u00f8r, skj\u00f8nner jentene at moped er lurt og rimelig. Kanskje har fremtidens mopedkailla flagrende h\u00e5r under hjelmen?"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "a641e75293bec2207e9da133743fc2cad8392998db53345a97a5362102fb8c19"}, {"field": "createtime", "value": "2015-05-28T20:40:06.000Z"}, {"field": "description", "value": "F\u00f8r fant du dem utenfor hvert samvirkelag, men n\u00e5 er de ekte \u00abmopedkaillan\u00bb nesten borte. En skurkete gjeng er i ferd med \u00e5 overta."}, {"field": "dominantimage", "value": "http://www.adressa.no/incoming/article1084921.ece5/ALTERNATES/w980-default/ver2%20SKURKEKLUBBEN%20TRONDHEIM7619"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f11be19b5cca603b55c3c48156847156ff3727b8.jpg?59845aae"}, {"field": "dominantthumbnaildimensions", "value": "300x169"}, {"field": "heading", "value": "Landeveiens putrende riddere -adressa.no"}, {"field": "id", "value": "f11be19b5cca603b55c3c48156847156ff3727b8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-company", "value": "volvo"}, {"field": "kw-concept", "value": ["moped", "putrende riddere", "landeveiens putrende", "landeveiens putrende riddere"]}, {"field": "kw-entity", "value": ["skurkeklubben", "coop", "storeulv", "gina", "fossegrenda", "tempo standard", "\u00e5. med", "tr\u00f8ndelags", "corvette", "tempo corvette", "korsvegen", "tempo handy", "klett", "statoil og shell", "tempo corvette 1982", "h\u00f8londa og meldal", "svorkmo", "goathland", "tempo tiger", "aidensfield", "orkdalen", "ville veier"]}, {"field": "kw-location", "value": ["newcastle", "melhus", "meldal", "yorkshire", "bergen"]}, {"field": "kw-pageclass", "value": "article"}, {"field": "kw-person", "value": ["john a. hammer\u00e5s", "ernst baumeyer", "erik rye", "torger eid", "arnulf smedhaug", "donald duck", "byrge aspaas"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1084921.ece5/ALTERNATES/w980-default/ver2%20SKURKEKLUBBEN%20TRONDHEIM7619"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Landeveiens putrende riddere"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article15273.ece"}, {"field": "pageclass", "value": ["article"]}, {"field": "publishtime", "value": "2004-06-18T23:00:10.000Z"}, {"field": "recs-articleid", "value": "1443430"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-06-18T23:00:10.000Z"}, {"field": "recs-rawtitle", "value": "Landeveiens putrende riddere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "F\u00f8r fant du dem utenfor hvert samvirkelag, men n\u00e5 er de ekte \u00abmopedkaillan\u00bb nesten borte. En skurkete gjeng er i ferd med \u00e5 overta."}, {"field": "thumbnail", "value": "http://content-thumbnail.cxpublic.com/content/thumbnail200x150/f11be19b5cca603b55c3c48156847156ff3727b8.jpg?59845aae"}, {"field": "thumbnailfullheightdimensions", "value": "200x1932"}, {"field": "timestamp", "value": "2017-08-04T11:29:50.000Z"}, {"field": "title", "value": "Landeveiens putrende riddere"}, {"field": "url", "value": "http://www.adressa.no/tema/villeveier/article15273.ece"}, {"field": "urlhash", "value": "f11be19b5cca603b55c3c48156847156ff3727b8"}], "score": 0.89663017, "siteId": "9222270286501375973", "id": "f11be19b5cca603b55c3c48156847156ff3727b8"}

