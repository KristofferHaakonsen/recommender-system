{"fields": [{"field": "modifiedtime", "type": "time", "value": "2015-10-30T08:03:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Hage", "Bolig"]}, {"field": "author", "value": "synne hellum marschh\u00e4user"}, {"field": "body", "value": ["Saken oppdateres.", "\u00ab Delte naboens uthus i to \u00bb, \u00ab 16 \u00e5r i nabokrangel om antenne. Naboene m\u00f8tes i retten for 26. gang. \u00bb, \u00ab Skj\u00f8t med pistol i nabokrangel \u00bb, \u00abFikk 120.000 kroner i erstatning for plagsom nabo\u00bb", "De er alle overskrifter fra de siste \u00e5rene. I tillegg er det saker om naboer i masseslagsm\u00e5l over parkeringsplass , en nabo skal ha dumpet flere tonn stein foran naboens hus p\u00e5 grunn av en l\u00e5ve og naboer som m\u00f8tes i retten p\u00e5 grunn av krangler om tr\u00e6r.", "Det koster dem et godt forhold til naboen, tusenvis av kroner og gjerne nattes\u00f8vnen ogs\u00e5.", "Hvordan kan nabokonflikter g\u00e5 s\u00e5 langt?", "Ronny Berg og Olav Brekke Mathisen har skrevet boken \u00abDen J\u00e6vla Naboen. Om nabokrangler, tujahekker og norsk sm\u00e5lighet\u00bb. De har snakket med mange som hater naboen.", "En som har spredt kloakklukt til naboen, menn som diskuterer p\u00e5 nettet hvordan man kan drepe naboens tre, og en som er redd naboen skal drepe henne.", "Er du lei overfylte skap og skuffer?", "\u2014 Kranglene kan starte p\u00e5 en hvilken som helst m\u00e5te. At noen setter s\u00f8ppelkassen sin p\u00e5 en m\u00e5te du ikke liker, eller skuffer sn\u00f8 inn i oppkj\u00f8rselen din ved et uhell. Noen eksploderer umiddelbart, mens andre trekker p\u00e5 skuldrene, sier forfatterne.I arbeidet med boken fant de ut at naboene som krangler kan v\u00e6re hvem som helst.", "Ung, gammel, kvinne, mann, psykolog, tidligere statsministre, biskoper, finansfolk, politifolk, arbeidsfolk... Problemet er at man ikke lar f\u00f8lelsene g\u00e5. Man setter ikke strek over krangelen.", "\u2014 Er det noe som tyder p\u00e5 at vi er blitt d\u00e5rligere naboer med \u00e5rene?", "\u2014 Forskere vi har snakket med tror at dagens nabokrangler kan bli helt avsindige fordi nordmenn ikke lenger t\u00e5ler \u00e5 bli tilsnakket, kanskje handler fenomenet om at det har vokst frem en ny, norsk sm\u00e5lighet, sier forfatterne.", "Har du og naboen hatt en krangel som l\u00f8ste seg? Send oss en mail!", "Den vanligste krangelen best\u00e5r av to familier som har sluttet \u00e5 hilse.", "Den aller mest overraskende historien sto en dame fra Nesodden i Akershus for. Naboen skal ha spylt henne med hageslangen, og hun spylte naboen med hageslangen, if\u00f8lge forfatterne.", "Som hevn bygget hun et digert gjerde, fire meter h\u00f8yt og ti meter bredt. Naboens side ble malt m\u00f8rk gr\u00f8nn. P\u00e5 den gr\u00f8nne bakgrunnen malte hun \u00abSkrik\u00bb av Edvard Munch.\u2014 Bare for at han skulle f\u00e5 noe vilt \u00e5 se inn i hver eneste morgen. P\u00e5 siden som vendte mot henne anla hun blomster, som hun satte lyskaster p\u00e5, for \u00e5 gj\u00f8re det pent, sier forfatterne.", "\u2014 Underveis i boken jakter dere p\u00e5 Norges verste nabo. Fant dere ham?", "\u2014 Ja, en sv\u00e6rt spesiell person, med enorm personlighet. En slags \u00ablarger than life\u00bb-karakter. Hvem som er \u00abverdens verste\u00bb blir jo subjektivt, og antagelig mener nok de fleste at nettopp deres nabo er den verste.Vi syntes han var en kul, gammel mann med en utrolig historie, men da vi ringte noen av hans tidligere naboer brast de i gr\u00e5t, sier forfatterne.", "Men de har ikke angret:", "Anders Leisner, leder av juridisk avdeling i Huseiernes Landsforbund, snakker ofte med folk som er sinte p\u00e5 naboen. Konfliktenhar gjerne p\u00e5g\u00e5tt en stund, men det er gjerne en utvikling underveis \u2013 begeret blir gradvis fullt.", "\u2014 Det vil nok l\u00f8nne seg med en hyggelig prat. Hvis det ikke funker, sjekk det juridiske \u2013 hvem har rett? Men man kan sikkert f\u00e5 ulike svar, og f\u00e5 fyrt opp konflikten ytterligere, sier Leisner.- Alle vet at man ikke b\u00f8r ripe opp naboens bil og dele uthus i to. Det er ofte snakk om ekstreme folk som gj\u00f8r ekstreme ting, legger han til.", "G\u00e5r det i st\u00e5 kan man pr\u00f8ve konfliktr\u00e5d, forliksr\u00e5d, advokater som kan megle, eller g\u00e5 til domstolen, tipser Leisner om. Styr impulsene, og forhold deg til reglene i samfunnet.", "\u2014 I et sivilisert samfunn m\u00e5 man finne ut av det. Hvis du f\u00e5r en dom mot deg, \u00abde tr\u00e6rne m\u00e5 bli st\u00e5ende\u00bb, m\u00e5 du bare akseptere det.", "Etter \u00e5 ha lest disse tipsene f\u00e5r du det mer ryddig hjemme:", "Hvor: Holmenkollen, Oslo", "\u00abNorges verste nabo?\u00bb var overskriften p\u00e5 Dagbladet da mannen ble d\u00f8mt til \u00e5 betale en bot p\u00e5 20.000 kroner for mobbing av naboene i 2002. Mannen, som bodde i en kjedet enebolig, drev if\u00f8lge naboene med psykisk terror.", "I rettssaken ble oppf\u00f8rselen beskrevet som \u00abkonge p\u00e5 haugen\u00bb og \u00aben blanding mellom Dr. Jekyll og Mr. Hyde\u00bb. Det var summen av en haug med tilsynelatende sm\u00e5 ting.", "For eksempel skal han if\u00f8lge boken ha renset t\u00e5neglene foran naboene som satt ute og spiste middag, ropte \u00abskattefuten kommer!\u00bb inn til naboen om natten, hoppet frem fra en hekk foran naboen sin og kom etter henne. Blant annet.Som advokaten i sameiet sa: \u00abJeg har aldri opplevd noen som har plaget s\u00e5 mange, p\u00e5 s\u00e5 mange ulike m\u00e5ter, om s\u00e5 mange ulike ting.\u00bb", "If\u00f8lge boken begynte naboene \u00e5 lure seg inn til husene sine via en skr\u00e5ning de m\u00e5tte ake ned, og terrassene sine.", "\u00abHan som bor der, tok jeg godt. Da han kverulerte som verst, l\u00f8ftet jeg ham opp, bar ham bort til en s\u00f8ppelb\u00f8tte og plasserte ham nedi, s\u00e5 han satt fast. ...\u00bb, sa mannen da han ble med forfatterne p\u00e5 bes\u00f8k i sitt gamle nabolag.", "Mannen selv mener det ble produsert mange l\u00f8gner om ham.", "Ikke en s\u00f8ppelkasse:", "Hvor: Aust-Agder", "Etter \u00e5 ha kranglet med naboen i flere \u00e5r p\u00e5 grunn av en byggesak opplevde mannen fra S\u00f8rlandet en del underlige ting. For eksempel ble fort\u00f8yningen til barnas b\u00e5t kappet, det var br\u00e5k om natten, og ukjente menn kom med tiln\u00e6rmelser mot kona hans.", "I hagen hadde han en 4000 liter stor septiktank som inneholdt resultatet av hans families toalettbes\u00f8k. Tanken skulle t\u00f8mmes annethvert \u00e5r.", "I stedet for \u00e5 t\u00f8mme septiktanken i 2013 bestemte mannen seg for \u00e5 pumpe dritten inn til naboen. Han brukte en vannpumpe fra Biltema og en sugeslange som skulle f\u00f8re gj\u00e6rsaften over til naboen.", "En vifte fra Clas Ohlson fikk jobben med \u00e5 spre drittlukten. Den kunne mannen styre med fjernkontroll.", "En l\u00f8rdagskveld fikk han pr\u00f8vd ut installasjonen for f\u00f8rste gang. Vindretningen var riktig, og naboene hadde gjester.\u00abog s\u00e5 kom eimen ned til dem ... \u00c5, herregud ... De skreik! Det er ikke tull: De skreik som om de holdt p\u00e5 \u00e5 d\u00f8.\u00bb", "Det ble ikke siste gang han sendte kloakkduften til naboen:", "\u00abDa tok det bare sekunder fra jeg trykket p\u00e5 fjernkontrollen til jeg h\u00f8rte: U\u00e6\u00e6\u00e6h! Kona og jeg lo s\u00e5 vi nesten datt ut av senga. Vi lo s\u00e5 vi fikk vondt i magen. Det var noks\u00e5 vellykket.\u00bb", "Etter \u00e5 ha s\u00f8kt etter \u00e5rsaken til drittlukten i en god stund, sjekket naboen hagen. Der fant han installasjonen og skj\u00f8nte tegningen. Mannen fikk 5000 kroner i bot november 2014. Sjekk gartnerens hemmelige triks:", "Hvor: Oslo", "Kvinnen saks\u00f8kte leilighetens tidligere eier for 125.000 kroner p\u00e5 grunn av naboen.", "Vedkommende stirret og stirret, rett inn i hennes leilighet, p\u00e5 henne. Flere i samme blokk meldte om det samme, i tillegg til at han la gaver og lapper i postkassene deres.", "\u00abKvinnen ble stadig mer fortvilet ... Der satt mannen i en stol og stirret opp mot henne. Flere timer senere kikket hun p\u00e5 ny ut av vinduet og mannen stirret fremdeles.\u00bb", "Hun orket ikke bruke balkongen, som var rettet mot mannen, og saken endte i retten. Der tapte hun, og m\u00e5tte betale 24.999 kroner i saksomkostninger.", "Les ogs\u00e5:", "\u2014 Jeg tente p\u00e5:  D\u00f8mt for \u00e5 ha satt fyr p\u00e5 naboens uthus"]}, {"field": "category0", "value": "bolig"}, {"field": "contenthash", "value": "4458b1d377c7d8d7df2126c2ff02277f9e03b2e1c6b68297f4ff90b0959da3c9"}, {"field": "createtime", "value": "2017-02-03T00:36:21.000Z"}, {"field": "description", "value": "Tre spesielle historier om underlige naboforhold."}, {"field": "heading", "value": ["Derfor kan naboer bli erkefiender -adressa.no", "\u2014 Nordmenn t\u00e5ler ikke \u00e5 bli tilsnakket", "- Tidligere naboer brast sammen i gr\u00e5t", "\u2014 Ekstreme folk som gj\u00f8r ekstreme ting", "Her er tre historier fra boken:", "1. Norges verste nabo?", "2. Sendte kloakken til naboen", "3. Den stirrende naboen"]}, {"field": "id", "value": "d990f53a0a0851f3d170cfb89b98f3397ac6254c"}, {"field": "keyword", "value": ["Hage", "Bolig"]}, {"field": "keywords", "value": "Hage,Bolig"}, {"field": "kw-category", "value": "bolig"}, {"field": "kw-company", "value": "clas ohlson"}, {"field": "kw-concept", "value": ["verste nabo", "foran naboen", "nabo"]}, {"field": "kw-entity", "value": ["den j\u00e6vla naboen", "norges", "dr. jekyll og mr", "bolig", "skj\u00f8t", "ronny berg og olav brekke mathisen", "huseiernes landsforbund", "skrik", "biltema", "dagbladet"]}, {"field": "kw-location", "value": ["akershus", "s\u00f8rlandet", "oslo", "nesodden"]}, {"field": "kw-pageclass", "value": "article"}, {"field": "kw-person", "value": ["anders leisner", "edvard munch", "olav brekke mathisen", "ronny berg"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/9921536f-2567-4537-8dd0-3f760a4a5b18?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor kan naboer bli erkefiender"}, {"field": "og-type", "value": "article"}, {"field": "og-url", "value": "http://www.adressa.no/bolig/Derfor-kan-naboer-bli-erkefiender-7062b.html"}, {"field": "pageclass", "value": ["article"]}, {"field": "publishtime", "value": "2015-10-29T07:00:00.000Z"}, {"field": "recs-articleid", "value": "7062"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-10-29T07:00:00.000Z"}, {"field": "recs-rawtitle", "value": "Derfor kan naboer bli erkefiender -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Tre spesielle historier om underlige naboforhold."}, {"field": "thumbnail", "value": "http://content-thumbnail.cxpublic.com/content/thumbnail200x150/d990f53a0a0851f3d170cfb89b98f3397ac6254c.jpg?598f3a37"}, {"field": "thumbnailfullheightdimensions", "value": "200x2315"}, {"field": "timestamp", "value": "2017-08-12T17:26:15.000Z"}, {"field": "title", "value": "Derfor kan naboer bli erkefiender"}, {"field": "url", "value": "http://www.adressa.no/bolig/Derfor-kan-naboer-bli-erkefiender-7062b.html"}, {"field": "urlhash", "value": "d990f53a0a0851f3d170cfb89b98f3397ac6254c"}], "score": 0.7359064, "siteId": "9222270286501375973", "id": "d990f53a0a0851f3d170cfb89b98f3397ac6254c"}

