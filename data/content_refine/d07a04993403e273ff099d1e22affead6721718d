{"fields": [{"field": "modifiedtime", "type": "time", "value": "2017-01-09T14:19:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["flyktningkrisen", "Lesvos"]}, {"field": "author", "value": "annemona grann"}, {"field": "body", "value": ["- Det haster med politisk vilje for \u00e5 bedre situasjonen for flyktningene p\u00e5 Lesvos, sier Heldal. Hun kom til Lesvos p\u00e5 torsdag og skal v\u00e6re der i sju uker for \u00e5 jobbe i en barnehage i flyktningleiren Pikpa .", "LES OGS\u00c5: Kuldeb\u00f8lge krever liv i Polen", "LES OGS\u00c5: Istanbul rammet av sn\u00f8kaos", "- I den st\u00f8rste flyktningleiren, Moria, er det ingen infrastruktur som fungerer. 5800 mennesker er stuet sammen i en skr\u00e5ning med jord og gj\u00f8rme, og det kommer 200 nye flyktninger dit hver uke. Sanit\u00e6rforholdene er s\u00e5 ille der at jeg frykter det vil komme dramatiske sykdomsutbrudd i leiren dersom det ikke iverksettes tiltak umiddelbart. Folk bor i sn\u00f8dekte telt, helt uten varme, sier Heldal.", "For tiden er hun v\u00e6rfast p\u00e5 landsbygda utenfor Mitilini der hun bor, bilen hun har leid satte seg fast i gj\u00f8rma. Sterk vind gj\u00f8r at det er sv\u00e6rt kaldt, selv om temperaturen ligger rundt null grader.", "- Det er et voldsomt regnv\u00e6r her, og i tillegg har det kommet sn\u00f8. Jeg fikk l\u00e5ne en annen bil med sommerdekk, men det er umulig \u00e5 komme seg fram. Alt har stoppet opp her, sier Heldal. Hun understreker at det er i Moria situasjonen er verst. Moria er flyktningenes f\u00f8rste m\u00f8te med Lesvos, det er der all registrering og kartlegging foreg\u00e5r. Forholdene er ekstreme der akkurat n\u00e5, og det er ingen hjelpearbeidere utenfra som slipper inn i leiren.", "LES OGS\u00c5: Minst 20 d\u00f8de i kuldeb\u00f8lge i Europa", "- De greske myndighetene holder leiren lukket for frivillige. \u00abLeger uten grenser\u00bb trakk seg ut etter at avtalen med Tyrkia ble inng\u00e5tt. Det er utrolig viktig at forholdene blir synliggjort, for her m\u00e5 det politisk vilje til, b\u00e5de fra greske og andre lands myndigheter. Det haster med \u00e5 bygge en leir med god infrastruktur. Moria er et sant helvete der flere tusen mennesker tr\u00e5kker rundt i gj\u00f8rme. Jeg skammer meg over den norske regjeringen som ikke griper inn, sier Heldal.", "- Hva er det mest behov for akkurat n\u00e5?", "- Varme kl\u00e6r har knapt noe for seg for alt blir bl\u00f8tt uansett. Det er umulig \u00e5 f\u00e5 t\u00f8rket kl\u00e6r her, og det finnes ikke varmeovner. Og det hjelper ikke med varmeovner alene fordi str\u00f8mnettet neppe vil t\u00e5le mer belastning, sier Heldal.", "LES OGS\u00c5: B\u00f8rge Brende ford\u00f8mmer angrepet i Istanbul", "Hun visste at det var ille f\u00f8r hun dro og at hun kom til \u00e5 m\u00f8te mennesker i en desperat situasjon, men hadde likevel ikke regnet med at den st\u00f8rste flyktningleiren p\u00e5 \u00f8ya var i en s\u00e5nn forfatning. Heldal synes det er fortvilet at hun som frivillig hjelpearbeider ikke f\u00e5r gjort s\u00e5 mye som hun skulle \u00f8nske.", "- Det er i barnehagen jeg kan gj\u00f8re en innsats, og det utgj\u00f8r i alle fall en forskjell for dem som er der. Dette handler om mennesker der alle har spesielle behov som f\u00f8lge av traumatiske opplevelser, og de setter s\u00e5nn pris p\u00e5 at noen bryr seg. Det store behovet dreier seg om gode, systematiske ordninger og flere voksne hjelpearbeidere. Utfordringene st\u00e5r i k\u00f8, b\u00e5de i flyktningleirene og i lokalmilj\u00f8et, sier Heldal og legger til at hun skal v\u00e6re et pusterom for barn i en vanskelig situasjon.", "- N\u00e5 m\u00e5 nasjonale og internasjonale organisasjoner bidra, og politikerne m\u00e5 p\u00e5 banen igjen, de m\u00e5 v\u00e5kne. Det virker p\u00e5 meg som om folk ikke vet noe om situasjonen i flyktningleirene her n\u00e5, sier hjelpearbeideren fra Trondheim.", "- I Hellas er situasjonen sv\u00e6rt krevende n\u00e5, og flyktningkrisen er overhodet ikke over. 60.000 flyktninger sitter i ulike flyktningleirer over hele Hellas, uten \u00e5 komme seg videre. Hellas klarer ikke \u00e5 behandle alle disse asyls\u00f8knadene alene, sier Inger Elisabeth Einan, regionleder for Redd Barna i Midt-Norge. Hun understreker at standarden i flyktningleirene er langt under minstestandarden.", "- Resten av Europa, inklusiv Norge, skryter av at det aldri har kommet s\u00e5 f\u00e5 flyktninger som n\u00e5. Dette er flaut. I l\u00f8pet av helgen er to menn og en kvinne funnet d\u00f8de i Hellas. Det er fortsatt mange barn som flykter alene og som er ekstremt s\u00e5rbare akkurat n\u00e5 p\u00e5 grunn av v\u00e6rsituasjonen, sier Einan. Hun frykter ogs\u00e5 for at flere menneskesmuglere kan utnytte situasjonen og at barn blir plukket opp av folk som er ute etter \u00e5 utnytte dem.", "- Akutt m\u00e5 norske myndigheter n\u00e5 begynne \u00e5 ta imot folk slik at de kan komme hit \u00e5 f\u00e5 behandlet s\u00f8knadene sine og leve under verdige forhold. Vi har et mottaksapparat som st\u00e5r klart til \u00e5 ta imot flyktninger. Vi m\u00e5 slutte \u00e5 skryte av at det kommer s\u00e5 f\u00e5, og \u00e5pne opp for \u00e5 ta imot flere, sier Einan.", "Redd Barna jobber n\u00e5 med \u00e5 dele ut mat og kl\u00e6r i Hellas, og identifisere og beskytte barn som flykter alene.", "- Det viktigste Norge kan gj\u00f8re n\u00e5 er \u00e5 avlaste Hellas. Det er ikke mulig \u00e5 hjelpe alle der de er n\u00e5, forholdene er for d\u00e5rlige. De m\u00e5 komme seg videre hvis vi skal klare \u00e5 dekke prim\u00e6re behov, sier Einan.", "Statssekret\u00e6r Marit Berger R\u00f8sland (H) i Utenriksdepartementet sier at de er bekymret  over at kulden har forverret den humanit\u00e6re situasjonen for migranter og flyktninger i Hellas. Hun p\u00e5peker at Norge st\u00f8tter FNs h\u00f8ykommiss\u00e6r for flyktninger som n\u00e5 jobber med sette opp varmetelt i Moria-leiren, og i tillegg gj\u00f8r tiltak i andre leirer.", "Hun p\u00e5peker at at Norge ogs\u00e5 bist\u00e5r med humanit\u00e6r innsats i Hellas gjennom Den internasjonale organisasjonen for migrasjon og norske humanit\u00e6re organisasjoner, samtidig som de st\u00f8tter greske myndigheters arbeid gjennom E\u00d8S-midlene", "- Norge er blant de landene i verden som bidrar mest til \u00e5 avhjelpe den humanit\u00e6re krisen som f\u00f8lge av krigen i Syria. I 2016 bidro Norge med hele 2,7 milliarder kroner i bistand til Syria og flyktninger i naboland, i tillegg til st\u00f8tte til innsatsen i Hellas, sier R\u00f8sland via departementets kommunikasjonsavdeling.", "Statssekret\u00e6r Vidar Brein-Karlsen (Frp) i Justis- og beredskapsdepartementet sier at Norge vil ta imot 1500 personer som blir relokalisert fra Italia og Hellas i 2016 og 2017, og at dette er et stort antall i europeisk m\u00e5lestokk.", "- Vi ser ogs\u00e5 behov for mer hjelp til de som venter i Hellas. L\u00f8sningen p\u00e5 dette er imidlertid ikke at Norge skal ta imot flere, men at flere europeiske land engasjerer seg for \u00e5 l\u00f8se denne situasjonen, sier Brein-Karlsen via departementets kommunikasjonsavdeling."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "16151393b73d91445a4ee90402d0d3a9b68c276509f4655de27214ada3ab6c1a"}, {"field": "createtime", "value": "2017-04-22T20:58:36.000Z"}, {"field": "description", "value": "Sn\u00f8 og kulde herjer p\u00e5 Lesvos, situasjonen for n\u00e6rmere 6000 flyktninger er kritisk. \u2013 Flyktningleiren Moria er et sant helvete, if\u00f8lge Marit Heldal fra Trondheim."}, {"field": "dominantimage", "value": "http://www.adressa.no/pluss/nyheter/article14034087.ece/mxzp4p/ALTERNATES/w980-default/IMG_6775396"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d07a04993403e273ff099d1e22affead6721718d.jpg?58fbc3fc"}, {"field": "dominantthumbnaildimensions", "value": "300x169"}, {"field": "heading", "value": ["- Jeg skammer meg over at norske myndigheter ikke griper inn -adressa.no", "Ingen infrastruktur", "Holder leiren lukket", "Desperat situasjon", "Politikerne m\u00e5 v\u00e5kne", "Frykter menneskesmugling", "- Norge bidrar"]}, {"field": "id", "value": "d07a04993403e273ff099d1e22affead6721718d"}, {"field": "keyword", "value": ["flyktningkrisen", "Lesvos"]}, {"field": "keywords", "value": "flyktningkrisen,Lesvos"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["flyktningleiren", "leir", "norske myndigheter", "barn", "flykter", "holder leiren lukket", "situasjon"]}, {"field": "kw-entity", "value": ["lesvos", "utenriksdepartementet", "mitilini", "frp", "pikpa", "italia og hellas", "moria", "justis", "redd barna"]}, {"field": "kw-location", "value": ["europa", "hellas", "midt-norge", "istanbul", "tyrkia", "polen", "syria", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["vidar brein-karlsen", "b\u00f8rge brende", "marit berger r\u00f8sland", "marit heldal", "inger elisabeth einan"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14034087.ece/mxzp4p/ALTERNATES/w980-default/IMG_6775396"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg skammer meg over at norske myndigheter ikke griper inn"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/09/Jeg-skammer-meg-over-at-norske-myndigheter-ikke-griper-inn-14034089.ece"}, {"field": "pageclass", "value": ["article"]}, {"field": "publishtime", "value": "2017-01-09T11:25:33.000Z"}, {"field": "recs-articleid", "value": "14034089"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-09T11:25:33.000Z"}, {"field": "recs-rawtitle", "value": "- Jeg skammer meg over at norske myndigheter ikke griper inn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Sn\u00f8 og kulde herjer p\u00e5 Lesvos, situasjonen for n\u00e6rmere 6000 flyktninger er kritisk. \u2013 Flyktningleiren Moria er et sant helvete, if\u00f8lge Marit Heldal fra Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/d07a04993403e273ff099d1e22affead6721718d.jpg?58fbc3fc"}, {"field": "thumbnailfullheightdimensions", "value": "200x3042"}, {"field": "timestamp", "value": "2017-04-22T20:58:36.000Z"}, {"field": "title", "value": "- Jeg skammer meg over at norske myndigheter ikke griper inn"}, {"field": "url", "value": "http://www.adressa.no/pluss/nyheter/2017/01/09/Jeg-skammer-meg-over-at-norske-myndigheter-ikke-griper-inn-14034089.ece"}, {"field": "urlhash", "value": "d07a04993403e273ff099d1e22affead6721718d"}], "score": 0.61780596, "siteId": "9222270286501375973", "id": "d07a04993403e273ff099d1e22affead6721718d"}

