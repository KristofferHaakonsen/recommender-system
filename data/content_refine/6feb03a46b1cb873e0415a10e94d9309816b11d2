{"fields": [{"field": "modifiedtime", "type": "time", "value": "2012-06-20T08:28:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det har nettopp v\u00e6rt en felles minnestund p\u00e5 skolen denne tunge mandagsmorgenen p\u00e5 L\u00f8kken. Ute siver regnet ned fra en himmel s\u00e5 lav at den nesten n\u00e5r ned til det dyv\u00e5te flagget som henger tungt p\u00e5 halv stang. Inne er stemningen enda tyngre. Bak en bl\u00e5 d\u00f8r sitter ti jenter i et klasserom og pr\u00f8ver \u00e5 fortelle sin historie om fredagens kanotur som fikk et slikt tragisk utfall.", "Bli kjent-tur", "Det er ikke lett \u00e5 formidle hvordan det oppleves \u00e5 se l\u00e6reren sin forsvinne i vannmassene. Blikkene vendes ned, noen velger \u00e5 feste blikket p\u00e5 de tente stearinlysene p\u00e5 bordet. Til slutt tar Monica ordet.", "- Vi hadde gledet oss s\u00e5nn. Skulle p\u00e5 klassetur for \u00e5 bli kjent og hadde det kjempefint p\u00e5 turen inn, forteller Monica Op\u00f8ien.", "Det hadde v\u00e6rt fint v\u00e6r fra morgenen av. Stemningen var h\u00f8y blant jentene som var ute p\u00e5 tur i marka med l\u00e6reren sin. Halve gruppen hadde g\u00e5tt til leirplassen, mens resten hadde padlet inn til gapahuken hvor de hadde grillet og kost seg. P\u00e5 vei hjem skulle de bytte. Skole\u00e5ret startet lovende, livet s\u00e5 lyst og lett ut.", "S\u00e5 rammet tragedien.", "Hjelpel\u00f8se vitner", "- Vi s\u00e5 b\u00e5ten for ned, sier Monica stille. Hun var en av de fem som skulle g\u00e5 til fots tilbake til minibussen. De hadde god tid i forhold til jentene som s\u00e5 vidt hadde begynt padleturen hjem og n\u00e5 ventet i kanoene lenger nede i elven. Derfor satt de ved b\u00e5let og s\u00e5 l\u00e6rer St\u00f8rker Garberg jr. samle sammen sekkene i rob\u00e5ten og sparke ut fra land for \u00e5 ta igjen kanoene foran ham. De s\u00e5 at han ikke rakk \u00e5 f\u00e5 opp \u00e5rene og begynne \u00e5 ro, f\u00f8r str\u00f8mmen tok tak i b\u00e5ten og dro ham ned. I l\u00f8pet av et par sekunder var idyllen blitt et uvirkelig mareritt.", "- Det hadde regnet mens vi spiste, og fossen var blitt mye st\u00f8rre siden vi kom. Han tenkte nok ikke p\u00e5 at str\u00f8mmen var blitt sterkere, sier Lene Wormdal lavt. Sammen med klassevenninnene ble hun \u00f8yenvitne til at l\u00e6reren som for f\u00e5 minutter siden hadde sittet sammen med dem rundt b\u00e5let, kantret og forsvant i strykene. Et br\u00e5tt \u00f8yeblikk av panikk og rop. S\u00e5 ringte Lene n\u00f8dnummeret. Det var alt de kunne gj\u00f8re.", "Det blir stille lenge n\u00e5r vi sp\u00f8r hvordan de opplevde disse dramatiske minuttene. Blikkene vendes igjen ned.", "Taus ventetid", "- Vi f\u00f8lte oss helt hjelpel\u00f8se, sier Monica. Fra n\u00f8dsentralen fikk de beskjed om \u00e5 holde seg i ro; terrenget var for kupert og farlig til at det var forsvarlig \u00e5 f\u00f8lge elvebredden nedover. Lenger framme hadde jentene i kano skj\u00f8nt at noe var fryktelig galt.", "- Vi h\u00f8rte bare ropene bak oss, forteller de. Jentene f\u00f8lte aldri at de var i fare mens de var i kanoene, men de la umiddelbart inn til land og gikk tilbake til venninnene ved gapahuken. Og ventet.", "Det ble lange og tause minutter.", "- Vi sa vel egentlig ikke s\u00e5 mye. Vi var i sjokk. Vi skj\u00f8nte jo at det var alvorlig, men ville vel ikke helt innse at det var g\u00e5tt s\u00e5 galt som det gikk, forteller Guro Ekrem Wormdal. Folk fra Storbuan, hvor de hadde leid kanoene, var de f\u00f8rste som kom.", "- Det tok vel 20-30 minutter. Men det virket mye lengre, sier Lene. Etter hvert kom folk fra skolen, og jentene ble tatt h\u00e5nd om av kommunens kriseteam, best\u00e5ende av helses\u00f8ster, lege og prest.", "Minnealbum", "Det ble en trist helg med krisem\u00f8ter og sorgbearbeiding for ungjentene i VK1. Men de er glad for m\u00f8tene. De har hjulpet. Allerede fredag ettermiddag var det f\u00f8rste krisem\u00f8te p\u00e5 skolen. S\u00f8ndag kveld m\u00f8tte de St\u00f8rker Garberg jr.s s\u00f8sken, foreldre og samboer i en samlingsstund i klasserommet. Det ble en f\u00f8lelsesladd stund, hvor de sammen s\u00e5 p\u00e5 bilder jentene hadde tatt p\u00e5 turen; bilder som var tatt kort tid f\u00f8r l\u00e6reren forsvant. M\u00f8tet med samboeren og parets seks m\u00e5neder gamle s\u00f8nn, var t\u00f8ft \u00e5 komme gjennom.", "De er blitt enige om \u00e5 holde kontakten utover h\u00f8sten. Det kan v\u00e6re godt for alle parter. I l\u00f8pet av uken vil de ogs\u00e5 lage en minnebok over l\u00e6reren sin, med bilder, dikt, intervjuer og annet. Et minnealbum som samboeren ogs\u00e5 skal f\u00e5."]}, {"field": "category0", "value": "nyheter"}, {"field": "contenthash", "value": "8f73962f2c317985e59f7a4aea73242dd818ae3a507094dc20a94d750cc54bea"}, {"field": "createtime", "value": "2017-01-27T09:27:21.000Z"}, {"field": "description", "value": "Starten av skole\u00e5ret var preget av optimisme og glede. S\u00e5 rammet tragedien. Tilbake p\u00e5 Meldal videreg\u00e5ende skole sitter ti elever som har mistet l\u00e6reren sin. Helt stille."}, {"field": "dominantimage", "value": "http://www.adressa.no/incoming/article1065253.ece5/ALTERNATES/w980-default/ver2%20meldalen051"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6feb03a46b1cb873e0415a10e94d9309816b11d2.jpg?597cb859"}, {"field": "dominantthumbnaildimensions", "value": "300x169"}, {"field": "heading", "value": "S\u00e5 b\u00e5ten forsvinne -adressa.no"}, {"field": "id", "value": "6feb03a46b1cb873e0415a10e94d9309816b11d2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "education"}, {"field": "kw-concept", "value": ["tur", "rammet tragedien", "b\u00e5ten forsvinne", "blikkene vendes", "b\u00e5ten", "skole", "l\u00e6rer", "jenter"]}, {"field": "kw-entity", "value": ["guro ekrem wormdal", "l\u00f8kken", "storbuan", "ute"]}, {"field": "kw-location", "value": "meldal"}, {"field": "kw-pageclass", "value": "article"}, {"field": "kw-person", "value": ["st\u00f8rker garberg", "lene wormdal", "monica op\u00f8ien"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1065253.ece5/ALTERNATES/w980-default/ver2%20meldalen051"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00e5 b\u00e5ten forsvinne"}, {"field": "og-type", "value": "article"}, {"field": "og-url", "value": "http://www.adressa.no/nyheter/article50879.ece"}, {"field": "pageclass", "value": ["article"]}, {"field": "publishtime", "value": "2003-08-25T22:04:12.000Z"}, {"field": "recs-articleid", "value": "846185"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-08-25T22:04:12.000Z"}, {"field": "recs-rawtitle", "value": "S\u00e5 b\u00e5ten forsvinne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Starten av skole\u00e5ret var preget av optimisme og glede. S\u00e5 rammet tragedien. Tilbake p\u00e5 Meldal videreg\u00e5ende skole sitter ti elever som har mistet l\u00e6reren sin. Helt stille."}, {"field": "thumbnail", "value": "http://content-thumbnail.cxpublic.com/content/thumbnail200x150/6feb03a46b1cb873e0415a10e94d9309816b11d2.jpg?597cb859"}, {"field": "thumbnailfullheightdimensions", "value": "200x1078"}, {"field": "timestamp", "value": "2017-07-29T16:31:21.000Z"}, {"field": "title", "value": "S\u00e5 b\u00e5ten forsvinne"}, {"field": "url", "value": "http://www.adressa.no/nyheter/article50879.ece"}, {"field": "urlhash", "value": "6feb03a46b1cb873e0415a10e94d9309816b11d2"}], "score": 0.5762648, "siteId": "9222270286501375973", "id": "6feb03a46b1cb873e0415a10e94d9309816b11d2"}

