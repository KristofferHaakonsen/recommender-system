{"fields": [{"field": "modifiedtime", "type": "time", "value": "2012-04-23T09:43:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Stj\u00f8rna Teaterlag:", "FISKAREN OG", "BRENNEVINSDAGEN", "av Torvald Sund", "Regi: Espen A. B\u00f8r", "Med: Trude Sm\u00e5vik, Geir Sm\u00e5vik, Madeleine Nilsen, Trond Sagmyr, Roar B\u00f8r\u00f8, Sigurd Hegstad, Anders Marstrander", "R\u00c5KV\u00c5G: P\u00e5 veg inn fr\u00e5 v\u00e5runderet i R\u00e5kv\u00e5g-idyllen til scenem\u00f8rkret i Salteriet kulturbrygge skjer det noko: Tida flyttar seg attende til 1920-talet; det blir kald vinterkveld i ei trong sj\u00f8bu der det m\u00e5 fyrast s\u00e5 vedomnen st\u00e5r gl\u00f8dande. Menneska framfor oss blir fiskarar p\u00e5 slutten av ein hard sesong p\u00e5 feltet. Dei ser ut av vindauget og fryktar at han bles opp til storm. Og vi trur dei.", "Slikt kan teatret utretta n\u00e5r det lukkast.", "Den stemningsfulle atmosf\u00e6ren oppsetjinga skapar, gjer oss mottakelege for det stykket har \u00e5 fortelja om ei tid som var, om folk som streva for livet i kamp med ein barsk natur. Samstundes hadde dei sanneleg sitt \u00e5 stri med i tankar og kjensler, slik at spelet f\u00e5r vid horisont og blir lada med dramatikk b\u00e5de p\u00e5 det ytre og det indre plan.", "Stj\u00f8rna Teaterlag satsar her p\u00e5 nyskriven, lokal dramatikk, - forfattaren Torvald Sund er p\u00e5 heimebane og kan forma spelet etter rapportar fr\u00e5 folk som sj\u00f8l hadde r\u00f8ynsle fr\u00e5 harde vintrar p\u00e5 Halten. Handlinga er lagt til Stj\u00f8rnv\u00e6ringsbua p\u00e5 brennevinsdagen, da fiskarane for ein gongs skuld kunne sl\u00e5 seg laus f\u00f8r heimferda. Den innestengde lisvslysten kom nok av og til i konflikt med meir pietistiske haldningar, for langt fr\u00e5 alle heldt seg til Ola H\u00f8vedsmanns regel: \u00abBrennvin ska'n bruk n\u00e5r det st\u00e5r om liv.\u00bb Sj\u00f8l er han djupt religi\u00f8s etter ei hending som kunne ha overtydd nokon kvar: Han s\u00e5g Frelsaren koma g\u00e5ande p\u00e5 vatnet inn Stj\u00f8rnfjorden.", "Kvelden f\u00f8r heimfarardagen er det freistande for fiskarane \u00e5 feira at slitet er over for denne gongen. Og sj\u00f8lsagt er det forretningsfolk som fiskar i r\u00f8rt vatn; fra Kristiansund kjem spritkongen - ikkje berre med flasker, han kan og lokka med ei lettliva ungjente, som viser seg \u00e5 ha ei n\u00f8kkelrolle i konflikten.", "Det harde, mannsdominerte milj\u00f8et hadde \u00f2g ei anna motvekt i kokka Hanna, som med ro og klokskap gjorde mykje for \u00e5 halda orden i rekkjene og hum\u00f8ret oppe. Slik ho ogs\u00e5 gjer det i denne framsyninga gjennom Trude Sm\u00e5viks gjennomf\u00f8rt sikre og nyanserte spel.", "Heile ensemblet har kapasitet til \u00e5 spela ut kontrastane i stykket. For amat\u00f8rakt\u00f8rar gjev folkekomedien gjerne handfaste element \u00e5 st\u00f8tta seg p\u00e5, men her skal det kombinerast med reflekterande og stillferdige samtalar. Instrukt\u00f8r Espen Anthun B\u00f8r\u00f8 har sikra samspelet i heilt avslappa og fin replikkf\u00f8ring, slik at b\u00e5de alvoret og humoren kjem til sin rett. Ikkje minst imponerer alle med \u00e5 leggja inn sm\u00e5, underfundige pausar som akkurat gjev rom for forventning og s\u00e5 - ofte ein overraskande vri. Slike avanserte grep lukkast faktisk betre her enn dei meir dramatiske opptrinna der tempoet aukar og utspela blir sterkare.", "I det heile er det ein fryd \u00e5 oppleva samspelet i \u00abFiskaren og Brennevinsdagen\u00bb, som p\u00e5 urframf\u00f8ringa fredag fekk ein time til \u00e5 g\u00e5 utruleg fort. Og om det s\u00e5 hadde vore berre for \u00e5 h\u00f8yra felespelaren Anders Marstrander framf\u00f8ra mellom anna \u00abPolsdans fr\u00e5 Storfosna\u00bb, ville det ha gjeve utbytte nok."]}, {"field": "category0", "value": "kultur"}, {"field": "contenthash", "value": "a2e3d4614a99af38c8b4f886916d87a39be77b9508bda54c10e8503ef65488f9"}, {"field": "createtime", "value": "2017-01-29T17:55:14.000Z"}, {"field": "description", "value": "TEATER: Fortetta og fin urframf\u00f8ring av eit kammerspel om fiskarar i kamp for f\u00f8da og mot krefter i eigne sinn."}, {"field": "dominantimage", "value": "http://www.adressa.no/incoming/article1083230.ece5/ALTERNATES/w980-default/ver2%20Langmoguten%20og%20Kokka"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1321bd3d0a247c27495ce533c3ec251e57e34e0.jpg?59710d01"}, {"field": "dominantthumbnaildimensions", "value": "300x169"}, {"field": "heading", "value": "Lokalt drama med vid horisont -adressa.no"}, {"field": "id", "value": "d1321bd3d0a247c27495ce533c3ec251e57e34e0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["fiskaren", "spel", "vid horisont"]}, {"field": "kw-entity", "value": ["stj\u00f8rnv\u00e6ringsbua", "salteriet", "fiskaren og brennevinsdagen", "r\u00e5kv\u00e5g", "frelsaren", "storfosna", "trude sm\u00e5viks", "halten", "teaterlag", "polsdans"]}, {"field": "kw-location", "value": ["kristiansund", "stj\u00f8rnfjorden", "hanna"]}, {"field": "kw-pageclass", "value": "article"}, {"field": "kw-person", "value": ["espen anthun b\u00f8r\u00f8", "ola h\u00f8vedsmanns", "torvald sund", "anders marstrander"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1083230.ece5/ALTERNATES/w980-default/ver2%20Langmoguten%20og%20Kokka"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lokalt drama med vid horisont"}, {"field": "og-type", "value": "article"}, {"field": "og-url", "value": "http://www.adressa.no/kultur/article20240.ece"}, {"field": "pageclass", "value": ["article"]}, {"field": "publishtime", "value": "2004-05-02T22:15:30.000Z"}, {"field": "recs-articleid", "value": "2498198"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-05-02T22:15:30.000Z"}, {"field": "recs-rawtitle", "value": "Lokalt drama med vid horisont -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "TEATER: Fortetta og fin urframf\u00f8ring av eit kammerspel om fiskarar i kamp for f\u00f8da og mot krefter i eigne sinn."}, {"field": "thumbnail", "value": "http://content-thumbnail.cxpublic.com/content/thumbnail200x150/d1321bd3d0a247c27495ce533c3ec251e57e34e0.jpg?59710d01"}, {"field": "thumbnailfullheightdimensions", "value": "200x996"}, {"field": "timestamp", "value": "2017-07-20T20:05:21.000Z"}, {"field": "title", "value": "Lokalt drama med vid horisont"}, {"field": "url", "value": "http://www.adressa.no/kultur/article20240.ece"}, {"field": "urlhash", "value": "d1321bd3d0a247c27495ce533c3ec251e57e34e0"}], "score": 0.92971057, "siteId": "9222270286501375973", "id": "d1321bd3d0a247c27495ce533c3ec251e57e34e0"}

