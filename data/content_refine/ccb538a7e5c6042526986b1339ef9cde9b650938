{"fields": [{"field": "modifiedtime", "type": "time", "value": "2016-10-01T10:39:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "tove m. e. bj\u00f8rn\u00e5 / stavanger aftenblad"}, {"field": "body", "value": ["Saken oppdateres.", "\u00c5ret er 1349. En 17 \u00e5r gammel jente, la oss kalle henne Randi, vokser opp i en liten bygd i indre Ryfylke. Vinteren hun g\u00e5r i m\u00f8te, skal bli kald og hard, og allerede p\u00e5 h\u00f8sten rammes hun, familien og bygda av det som skal vise seg \u00e5 bli en av de verste epidemiene i historien, Svartedauden. Randi steller, mater og pr\u00f8ver \u00e5 lindre smertene til mor, far og de tre sm\u00e5s\u00f8sknene. Det g\u00e5r raskt, de svarte byllene som f\u00f8rst viser seg p\u00e5 bena og s\u00e5 i lysken, blir bl\u00e5svarte f\u00f8r de begynner \u00e5 v\u00e6ske. S\u00e5 kommer blodet ut av munnen. Bare noen grufulle uker har det g\u00e5tt fra familiemedlemmene var friske og oppeg\u00e5ende til de d\u00f8r mellom hendene p\u00e5 henne.", "S\u00f8skenbarn, onkler, tanter, naboer og venninner. Alle g\u00e5r bort.", "G\u00e5rdene rundt st\u00e5r tomme og m\u00f8rke. Heller ikke presten ble spart. Hvorfor Gud lot henne slippe straff, er vanskelig \u00e5 forst\u00e5, men n\u00e5 er hun alene. Straff 17-\u00e5ringen og hennes samtidige forklarte sin skjebne med Guds vilje. Gud var overalt. Han styrte med h\u00e5rd h\u00e5nd. Straffet mennesker for synd, ben\u00e5det og bel\u00f8nnet n\u00e5r det var p\u00e5 sin plass. F\u00f8rst 550 \u00e5r senere oppdager vitenskapen genenes betydning for arv og utvikling av sykdom.", "Randi aner derfor ingenting om at det var genene som spilte p\u00e5 lag med henne da hun som en av f\u00e5 i bygda i indre Ryfylke overlevde Svartedauden, og hun aner heller ikke at hun er b\u00e6rer av et gen som skal gj\u00f8re livet ekstra vanskelig for mange av hennes etterkommere.", "Cecilia Linn Bie er 33 \u00e5r, f\u00f8rst og fremst mor til sin \u00e5tte \u00e5r gamle datter og seks \u00e5r gamle s\u00f8nn, hun er singel, tiltaksansvarlig i bedriften Din utvikling, sprudlende utadvendt og glad i \u00e5 trene. Energiniv\u00e5et er h\u00f8yt, hun trives i en hektisk hverdag omgitt av venner. Det kastanjebrune h\u00e5ret rammer inn en h\u00f8y panne og to store, mandelformede \u00f8ynene med smaragdgr\u00f8nne iriser. Den gylne huden i ansiktet sprekker opp i to avlange smilelinjer n\u00e5r hun ler. Cecilia ser ut som full genklaff. Hadde det bare ikke v\u00e6rt for denne ene lille feilen som er nedarvet i generasjon etter generasjon. Den som skaper s\u00e5 uendelig mye tr\u00f8bbel for henne og mange andre kvinner \u2013 spesielt i Rogaland. Hun har en liten, men alvorlig knekk i et gen vi alle b\u00e6rer p\u00e5. Et gen som skal reparere skader i DNAet, og dermed hindre utvikling av brystkreft og eggstokk-kreft.", "LES OGS\u00c5: - Jeg hadde flaks som overlevde", "Her gjelder det \u00e5 holde orden p\u00e5 genene og tunga rett i munnen. Genet som Cecilia har en feil i, uttales Brakka 1, (BRCA 1) og st\u00e5r for Breast cancer 1.", "- Jeg har det samme genet som skuespiller Angelina Jolie, sier Cecilia med en liten latter til Stavanger Aftenblad. Den amerikanske filmstjernen fikk mye oppmerksomhet da hun i 2013 skrev et innlegg i New York Times og fortalte at hun hadde denne arvelige genfeilen.", "Arvelig brystkreft: Av de omlag 3300 kvinnene som \u00e5rlig f\u00e5r p\u00e5vist brystkreft i Norge, har to til tre prosent feil i dette genet eller i den beslektede varianten BRCA 2. Det betyr at 30 til 60 kvinner hvert \u00e5r utvikler brystkreft som f\u00f8lge av denne arven.", "Arvelig eggstokk-kreft: Rundt 400 kvinner f\u00e5r konstatert eggstokk-kreft \u00e5rlig, 80 til 100 av tilfellene skyldes arv.", "- S\u00e5 hvilken risiko utgj\u00f8r dette for Cecilia?", "Forskning peker i litt ulike retninger, men ved \u00e5 bruke et slags snitt av den mest relevante forskningen, mener overlege Hildegunn H\u00f8berg Vetti ved Senter for medisinsk genetikk og molekyl\u00e6rmedisin ved Haukeland sykehus, det er riktig \u00e5 si at genfeilen \u00f8ker risikoen for \u00e5 f\u00e5 brystkreft med opp til 60 prosent, og sjansene for \u00e5 utvikle eggstokk-kreft med 40 prosent.", "Hos kvinner med genfeil i BRCA2 er risikoen for brystkreft og eggstokkreft noe lavere. Men denne genfeilen gir ogs\u00e5 en viss risiko for brystkreft hos menn, og synes \u00e5 \u00f8ke sjansen for blant annet prostatakreft.", "LES OGS\u00c5: - Det hjelper \u00e5 v\u00e6re ressurssterk som kreftsyk", "Man regner med at 10.000 kvinner lever med feil i disse to genene i Norge. 5000 av kvinnene er testet, mens 5000 kan v\u00e6re uvitende om at de er b\u00e6rere av genfeilene. Rogaland har den h\u00f8yeste konsentrasjonen av familier med disse genfeilene. P\u00e5 folkemunne har de derfor f\u00e5tt tilnavnet Rogalandsgenet.", "1000 familier og omlag 20.000 personer ble veiledet for mistenkt arvelig kreft i \u00e5rene 2000\u20132005, opplyser Regionalt kompetansesenter for arvelig kreft i Helse Vest i 2015. Senteret har bygget en omfattende forskningsdatabase med systematisert informasjon om familiene.", "I 2007 p\u00e5viste forskere at en fjerdedel av alle tilfeller av eggstokk-kreft i Rogaland var arvelig og knyttet til tre overlevende etter Svartedauden. De tre hadde hver sin BRCA1-genfeil.", "Forskerne ser opphopninger i disse arvelige krefttypene p\u00e5 J\u00e6ren, i bygdene rundt Sauda og i Haugesundsomr\u00e5det. Cecilias arv kommer fra Ryfylke, fra Suldal. Hennes oldemor tr\u00e5kket som en av syv s\u00f8stre sine barnesko p\u00e5 en g\u00e5rd langs Suldalsl\u00e5gen. P\u00e5fallende mange av s\u00f8strene utviklet kreft, flere d\u00f8de tidlig.", "Cecilias oldemor fikk eggstokk-kreft, og mormor d\u00f8de av eggstokk-kreft bare 42 \u00e5r gammel. Et \u00e5r etter at hun hadde f\u00e5tt barnebarnet Cecilia.", "Cecilias mor fjernet eggstokkene da hun var 42, men tre \u00e5r senere kjente hun kulen i brystet. Det m\u00e5tte r\u00f8ffe cellegiftbehandlinger til for \u00e5 ta knekken p\u00e5 de hissige kreftcellene. Samtidig l\u00e5 Cecilia p\u00e5 sykehuset med sin nyf\u00f8dte datter.", "-\u00c5 se mamma s\u00e5 syk var vondt. Hun er en av de sterkeste og t\u00f8ffeste jeg kjenner. Hun rister p\u00e5 hodet n\u00e5r hun tenker tilbake. -Hun orket ikke g\u00e5 i butikken. Venninnen min som er fris\u00f8r, m\u00e5tte skrelle av henne h\u00e5ret.", "Cecilia kjente frykten sette seg godt tilrette i kroppen.", "Langt bak i hodet hadde den nybakte moren lenge v\u00e6rt klar over at kreft var arvelig i hennes familie. Skjebnene var s\u00e5 mange og hadde p\u00e5virket folk hun var glad i. Derfor hadde hun tatt gentest allerede som 18 \u00e5ring, s\u00e5 snart hun fikk tilbudet.", "Hun var forberedt p\u00e5 det blodpr\u00f8ven bekreftet, at hun var b\u00e6rer av BRCA1.", "Cecilia vil r\u00e5de b\u00e5de datteren og s\u00f8nnen til \u00e5 ta hurtigtesten som ble utviklet etter at forskerne fant frem til de to arvelige mutasjonene i 1994. - S\u00f8nnen min m\u00e5 vite om han har genfeilen og kan f\u00f8re den videre til kvinnelige etterkommere, og datteren min m\u00e5 teste seg for \u00e5 vite hvilke grep hun eventuelt m\u00e5 ta, slik at hun f\u00e5r samme gode oppf\u00f8lging og samme mulighet til gj\u00f8re risikoreduserende inngrep, som jeg har f\u00e5tt.", "\u2013 Men uansett resultat av en test, vil jeg alltid f\u00f8le hun er utsatt, sier Cecilia.", "Tilbudet om gentest gis i dag til: Kvinner med brystkreft under 50 \u00e5r. Der to n\u00e6re slektninger* har brystkreft, gjennomsnittsalder under 55 \u00e5r. Der tre n\u00e6re slektninger* har brystkreft, uansett alder. Mann med brystkreft. Kvinne med brystkreft i begge bryst under 60 \u00e5r. En kvinne med brystkreft og n\u00e6r slektning med eggstokkreft*. En kvinne med brystkreft og n\u00e6r slektning med prostatakreft under 55 \u00e5r*. Kvinne med eggstokkreft, uansett alder. Til enkelte andre undergrupper der man antar at muligheten for genfeil er spesielt h\u00f8y.", "\u2013 Jeg var egentlig bare lettet den gangen jeg fikk vite resultatet av testen. Kreftsp\u00f8kelset ville alltid danset over hodet mitt. N\u00e5 ville jeg i hvert fall f\u00e5 skikkelig oppf\u00f8lging, minnes Cecilia.", "LES OGS\u00c5: Kreftmedisin fikk gr\u00f8nt lys", "Likevel skremte det vannet av henne at mor hadde oppdaget kreften mellom de hyppige kontrollene. Tankene kvernet mens hun n\u00f8t synet av den nyf\u00f8dte lille datteren med de m\u00f8rke fjonene p\u00e5 hodet og de mandelformede \u00f8ynene.", "B\u00e5de Cecilia og mor gikk til \u00e5rlig MR og mammografi. Til tross for det yppet disse cellene seg alts\u00e5 hos moren, og det hadde g\u00e5tt raskt. Kreften var aggressiv.", "Selv hadde Cecilia blitt kalt inn til kontroll etter at de fant celleforandringer i brystet p\u00e5 MR-unders\u00f8kelse.", "\u2013 Jeg holdt p\u00e5 \u00e5 bli gal, var redd kreften skulle spre seg, redd for \u00e5 miste mor, redd for at datteren min ikke skulle bli kjent med mormoren sin, for at jeg selv skulle bli syk, og for ikke \u00e5 f\u00e5 se barna vokse opp. Kontrollen av celleforandringene hos Cecilia viste falsk alarm. - Likevel, i mitt hode er ingen endringer i cellestrukturen bra p\u00e5 noen som helst m\u00e5te. Jeg hadde f\u00e5tt et barn som trengte meg, jeg hadde en jobb jeg ville tilbake til og et fantastisk liv \u00e5 leve. For meg er det ikke aktuelt \u00e5 vente til toget treffer.", "Den lille jenta som var et speilbilde av Cecilia kikket tillitsfullt opp p\u00e5 moren, mens hun sugde godt tak i brystet. Cecilia var 24 \u00e5r.", "N\u00e5 startet prosessen for \u00e5 fjerne brystene.", "LES OGS\u00c5: - Overraskende \u00f8kning av brystkreft", "Ingvil Mjaaland er overlege og faglig ansvarlig for brystkreft ved Stavanger Universitetssjukehus, SUS. Hun har ryddet seg et kontor inne p\u00e5 et lager der det og st\u00f8pes blokker til bruk i str\u00e5leterapi, rett bak resepsjonen ved inngang 9.", "I dag f\u00e5r ulike typer kreft ulik behandling. Den revolusjonerende utviklingen innen kreftbehandling betyr mer arbeid fordelt p\u00e5 like mange ansatte. Derfor m\u00f8ter vi henne p\u00e5 kveldstid. -Det er viktig \u00e5 understreke at arv av BRCA1 og BRCA2 kun utgj\u00f8r to prosent av kvinnene i Norge som f\u00e5r brystkreft, men mange av disse pasientene bor i v\u00e5rt omr\u00e5de, og de har ofte en sv\u00e6rt spesiell familiehistorie, sier Mjaaland alvorlig.", "Hun har sett hvilken enorm belastning det kan v\u00e6re \u00e5 leve med bevisstheten om denne s\u00e5rbarheten. Overlegen forteller om en familie der det er 14 s\u00f8skenbarn, alle har brystkreft. Genene g\u00e5r i arv fra mor til mor, men ogs\u00e5 far kan f\u00f8re genfeil videre til sine d\u00f8tre.(Se grafikk)", "-Det \u00e5 se egne d\u00f8tre utvikle alvorlig kreft og kjempe for \u00e5 overleve, mens de selv g\u00e5r rundt friske og raske, er en stor p\u00e5kjenning, sier Mjaaland.", "Overlegen opplever at reaksjonene hos dem som m\u00e5 forholde seg til genfeilen spriker. Fra de som er hundre prosent sikre p\u00e5 at de ville f\u00e5 bekreftet genfeil eller utvikle kreft, til de som ikke vil vite noe som helst. Enkelte f\u00f8ler det utrettferdig, andre er sikre p\u00e5 at de har arvet genet, men tester negativt. Hun mener det er bra Rosa sl\u00f8yfeaksjonen i \u00e5r setter fokus p\u00e5 denne utsatte gruppen kreftpasienter. De trenger oppf\u00f8lging, forst\u00e5else og oppmerksomhet.", "Fagmilj\u00f8et har oversikt over de fleste familiene som er b\u00e6rere, men innimellom dukker det opp \u00abukjente\u00bb kvinner med brystkreft som f\u00e5r varselklokkene til \u00e5 ringe.", "-Da blir det foretatt en grundig sjekk av hele familiehistorien. De som er rammet, f\u00e5r tilbud om genetisk veiledning, \u00e5rlig MR- og mammografiunders\u00f8kelse eller forebyggende operasjoner som fjerning av bryst og eggstokker, forteller hun.", "Cecilia ville fjerne redselen og fjerne risikoen hun bar p\u00e5 i de to brystene.", "-Du er bare 24 \u00e5r, og vi fjerner ikke friske bryst. Dessuten er risikoen for \u00e5 utvikle brystkreft, selv med BRCA1, sv\u00e6rt liten f\u00f8r du har fylt 30 \u00e5r.", "Slik husker Cecilia legens svar da hun tok kontakt for \u00e5 starte prosessen. De mente hun ville ha flere barn, og at hun da ville \u00f8nske \u00e5 amme. For Cecilia og kvinner i hennes situasjon \u00f8ker risikoen for \u00e5 utvikle brystkreft gradvis fra 25 \u00e5rs alder. De blir anbefalt \u00e5 fjerne bryst fra fylte 30 \u00e5r.", "Cecilia var slett ikke opptatt av \u00e5 amme, hun ville bare slippe redselen. Hun pr\u00f8vde \u00e5 argumentere: -Det m\u00e5 da v\u00e6re billigere for dere at jeg fjerner brystene enn at jeg utvikler kreft.", "Mens hun ventet, ble hun gravid med s\u00f8nnen Leon. 10 m\u00e5neder etter at han kom til verden, l\u00e5 hun p\u00e5 operasjonsbordet.", "De skulle skj\u00e6re av brystvortene og grave ut vevet. Cecilia hadde googlet og chattet p\u00e5 nettet med folk som hadde BRCA1.", "Hun hadde skrevet lister. Ramset opp fordeler og ulemper med \u00e5 fjerne brystene eller vente. Hun hadde h\u00f8rt urovekkende historier om komplikasjoner.", "\u00abHva hvis puppene ble grusomme?\u00bb", "\u00abHva var egentlig alternativet?\u00bb", "Legene oppdaget en svulst p\u00e5 bildene hun hadde tatt noen dager i forkant av operasjonen. Ville hun utsette inngrepet? Cecilia var ikke i tvil.", "\u2013 Noen vil ikke en gang ta gentesten n\u00e5r de f\u00e5r tilbud, de vil ikke vite. Andre vil fjerne bryster og eggstokker s\u00e5 fort det lar seg gj\u00f8re, forteller Mjaaland.", "Stadig flere velger \u00e5 gj\u00f8re inngrepene som reduserer risikoen for \u00e5 utvikle kreft, ogs\u00e5 den tidligere nevnte skuespilleren Angelina Jolie.", "\u2013 Vi m\u00e5 v\u00e6re sikre p\u00e5 at pasienten har forst\u00e5tt konsekvensene, sier Mjaaland. Hun har opplevd at kvinner kommer tilbake og angrer, og mener de ikke var godt nok informert. - For de alle fleste kvinner med brystkreft holder det \u00e5 fjerne deler av brystet, men i tilfellene med arvelig kreft ser vi at den kan komme raskt og med alvorlige konsekvenser. Fjerning av brystene hos friske kvinner med genfeil reduserer risikoen for brystkreft med 90 - 98 prosent, mens fjerning av eggstokker og eggledere reduserer risikoen for eggstokkkreft med 100 prosent, sier hun. - Det har ikke v\u00e6rt klare retningslinjer for dette tidligere. Motstanden mot \u00e5 fjerne friskt vev er stor, men synet har endret seg ettersom man ser at risikoen for et kortere liv er h\u00f8y, if\u00f8lge overlegen.", "Cecilias f\u00f8lte brystene ble \u00f8delagt. - Puppene var firkantede, og kantene p\u00e5 protesene viste utenp\u00e5 huden, den ene brystvorten d\u00f8de, og en pupp hang mange centimeter lavere oppe enn den andre. Jeg ble kvalm av \u00e5 se meg i speilet, forteller hun. For Cecilia hadde brystene mistet funksjon, f\u00f8lelsene var borte, men hun ville kjenne seg kvinnelig, orke \u00e5 g\u00e5 i bikini, slippe fokuset p\u00e5 brystet, slippe \u00e5 gjemme seg bort. Ett \u00e5r senere l\u00e5 hun igjen p\u00e5 sykehuset, denne gangen ville de utf\u00f8re en kosmetisk opperasjon.", "N\u00e5 er hun tilfreds.", "\u2013 Klart det er kjekt \u00e5 f\u00e5 komplementer for fin kl\u00f8ft, og det er deilig \u00e5 slippe BH, men det er viktig for meg \u00e5 understreke at jeg ikke har silikon i puppene fordi jeg er forfengelig, det er fordi jeg ikke vil d\u00f8, sier Cecilia.", "Selv om risikoen for \u00e5 utvikle brystkreft er kraftig redusert, m\u00e5 hun jevnlig kontrollere huden p\u00e5 brystet og opp mot kragebeinet og lymfene.", "I dag vil hun fjerne eggstokkene, slik mor gjorde da hun var 42. Risikoen for \u00e5 utvikle eggstokk-kreft \u00f8ker fra 35 \u00e5rs alder. Cecilias mormor d\u00f8de 42 \u00e5r gammel. Dette har betydning for n\u00e5r man antar at Cecilia begynner \u00e5 leve farlig.", "Cecilia har blitt skilt, men selv om 33\u2013\u00e5ringen sannsynligvis vil forelske seg og innlede forhold til en ny mann, en som kanskje \u00f8nsker seg barn, er hun standhaftig.", "\u2013 Etter at jeg ble skilt, har legene blitt veldig opptatt av at jeg skal vente. De mener jeg kan komme til \u00e5 \u00f8nske meg flere barn. Hun opplever bekymringen for hennes fremtidige lykke som absurd.", "\u2013 Min jobb er \u00e5 holde meg i live for de barna jeg har, sier Cecilia. Skulle jeg treffe en mann som p\u00e5 d\u00f8d og liv vil ha barn, s\u00e5 m\u00e5 han velge en annen.", "Ved Haukeland Universitetssykehus jobber overlege Hildegunn H\u00f8berg-Vetti ved Senter for medisinsk genetikk og molekyl\u00e6rmedisin. Senteret har blant annet som oppgave \u00e5 gi familier med BRCA1 og BRCA2 genetisk veiledning.", "\u2013 Mange av kvinnene velger \u00e5 fjerne brystene n\u00e5r de er rundt 30 \u00e5r. Eggstokker og eggledere fjerner man gjerne n\u00e5r kvinnen har f\u00e5tt de barna hun vil ha, rundt 35 til 40 \u00e5rs alder, sier H\u00f8berg-Vetti.", "Hun peker p\u00e5 problematikken med \u00e5 fjerne eggstokkene som produserer viktige hormoner.", "\u2013 \u00c5 miste disse hormonene i tidlig alder kan f\u00f8re til andre komplikasjoner, sier H\u00f8berg-Vetti og nevner tidlig overgangsalder og andre konsekvenser, blant annet studier som viser at kvinner som tidlig mister hormonproduksjonen fra eggstokkene, er ekstra utsatt for hjerte og karsykdommer.", "\u2013 Ved fjerning av eggstokkene tilf\u00f8res derfor hormoner kunstig, opplyser hun.", "\u2013 Hver enkelt m\u00e5 vurdere hva som er riktig og diskutere med sin behandler. Beslutning om risikoreduserende tiltak blir tatt etter omfattende medisinsk genetisk veiledning og utredning. Vi m\u00e5 v\u00e6re sikre p\u00e5 at kvinnene forst\u00e5r konsekvensene, sier overlege H\u00f8berg-Vetti.", "\u2013 Jeg trenger all den st\u00f8tten jeg kan f\u00e5, sier Cecilia.", "\u2013 Samtalene har skremt livskitten av meg, og jeg vet at jeg blir mer usikker jo n\u00e6rmere jeg kommer selve inngrepet.", "\u2013 De sier at jeg kommer til \u00e5 miste all sexlyst, at jeg legger p\u00e5 meg, at jeg f\u00e5r u\u00f8nsket h\u00e5rvekst, hetetokter, at jeg kommer til \u00e5 miste all energi, men jeg skal gjennomf\u00f8re dette n\u00e5.", "\u2013 Jeg har ikke noe valg, sier Cecilia og h\u00e5per hun har arvet gode overgangsegenskaper av mor. Hun hadde nesten ingen plager.", "Sjansen for \u00e5 arve mutasjonen i BRCA1 eller i BRCA2 er 50 prosent dersom en av foreldrene er b\u00e6rer av genefeilen.", "Arver du genet uten feil, kan du ikke f\u00f8re feilen videre.", "\u2013 Det har g\u00e5tt s\u00e5 lang tid fra Svartedauden. Kan dette genet d\u00f8 ut?", "\u2013 Disse genene d\u00f8r ikke ut, fordi det ikke f\u00e5r konsekvenser f\u00f8r i voksen alder. Vi f\u00e5r alts\u00e5 barn f\u00f8r vi blir syke, og dermed f\u00f8res genene videre, forklarer overlege Hildegunn H\u00f8berg-Vetti ved Haukeland Universitetssykehus.", "Vi reiser tilbake til tiden da sagnet om Randi oppsto i flere bygder i Ryfylke - til midten av 1300-tallet. Byllepesten skal ha ankommet Bergen med et engelsk lasteskip. Besetningen var syke og d\u00f8ende, men bergenserne v\u00e5get seg ombord for redde varene. Slik mener historiker og ekspert p\u00e5 Svartedauen, Birger Lindanger, at pesten kom til landet. Andre hevder pesten kom til Oslo, og spredte seg videre til Hamar, Toten og Valdres f\u00f8r den kom til Vestlandet.", "Uansett vet vi at det var et stort marked i Stavanger i september\u2013oktober. Handelsmenn kom blant annet fra Bergen, b\u00f8nder kom fra g\u00e5rdene rundt V\u00e5gen, fra Ryfylke og J\u00e6ren.", "N\u00e5 skulle det handles, varer skulle selges og markedet var en ypperlig anledning til \u00e5 ta seg en fest f\u00f8r de m\u00e5tte tilbake til hverdagen. P\u00e5 denne m\u00e5ten spredte epidemien seg i ringer ut fra tettstedene.", "Rogaland, Agder og Hordaland ble hardt rammet. Fjellgardene i Suldal, Sauda og Vikedal l\u00e5 m\u00f8rke, og g\u00e5rdene langs Hyllsfjorden og Lysefjorden ble s\u00e5 \u00e5 si utradert.", "Av en befolkning p\u00e5 450.000 i hele Norge d\u00f8de mellom 175 og 200.000 mennesker.", "En lyslugget ung mann vi kaller Torleif holder godt tak i grimen p\u00e5 hesten, mens han legger kroppen mot vindkastene. Han har pakket rikelig med proviant p\u00e5 hesteryggen. Ryktene om det som skjer i nabobygdene er skremmende, gravene skal ligge tett som felte t\u00f8mmerstokker. Han vil r\u00f8mme til fjells. Vil ikke d\u00f8 f\u00f8r livet har begynt.", "Torleif tilbringer v\u00e5ren og sommeren alene i steinhytta han bygger. F\u00f8rst n\u00e5r luften f\u00e5r et skarpt drag klatrer han fjelltoppene rundt for \u00e5 skue ned p\u00e5 bygdene. Husene er m\u00f8rke, stillheten er \u00f8red\u00f8vende. S\u00e5 en dag f\u00e5r han \u00f8ye p\u00e5 den skj\u00f8re r\u00f8ykskyen som stiger fra en spinkel pipe.", "Torleif bestemmer seg for \u00e5 ri mot det eneste stedet han har sett tegn til liv, huset til Randi.", "B\u00e5ndene mellom de to vokser seg sterke etter alt de har v\u00e6rt gjennom. Det er heller ikke mange maker \u00e5 velge mellom. Det unge paret er blant de f\u00e5 som overlever Svartedaudens herjinger i indre Ryfylke denne vinteren.", "G\u00e5rdshus og jord ligger brakk der hele familier er utradert, og de som er borte, har ingen nytte av jorda.", "Randi og Torleif er driftige. Oppi alt det vonde s\u00e5r de h\u00e5p om en bedre fremtid. De neste \u00e5rene bugner \u00e5krene, og Randi er fruktbar.", "Lave skatter og gode avlinger metter alle de sm\u00e5, og barneflokken vokser seg etter hvert tallrik. Det er f\u00f8rst n\u00e5r ungeflokken er voksne og har f\u00e5tt egne barn mange av kvinnene i familien blir syke og d\u00f8r, men det er f\u00f8rst i v\u00e5r tid gentesting gir Cecilia og andre familier mulighet til \u00e5 gj\u00f8re effektive, forbyggende, t\u00f8ffe, men ofte livsn\u00f8dvendige tiltak for \u00e5 stoppe kreften."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4f0e4d93ef4df5441020700fb3589726d5a5768546e0d266a08038501f1b7a22"}, {"field": "createtime", "value": "2016-10-01T09:43:08.000Z"}, {"field": "description", "value": "Cecilia har to velformede silikonbryst, ikke av forfengelighet, men for \u00e5 redde livet. For \u00e5 skj\u00f8nne hvorfor, m\u00e5 vi 667 \u00e5r tilbake i tid."}, {"field": "dominantimage", "value": "http://www.adressa.no/incoming/article13583467.ece/vlxkaq/ALTERNATES/w980-default/cecilia555.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ccb538a7e5c6042526986b1339ef9cde9b650938.jpg?595f61f8"}, {"field": "dominantthumbnaildimensions", "value": "300x169"}, {"field": "heading", "value": ["Den livsfarlige arven -adressa.no", "Cecilia", "BRCA1 og BRCA2", "1000 familier - 20.000 personer", "Arven fra Ryfylke", "Testen", "Celleforandringene", "Overlegen", "Komplikasjoner", "Vanskelige valg", "Om \u00e5 v\u00e6re kvinne", "To barn - en forpliktelse", "Konsekvenser", "Det n\u00e6rmer seg operasjon", "Genet d\u00f8r ikke ut", "Festen", "Ny v\u00e5r"]}, {"field": "id", "value": "ccb538a7e5c6042526986b1339ef9cde9b650938"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-company", "value": "new york times"}, {"field": "kw-concept", "value": ["kvinne", "familie", "arv", "utvikle", "fjerne bryst", "bryst", "mor", "gen", "utvikle brystkreft", "utvikle kreft", "risiko", "kreft", "fjerne", "brystkreft"]}, {"field": "kw-entity", "value": ["vestlandet", "stavanger universitetssjukehus", "senter", "rogalandsgenet", "randi", "haukeland universitetssykehus", "hyllsfjorden og lysefjorden", "toten og valdres", "sauda og vikedal", "torleif", "stavanger aftenblad", "regionalt", "j\u00e6ren", "randi og torleif", "haugesundsomr\u00e5det", "s. hun", "v\u00e5gen", "agder og hordaland", "mjaaland", "ryfylke og j\u00e6ren", "svartedauden", "brakka 1", "gud", "svartedauen", "ryfylke", "helse vest", "suldalsl\u00e5gen", "breast", "rosa"]}, {"field": "kw-location", "value": ["hamar", "oslo", "rogaland", "suldal", "sauda", "stavanger", "leon", "norge", "bergen"]}, {"field": "kw-pageclass", "value": "article"}, {"field": "kw-person", "value": ["hildegunn h\u00f8berg vetti", "hildegunn h\u00f8berg-vetti", "cecilia linn bie", "angelina jolie", "birger lindanger"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13583467.ece/vlxkaq/ALTERNATES/w980-default/cecilia555.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den livsfarlige arven"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/01/Den-livsfarlige-arven-13583325.ece"}, {"field": "pageclass", "value": ["article"]}, {"field": "publishtime", "value": "2016-10-01T10:39:40.000Z"}, {"field": "recs-articleid", "value": "13583325"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-01T10:39:40.000Z"}, {"field": "recs-rawtitle", "value": "Den livsfarlige arven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Cecilia har to velformede silikonbryst, ikke av forfengelighet, men for \u00e5 redde livet. For \u00e5 skj\u00f8nne hvorfor, m\u00e5 vi 667 \u00e5r tilbake i tid."}, {"field": "thumbnail", "value": "http://content-thumbnail.cxpublic.com/content/thumbnail200x150/ccb538a7e5c6042526986b1339ef9cde9b650938.jpg?595f61f8"}, {"field": "thumbnailfullheightdimensions", "value": "200x3662"}, {"field": "timestamp", "value": "2017-07-07T10:27:04.000Z"}, {"field": "title", "value": "Den livsfarlige arven"}, {"field": "url", "value": "http://www.adressa.no/pluss/magasin/2016/10/01/Den-livsfarlige-arven-13583325.ece"}, {"field": "urlhash", "value": "ccb538a7e5c6042526986b1339ef9cde9b650938"}], "score": 0.34910083, "siteId": "9222270286501375973", "id": "ccb538a7e5c6042526986b1339ef9cde9b650938"}

