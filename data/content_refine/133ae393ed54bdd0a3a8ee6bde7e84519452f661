{"fields": [{"field": "modifiedtime", "type": "time", "value": "2017-04-28T11:18:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Bryne", "Arkitektur", "Hjemme hos", "Interi\u00f8r", "J\u00e6ren", "Bolig"]}, {"field": "author", "value": "geir flat\u00f8e"}, {"field": "body", "value": ["Patio er definert i Store norske leksikon som et lukket g\u00e5rdsrom i bolighus, gjerne beplantet, fliselagt eller utstyrt med springvann.", "Springvann er det ikke utenfor huset i Vibevegen i Time, men flisene ligger der og beplantingen er p\u00e5 vei.", "\u2013 Kanskje vi skal pr\u00f8ve med vindruer, sier Kjersti Str\u00f8m\u00f8.", "Det hadde i tilfelle st\u00e5tt i stil med patio-ordets spanske opphav.", "Arkitektene har kalt huset \u00ab3 patio\u00bb, noe om forteller om flere lukkede uteomr\u00e5der. Ikke helt innestengte riktignok, men forel\u00f8pig lukket p\u00e5 tre sider. N\u00e5r hekken mot veien kommer, vil den danne en fjerde vegg.", "Det kommer godt med p\u00e5 flate J\u00e6ren, der det er lite som stopper vinden.", "Det er det tatt hensyn til her, i tillegg til solforhold og ikke minst terrenget. Tomten har ikke v\u00e6rt den enkleste \u00e5 bygge p\u00e5.", "\u2013 Slik m\u00e5tte det bli, sier arkitekt Siri Nedreb\u00f8 mens vi betrakter det ferdige huset.", "Det er lett \u00e5 v\u00e6re enig med henne i etterkant, men det skal en arkitekt til \u00e5 for \u00e5 se det p\u00e5 forh\u00e5nd.", "Sammen med kollega Andres G. Marti i Saark Arkitekter i Stavanger har hun brukt mye tid p\u00e5 \u00e5 planleggingen.", "Huseierne Kjersti Str\u00f8m\u00f8 og Ove Stangeland og deres tre s\u00f8nner bodde i et 50-tallshus med stor eplehage i Vardheia, Brynes eldste byggefelt. Der l\u00e5 husene opprinnelig som perler p\u00e5 en snor, men gjennom \u00e5rene har det skjedd store forandringer.", "Likevel var ikke kommunen s\u00e5 begeistret for planen om \u00e5 skille ut hagen til en ny hustomt. Det tok noen runder, men i dag st\u00e5r det nye huset der, foran det gamle som n\u00e5 er solgt.", "\u2013 Det er f\u00f8rste gang vi bor i et nytt hus. Det f\u00f8les deilig, sier Kjersti Str\u00f8m\u00f8.", "Ikke bare er det nytt. Det er ogs\u00e5 et hus du legger merke til.", "H\u00f8ydeforskjellen p\u00e5 tomta er mellom 4 og 5 meter, fra veien og opp mot det gamle huset. For ikke \u00e5 skygge for dette huset, har de gravd seg ned i terrenget og variert h\u00f8yden p\u00e5 huset.", "Nybygget er langstrakt og n\u00e6rmest tredelt. To av delene har bare \u00e9n etasje, der taket ligger i plan med restene av den gjenv\u00e6rende hagen til gamlehuset.", "Takket er dekket med sedum-planter, slik at det skal f\u00f8les som en forlengelse av den gamle hagen. I tillegg trenger ikke sedumtaket vedlikehold, og det tar unna en del regnvann.", "Den tredje delen ligger ut mot et veikryss og reiser seg i tre etasjer. Den flate og vertikale Accoya-kledningen uten takutspring forsterker t\u00e5rnf\u00f8lelsen.", "Accoya er et trevirke med 50 \u00e5rs fabrikkgaranti mot r\u00e5te. Kledningen skal ikke behandles, men f\u00e5 lov til \u00e5 gr\u00e5ne med \u00e5rene. Vinduer og d\u00f8rer er av aluminium, og dermed blir hele huset vedlikeholdsfritt.", "Den lange flaten der huset har \u00e9n etasje, brytes opp to patio-innhuk. Dermed f\u00e5r huset en tydelig inndeling i seksjoner.", "Huset har et romslig inngangsparti, adskilt fra neste rom med en glassvegg. Dermed oppleves gangen som en del av den \u00e5pne stue- og kj\u00f8kkenl\u00f8sningen, der en stor skyved\u00f8r f\u00f8rer videre ut til den f\u00f8rste patioen.", "G\u00e5r du videre innover i huset, f\u00f8rer en lang gang deg til en tv-stue og en ny patio. Enda videre innover i huset finner du en seksjon med foreldresoverom, bad og walk-in closet. N\u00e6rmest som en hotellsuite.", "Arkitektene har tenkt p\u00e5 grunnplanet som en hule i terrenget, der du beveger deg fra grotte til grotte. Den f\u00f8rste er stor, \u00e5pen og sosial. Den neste mer intim, og den siste er privat.", "I gangen innover i huset er det ogs\u00e5 sided\u00f8rer ut mot vaskerom, garasje og ikke minst et stort mekkerom for motorsykler. Der kan husets s\u00f8nner boltre seg, i tillegg til at de disponerer andre og tredje etasje, med trapp opp fra inngangen.", "Det er stadig nye ting \u00e5 oppdage.", "Kj\u00f8kkenet skjuler en liten kontordel bak en \u00e5pen vegg. En bortgjemt balkong i annen etasje gir plass til \u00e9n person, mens du kan v\u00e6re sosial i den store takhagen p\u00e5 andre siden. Det er lagt opp til et kj\u00f8kken i annen etasje, slik at det er mulighet for utleie n\u00e5r s\u00f8nnene en gang flytter ut.", "I vaskerommet finner vi et styringspanel for varmtvann og gulvvarme. Varmen kommer fra en 150 meter dyp br\u00f8nn, boret ned til grunnfjellet. Grunnvarme handler om \u00e5 utnytte varme lagret i berg, jord eller grunnvann ved hjelp av en varmepumpe.", "\u2013 Det er kanskje et hus du elsker eller hater, sier arkitekt Siri Nedreb\u00f8.", "Egentlig hadde hun \u00f8nsket at feltet i Vardheia var blitt liggende slik det var planlagt p\u00e5 50-tallet, men det toget er g\u00e5tt for lenge siden. S\u00e5 lenge kommunen ikke grep inn da feltet begynte \u00e5 endre seg for mange \u00e5r siden, gjelder det n\u00e5 \u00e5 gj\u00f8re det beste ut av det. Det f\u00f8ler Saark-arkitektene at de har greid.", "\u2013 Vanligvis plasseres hus som et slott midt p\u00e5 tomten. Her hadde vi en lang og smal tomt. Vi m\u00e5tte gj\u00f8re noen kompromisser, men vi vendte dem til v\u00e5r fordel, sier Andres G. Marti.", "N\u00e5 er det opp til huseierne \u00e5 gj\u00f8re det til et hjem. Kjersti er dekorat\u00f8r og interi\u00f8rveileder og jobber hos Fargerike Rosland. Et par \u00e5r i keramikkl\u00e6re i Danmark viser igjen i hyllene.", "\u2013 Huset er et lerret for henne, sier Siri Str\u00f8m\u00f8 og smiler.", "Arkitektene har sine forslag, men n\u00e5 er deres arbeid ferdig."]}, {"field": "category0", "value": "bolig"}, {"field": "contenthash", "value": "be02ac56010bdb244f687a8c392aca956c425313fb9f064594b2fdf79679f971"}, {"field": "createtime", "value": "2017-04-30T12:02:15.000Z"}, {"field": "description", "value": "Arkitektene har tenkt p\u00e5 grunnplanet som en hule i terrenget, der du beveger deg fra grotte til grotte."}, {"field": "heading", "value": ["Bygde hus med huler, t\u00e5rn og innelukkede uterom:", "Vern mot vinden", "Bygde i hagen", "Accoya-kledning", "En hule i terrenget", "Grunnvarme", "Jobben er gjort"]}, {"field": "id", "value": "133ae393ed54bdd0a3a8ee6bde7e84519452f661"}, {"field": "keyword", "value": ["Bryne", "Arkitektur", "Hjemme hos", "Interi\u00f8r", "J\u00e6ren", "Bolig"]}, {"field": "keywords", "value": "Bryne,Arkitektur,Hjemme hos,Interi\u00f8r,J\u00e6ren,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["videre innover", "innelukkede uterom", "hus", "annen etasje"]}, {"field": "kw-entity", "value": ["accoya", "vardheia", "saark arkitekter", "kjersti str\u00f8m\u00f8 og ove stangeland", "brynes", "vibevegen", "time", "vern", "j\u00e6ren"]}, {"field": "kw-location", "value": ["danmark", "stavanger"]}, {"field": "kw-pageclass", "value": "article"}, {"field": "kw-person", "value": ["siri nedreb\u00f8", "ove stangeland", "fargerike rosland", "andres g. marti", "kjersti str\u00f8m\u00f8", "siri str\u00f8m\u00f8"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/d3cd93d5-a030-4be9-9f78-01edabb3e506?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bygde hus med huler, t\u00e5rn og innelukkede uterom: - Dette er et hus du kanskje elsker eller hater."}, {"field": "og-type", "value": "article"}, {"field": "og-url", "value": "http://www.adressa.no/bolig/Bygde-hus-med-huler_-tarn-og-innelukkede-uterom---Dette-er-et-hus-du-kanskje-elsker-eller-hater-10104b.html"}, {"field": "pageclass", "value": ["article"]}, {"field": "publishtime", "value": "2017-04-30T09:00:00.000Z"}, {"field": "recs-articleid", "value": "10104"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-04-30T09:00:00.000Z"}, {"field": "recs-rawtitle", "value": "Bygde hus med huler, t\u00e5rn og innelukkede uterom: - Dette er et hus du kanskje elsker eller hater. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Arkitektene har tenkt p\u00e5 grunnplanet som en hule i terrenget, der du beveger deg fra grotte til grotte."}, {"field": "thumbnail", "value": "http://content-thumbnail.cxpublic.com/content/thumbnail200x150/133ae393ed54bdd0a3a8ee6bde7e84519452f661.jpg?596776b1"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-13T13:33:37.000Z"}, {"field": "title", "value": "Bygde hus med huler, t\u00e5rn og innelukkede uterom: - Dette er et hus du kanskje elsker eller hater."}, {"field": "url", "value": "http://www.adressa.no/bolig/Bygde-hus-med-huler_-tarn-og-innelukkede-uterom---Dette-er-et-hus-du-kanskje-elsker-eller-hater-10104b.html"}, {"field": "urlhash", "value": "133ae393ed54bdd0a3a8ee6bde7e84519452f661"}], "score": 1.1355122, "siteId": "9222270286501375973", "id": "133ae393ed54bdd0a3a8ee6bde7e84519452f661"}

