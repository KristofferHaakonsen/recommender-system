{"fields": [{"field": "modifiedtime", "type": "time", "value": "2012-04-17T16:55:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Et eksempel er PISA testen i skolen som m\u00e5ler femten\u00e5ringens \u00abl\u00e6ringsutbytte\u00bb. Innenfor mental helse har Trondheim kommune i samarbeid med Psykologisk institutt, NTNU, startet en befolkningsunders\u00f8kelse kalt \u00abTidlig trygg i Trondheim\u00bb som omhandler 4-\u00e5ringers utvikling og psykiske helse.", "Alle barn bosatt i Trondheim som fyller fire \u00e5r i perioden januar 2007 til desember 2008 blir sammen med foreldrene invitert til \u00e5 delta i prosjektet, n\u00e5r de m\u00f8ter til fire\u00e5rs unders\u00f8kelsen hos helses\u00f8ster. Dette dreier seg om ca 4000 barn. Foreldrene som deltar, blir bedt om \u00e5 fylle ut et sp\u00f8rreskjema om barnets styrker og svakheter. Avhengig av hvordan barnet sk\u00e5rer p\u00e5 skjemaet vil ca. 1000 barn bli trukket ut til \u00e5 v\u00e6re med p\u00e5 videre unders\u00f8kelser. En av foreldrene og barnet m\u00f8ter deretter sammen p\u00e5 Psykologisk institutt, NTNU, for unders\u00f8kelser av barnets utvikling og sosiale og f\u00f8lelsesmessige fungering. Foreldre til fire\u00e5ringer som f\u00e5r en h\u00f8y poengsum p\u00e5 skjema hos helses\u00f8ster, ca. 300 barn, vil enten bli tilbudt \u00e5 delta i \u00abForeldreveilednings-programmet\u00bbfor barn \u00abi risikosonen\u00bb for psykososiale vansker eller et alternativt tilbud fra Trondheim kommune, BUP eller Psykologisk poliklinikk p\u00e5 NTNU. To \u00e5r senere, ved skolestart, i 2009 og 2010 vil de 1000 familiene g\u00e5 gjennom noen av unders\u00f8kelsene en gang til, for \u00e5 se hvordan det g\u00e5r med barnet.", "Min familie har takket ja til \u00e5 v\u00e6re med i unders\u00f8kelsen ut fra nysgjerrighet og et oppriktig \u00f8nske om \u00e5 bidra til forskning, men jeg ser n\u00e5 at det er grunn til \u00e5 v\u00e6re skeptisk til unders\u00f8kelsen \u00abTidlig trygg i Trondheim\u00bb og m\u00e5ten den blir gjennomf\u00f8rt p\u00e5. Vi blir ukentlig bombardert med nyhetsreportasjer som forteller oss om hvordan \u00abgode foreldre\u00bb skal v\u00e6re. Vi trenger ikke ytterlige bidrag til \u00e5 underbygge f\u00f8lelsen av usikkerhet og f\u00f8lelse av manglende kompetanse.", "If\u00f8lge unders\u00f8kelsen har vi svart feil p\u00e5 fem sp\u00f8rsm\u00e5l p\u00e5 sp\u00f8rreskjemaet som vi fikk utlevert p\u00e5 helsestasjonen, og som vi brukte fem - ti minutter p\u00e5 \u00e5 besvare: \u00abHar barnet raserianfall og er i d\u00e5rlig hum\u00f8r?\u00bb Her svarte vi at v\u00e5rt barn kan v\u00e6re det, noe som var feil svar. S\u00e5 den riktige fire\u00e5ring vil aldri ha raserianfall eller v\u00e6re i d\u00e5rlig hum\u00f8r. Finnes de? \u00abLeker barnet alene, er hun ensom?\u00bb Ja, v\u00e5rt barn leker alene noen ganger, selv om hun har lett for \u00e5 f\u00e5 venner og er utpreget sosial. Feil svar. \u00abHar barnet mange bekymringer?\u00bb Ja, det tror vi hun har noen ganger. Feil svar. V\u00e5r fire\u00e5ring er opptatt av \u00e5 f\u00e5 v\u00e6re med i leken blant sine venner i barnehagen, hun er opptatt av riktig farge p\u00e5 kl\u00e6rne og p\u00e5 sp\u00f8rsm\u00e5l om liv og d\u00f8d. Dette er igjen feil. \u00abEr barnet ofte i bevegelse og er hun stadig urolig?\u00bb Ja, det er hun. V\u00e5r fire\u00e5ring fyker rundt og utforsker kroppen sin og omgivelsene rundt henne. Feil svar. \u00abKan barnet lett bli avledet?\u00bb Ja, det kan hun. Feil svar. Men v\u00e5r fire\u00e5ring kan ogs\u00e5 sitte dypt konsentrert n\u00e5r noe fanger hennes interesse.", "If\u00f8lge dette sp\u00f8rreskjemaet befinner min datter seg i \u00abrisikosonen\u00bb. Ut fra v\u00e5re svar kun p\u00e5 det f\u00f8rste sp\u00f8rreskjemaet har jeg og min kone blitt anbefalt foreldreveiledning der foreldre m\u00f8tes i grupper til r\u00e5d og oppl\u00e6ring om h\u00e5ndtering av barnet, if\u00f8lge invitasjonen fra NTNU og Trondheim kommune. Dette p\u00e5 tross av at vi fikk positive tilbakemeldinger etter en hel dag ved Pykologisk institutt hvor vi deltok i observasjoner av lekesekvenser, svarte p\u00e5 flere sp\u00f8rreskjema om barnets fungering, temperament, f\u00f8lelsesmessige utvikling, familieforhold, osv. Jeg stiller sp\u00f8rsm\u00e5l til hvilket syn p\u00e5 barnet som ligger til grunn for en slik unders\u00f8kelse og hvilket syn p\u00e5 foreldrerollen de ansvarlige for denne unders\u00f8kelsen har?", "Mener de ansvarlige for foreldrekurset at foreldre trenger r\u00e5d og oppl\u00e6ring om h\u00e5ndtering av sine barn? Hvem er det som skal sitte p\u00e5 definisjonsmakten i forhold til rett og galt n\u00e5r det kommer til sp\u00f8rsm\u00e5let om barns danning? I denne unders\u00f8kelsen ligger det tydeligvis noen normative oppfatninger av \u00abdet typiske barnet\u00bb og hvordan vi kan l\u00f8se det som er problematisk. Her finnes det alts\u00e5 en mal for hvordan barn pr definisjon er, en universell sannhet. V\u00e5re livsverdener som mennesker er imidlertid komplekse og mangfoldige.", "Vi fikk 12 poeng i sp\u00f8rreunders\u00f8kelsen og alle med over ni poeng f\u00e5r tilbud om kurs.", "Vi fikk ingen annen forklaring enn at vi hadde for mange poeng og at vi ble anbefalt \u00e5 delta. Vi m\u00e5tte selv ringe og h\u00f8re om hvorfor vi fikk for h\u00f8y poengsum. Hvor mange foreldre ringer selv for \u00e5 unders\u00f8ke dette, og hvor mange vet egentlig hvorfor de blir innkalt til foreldreveiledningskurset? Hva gj\u00f8r en slik unders\u00f8kelse med foreldrenes syn p\u00e5 seg selv? Det kan virke som om enkelte fagmilj\u00f8er i utgangspunktet ser p\u00e5 foreldre som utilstrekkelige, hjelpel\u00f8se og med manglende kompetanse.", "Med bakgrunn i denne nasjonale og internasjonale iveren etter \u00e5 teste, m\u00e5 vi som jobber med barn, foreldre og forskning vurdere om det er mulig \u00e5 lage en test som tar hensyn til barnets komplekse identiteter, og hva svarene fra slike tester kan brukes til. Unders\u00f8kelser som \u00abTidlig trygg i Trondheim\u00bb bidrar etter min mening til \u00e5 sementere en konstruksjon av og forestilling om barn som objekter for den voksnes oppdragelses- og sosialiseringssp\u00f8rsm\u00e5l. I forst\u00e5elsen av barn m\u00e5 vi \u00e5pne opp for flere perspektiver som kan inkludere deres komplekse livsverdener, uten alltid \u00e5 si at det ene er riktig og det andre galt.", "Det er alltid mye \u00e5 reflektere over som foreldre og foreldrerollen inneb\u00e6rer \u00e5 stadig v\u00e6re i utvikling, men som Sonja Kibsgaard skriver i barn@foreldre m\u00e5 foreldre av og til si til seg selv at de er gode nok, og at de m\u00e5 v\u00e6re villige til \u00e5 se seg selv som unike dersom de skal v\u00e6re i stand til \u00e5 se det beste i barna sine. Til foreldre med fire\u00e5ringer: Tenk dere godt om f\u00f8r dere eventuelt gir dere i kast med \u00abTidlig trygg i Trondheim\u00bb sitt sp\u00f8rreskjema hos helses\u00f8ster.", "knk@dmmh.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "4ddec7c459d616ed836b4732ca9cd9ffefdc9ba61bf61332d82880a52bedfb0b"}, {"field": "createtime", "value": "2017-05-01T10:45:34.000Z"}, {"field": "description", "value": "I de siste \u00e5rene har testing av barn f\u00e5tt en ny giv i Norge. B\u00e5de i skole, barnehage og i helsesammenheng blir barn testet for \u00e5 se om de er \u00abgode nok\u00bb."}, {"field": "dominantimage", "value": "http://www.adressa.no/incoming/article1247737.ece5/ALTERNATES/w980-default/knut_kvaran"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8a7e5b55715fffbd13fda87534bdc50193afc42f.jpg?59882b53"}, {"field": "dominantthumbnaildimensions", "value": "300x169"}, {"field": "heading", "value": "Tidlig trygg i Trondheim - trygge foreldre? -adressa.no"}, {"field": "id", "value": "8a7e5b55715fffbd13fda87534bdc50193afc42f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": ["family-and-parenting", "education"]}, {"field": "kw-concept", "value": ["barn", "foreldre", "feil svar"]}, {"field": "kw-entity", "value": ["foreldreveilednings", "pykologisk", "psykologisk", "tidlig", "u. to"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "sonja kibsgaard"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1247737.ece5/ALTERNATES/w980-default/knut_kvaran"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidlig trygg i Trondheim - trygge foreldre?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1086531.ece"}, {"field": "pageclass", "value": ["article"]}, {"field": "publishtime", "value": "2008-05-21T07:35:25.000Z"}, {"field": "recs-articleid", "value": "1634424"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-05-21T07:35:25.000Z"}, {"field": "recs-rawtitle", "value": "Tidlig trygg i Trondheim - trygge foreldre? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I de siste \u00e5rene har testing av barn f\u00e5tt en ny giv i Norge. B\u00e5de i skole, barnehage og i helsesammenheng blir barn testet for \u00e5 se om de er \u00abgode nok\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/8a7e5b55715fffbd13fda87534bdc50193afc42f.jpg?59882b53"}, {"field": "thumbnailfullheightdimensions", "value": "200x1500"}, {"field": "timestamp", "value": "2017-08-07T08:56:51.000Z"}, {"field": "title", "value": "Tidlig trygg i Trondheim - trygge foreldre?"}, {"field": "url", "value": "http://www.adressa.no/meninger/kronikker/article1086531.ece"}, {"field": "urlhash", "value": "8a7e5b55715fffbd13fda87534bdc50193afc42f"}], "score": 0.7711325, "siteId": "9222270286501375973", "id": "8a7e5b55715fffbd13fda87534bdc50193afc42f"}

