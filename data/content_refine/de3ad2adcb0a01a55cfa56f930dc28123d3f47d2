{"fields": [{"field": "modifiedtime", "type": "time", "value": "2012-06-19T06:27:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Selv gleder hovedpersonen seg mest til \u00e5 d\u00f8pe barn.", "-Det var godt \u00e5 st\u00e5 foran alteret og p\u00e5 prekestolen igjen. N\u00e5 gleder jeg meg til \u00e5 ta fatt, sier Olsen p\u00e5 kirketrappen etter sin f\u00f8rste gudstjeneste p\u00e5 12 \u00e5r.", "52-\u00e5ringen mener det er mye fint ved \u00e5 v\u00e6re prest, men aller mest gleder han seg til \u00e5 d\u00f8pe barn.", "-Det er stort. Jeg gleder meg til \u00e5 utf\u00f8re alle de oppgavene en prest har, blant annet vielser, d\u00e5pssamtaler, begravelser, smiler han.", "Ansettelsen av den homofilt samboende Olsen som kapellan i Majorstuen menighet har f\u00f8rt til en kirkestrid man skal langt tilbake i kirkens historie for \u00e5 finne maken til. Det var ventet demonstrasjoner utenfor kirken i forbindelse med innsettelsesgudstjenesten s\u00f8ndag, men ingen demonstranter var \u00e5 se.", "Rimi-Hagen", "Majorstuen kirke var fullsatt under gudstjenesten, og blant de mange gratulantene p\u00e5 kirketrappen var kj\u00f8pmann Stein Erik Hagen, en av landets aller rikeste, og skuespilleren Wenche Foss. De kom sammen til gudstjenesten for \u00e5 v\u00e6re med p\u00e5 den historiske begivenheten.", "Ingen av dem tilh\u00f8rer Majorstuen menighet til vanlig.", "-Han fikk en flott og varm mottakelse, som jeg f\u00f8lte det veldig sterkt og godt \u00e5 oppleve. Dette er et viktig gjennombrudd for \u00e5 \u00f8ke toleransen overfor homofile b\u00e5de innen kirken og i samfunnet for \u00f8vrig, sier Hagen.", "Wenche Foss synes ogs\u00e5 gudstjenesten var en fin opplevelse.", "-N\u00e5 h\u00e5per jeg det ikke tar s\u00e5 mange \u00e5r f\u00f8r de andre biskopene skj\u00f8nner at kirken m\u00e5 v\u00e6re et \u00e5pent hus, ogs\u00e5 for homofile og lesbiske. Rosemarie K\u00f6hn har sagt at hun tror det vil ta fem \u00e5rs tid, og jeg h\u00e5per jeg f\u00e5r leve s\u00e5 lenge at jeg f\u00e5r oppleve at biskopene blir enige om \u00e5 godta homofile prester, sier Foss.", "Teologiprofessor Berge Furre, byr\u00e5dsleder Fritz Huitfeldt, samt leder av Stortingets justiskomit\u00e9 Kristin Krohn Devold var andre kjente ansikter som deltok i gudstjenesten ved siden av Olsens samboer, helsebyr\u00e5d Erling Lae.", "Viktige erfaringer", "Gudstjenesten, som var preget av flott musikk og sang, ble innledet ved at menighetsr\u00e5dsleder Eva D. Myhre leste opp biskop Gunnar St\u00e5lsetts kallsbrev. Biskopen ba menigheten vise Olsen \u201dden aktelse og kj\u00e6rlighet som en kristen menighet skylder ham som Guds tjener\u201d.", "F\u00f8r Olsen prekte over teksten om flittige Marta og fromme Maria, holdt prost Trond Bakkevig en velkomsttale til den nye kapellanen f\u00f8r han ba for ham.", "-Dette er en festdag i menighetens liv. Du bringer med deg personlige livserfaringer og kunnskap som er blitt usynliggjort i v\u00e5r kirke, livserfaringer som knapt har funnet veien opp p\u00e5 en prekestol eller inn i sjelesorgens rom. Dette er erfaringer som trengs s\u00e5rt i kirken, sa Bakkevig.", "Prosten understreket at han f\u00f8ler seg trygg p\u00e5 at Olsens tjeneste vil bli til velsignelse b\u00e5de for Majorstuen menighet og for hele Den norske kirken.", "Takknemlig", "-Jeg er blitt tatt imot p\u00e5 en veldig \u00e5pen, varm og inkluderende m\u00e5te. Det synes jeg er stort, sier Olsen.", "Han tok sin praktisk-teologiske eksamen i 1976 og har jobbet b\u00e5de som sykehusprest, fengselsprest og vikarierende menighetsprest.", "Dessuten har han studert psykologi.", "I 1988 var han sykehusprest ved Dikemark i Asker, men valgte \u00e5 trekke seg ettersom den dav\u00e6rende Oslo-biskopen \u00f8nsket \u00e5 avsette ham fordi han levde sammen med en mann. Siden har Olsen hatt administrative jobber blant annet i Landbruksdepartementet og Statistisk sentralbyr\u00e5."]}, {"field": "category0", "value": "nyheter"}, {"field": "contenthash", "value": "a4ed343682f6348dc5217c7351c3cb7905478b6acb4bad2e35a604866d9b07af"}, {"field": "createtime", "value": "2015-12-29T09:28:33.000Z"}, {"field": "description", "value": "OSLO: Stein Erik Hagen og Wenche Foss var blant de mange som \u00f8nsket Jens Torstein Olsen velkommen da han ble innsatt som prest s\u00f8ndag."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de3ad2adcb0a01a55cfa56f930dc28123d3f47d2.jpg?58b19b1d"}, {"field": "dominantthumbnaildimensions", "value": "256x256"}, {"field": "heading", "value": "Varm velkomst for homofil prest -adressa.no"}, {"field": "id", "value": "de3ad2adcb0a01a55cfa56f930dc28123d3f47d2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["homofil prest", "menighet", "gudstjeneste", "prest", "kirke", "homofil"]}, {"field": "kw-entity", "value": ["dikemark", "stortingets", "landbruksdepartementet og statistisk", "majorstuen", "maria", "guds", "stein erik hagen og wenche foss"]}, {"field": "kw-location", "value": ["marta", "asker", "oslo"]}, {"field": "kw-pageclass", "value": "article"}, {"field": "kw-person", "value": ["wenche foss", "kristin krohn devold", "erling lae", "eva d. myhre", "fritz huitfeldt", "rosemarie k\u00f6hn", "gunnar st\u00e5lsetts", "stein erik hagen", "jens torstein olsen", "trond bakkevig", "berge furre"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Varm velkomst for homofil prest"}, {"field": "og-type", "value": "article"}, {"field": "og-url", "value": "http://www.adressa.no/nyheter/article337932.ece"}, {"field": "pageclass", "value": null}, {"field": "publishtime", "value": "2000-10-01T16:30:31.000Z"}, {"field": "recs-articleid", "value": "3059578"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2000-10-01T16:30:31.000Z"}, {"field": "recs-rawtitle", "value": "Varm velkomst for homofil prest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "OSLO: Stein Erik Hagen og Wenche Foss var blant de mange som \u00f8nsket Jens Torstein Olsen velkommen da han ble innsatt som prest s\u00f8ndag."}, {"field": "thumbnail", "value": "http://content-thumbnail.cxpublic.com/content/thumbnail200x150/de3ad2adcb0a01a55cfa56f930dc28123d3f47d2.jpg?58b19b1d"}, {"field": "thumbnailfullheightdimensions", "value": "200x1393"}, {"field": "timestamp", "value": "2017-02-25T14:56:29.000Z"}, {"field": "title", "value": "Varm velkomst for homofil prest"}, {"field": "url", "value": "http://www.adressa.no/nyheter/article337932.ece"}, {"field": "urlhash", "value": "de3ad2adcb0a01a55cfa56f930dc28123d3f47d2"}], "score": 1.0417763, "siteId": "9222270286501375973", "id": "de3ad2adcb0a01a55cfa56f930dc28123d3f47d2"}

