{"fields": [{"field": "modifiedtime", "type": "time", "value": "2016-10-12T19:37:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["knut r\u00f8e", "kommunikasjonsr\u00e5dgiver", "forfatter"]}, {"field": "body", "value": ["15. september 2003 overtok Rita Ottervik fra Arbeiderpartiet den politiske makten i Trondheim. Hun skulle beholde den lenge. Velgernes oppslutning om Ap har vokst fra 30 prosent i 2003 til rundt 40 prosent ved de tre neste valgene. Ingen styringsslitasje der i g\u00e5rden. Det er imponerende.", "Les ogs\u00e5: Otterviks maktposisjon er urokkelig", "Les ogs\u00e5: Har ikke drevet kritisk journalistikk overfor Rita", "Hvordan kan det ha seg at et r\u00f8dgr\u00f8nt regime med et stadig sterkere Arbeiderpartiet i spissen, fullstendig dominerer lokalpolitikken i Norges tredje st\u00f8rste by i en halv mannsalder? Regjeringen har hatt tre forskjellige farger i samme periode. De andre storbyene var bl\u00e5 fra 2003 til 2015. Hva er det med Trondheim?", "LES OGS\u00c5: Her kan du finne alle avvikene p\u00e5 sykehjemmene som Adressa publiserte .", "Den enkleste forklaringen er at folk slutter opp om regimet fordi det f\u00f8rer den politikken folk vil ha. Men Trondheim kommer jo ofte d\u00e5rligst ut av storbyene i statistikk over kvalitet i kommunene. Et eksempel er Kommuneb\u00f8rsen 2011.", "N\u00e5 kan velgerne ha andre grunner til \u00e5 v\u00e6re forn\u00f8yd med Ritas regime. De synes kanskje at hun og hennes st\u00f8ttespillere p\u00e5 R\u00e5dhuset oppf\u00f8rer seg som folk. Ikke har hun v\u00e6rt \u00e5 se i sladrespaltene heller. Ingen skandaler, en ordentlig dame.", "S\u00e5 kan det v\u00e6re en tredje grunn til at velgerne hvert fjerde \u00e5r g\u00e5r i flokk og stemmer Rita inn p\u00e5 R\u00e5dhuset. Folks inntrykk av politikk og politikere dannes i stor grad av historiene som blir fortalt om politikken og politikerne. Foruten partiene selv er mediene de viktigste fortellerne av historier om politikk.", "LES OGS\u00c5: Ritas allianse ryker i l\u00f8pet av ett \u00e5r", "I motsetning til de andre norske storbyene har Trondheim bare ett mediehus med en fullskala redaksjon som p\u00e5 profesjonelt vis dekker Trondheim: Adresseavisen.", "Ser vi p\u00e5 Adresseavisens dekning av Ritas regime i Trondheim gjennom 13 \u00e5r, er det noe som mangler. I str\u00f8mmen av notiser, reportasjer og kommentarer om tjenesteproduksjon, fagledelse og politikk i Trondheim kommune skal man lete lenge etter systematisk, kritisk journalistikk om hvordan det politiske regimet ut\u00f8ver makt. Unders\u00f8kende Adressa-journalistikk p\u00e5 aktiviteten i r\u00e5dhuset forekommer, men da er det gjerne fagsjefer som blir etterg\u00e5tt. I 13 \u00e5r har Adresseavisen i det store og hele latt det politiske sporet ligge og heller fulgt det faglige.", "Det skulle v\u00e6rt i Bergen! Det skulle v\u00e6rt i Oslo eller i Stavanger! Enten Bergens Tidende eller Bergensavisen, enten Aftenposten eller Dagsavisen, enten Rogalands Avis eller Stavanger Aftenblad ville drevet unders\u00f8kende journalistikk p\u00e5 et politisk regime som har st\u00e5lkontroll i en halv mannsalder. Naturligvis ville de det. Frie medier etterg\u00e5r den politiske makt for \u00e5 unders\u00f8ke om den ter seg ansvarlig. Om den st\u00e5r til svars. Hvorfor har Adresseavisen latt v\u00e6re \u00e5 unders\u00f8ke hvordan politisk makt er blitt ut\u00f8vd av Ritas regime gjennom 13 \u00e5r? Er det et resultat av svak redaksjonell ledelse? Er det den gamle frykten for \u00e5 bli oppfattet som h\u00f8yreavis som fortsatt sitter i veggene, og som gj\u00f8r at de n\u00f8ler med \u00e5 etterg\u00e5 makt utg\u00e5tt fra Arbeiderpartiet og LO? Eller er det journalistenes og redakt\u00f8renes egne politiske holdninger som gj\u00f8r at de maktkritiske sp\u00f8rsm\u00e5lene om et r\u00f8dt regime ikke blir stilt p\u00e5 morgenm\u00f8tene i redaksjonen? Kan det v\u00e6re posisjonen som nyhetsmonopolist som virker sl\u00f8vende, det at ingen andre unders\u00f8kende journalistmilj\u00f8er puster dem i nakken? Er det Trond Giskes mye omtalte nettverksbygging blant journalister som gj\u00f8r at motforestillingene mot \u00e5 rigge et unders\u00f8kende prosjekt kommer like raskt som forslaget om \u00e5 gj\u00f8re det? Eller er det den politiske opposisjonen i Trondheim under H\u00f8yres ledelse som m\u00e5 ta ansvaret fordi den ikke har maktet \u00e5 samle seg om en konsistent regimekritikk, noe som kunne gitt Adressa-journalistene en tilskyndelse til \u00e5 etterg\u00e5 regimet?", "Jeg tror det er litt av alt dette. Resultatet er uansett at det ved siden av regimets egne fortellinger om egen fortreffelighet ikke er etablert en tydelig, alternativ historiefortelling om Ritas r\u00f8de regime. Vi trondhjemmere mangler det alternative bildet av regimet, det som er s\u00e5 avgj\u00f8rende i et demokrati. Det har blant annet f\u00f8rt til at den politiske debatten i Trondheim n\u00e5 i mange \u00e5r har v\u00e6rt omtrent like spennende som i det bulgarske kommunistpartiets hovedorgan Rabotnichesko Delo f\u00f8r kommunismens fall i 1990. I Stortingsmelding 17 (2004\u20132005) om Maktutredningen beskrives medienes definisjonsmakt slik: \u00abMediene kan p\u00e5virke befolkningens holdninger b\u00e5de gjennom \u00e5 \u00f8ke oppmerksomheten om visse saker og gjennom den vinklingen mediene velger \u00e5 gi disse sakene\u00bb.", "Det er liten tvil om at enkelte politikere er flinkere enn andre til b\u00e5de \u00e5 l\u00e5ne medias definisjonsmakt og til \u00e5 unng\u00e5 \u00e5 bli utsatt for den. Noen politikere har ogs\u00e5 den fordelen at journalistene og redakt\u00f8rene er mer enige med dem enn med politikere fra andre partier.", "Dersom norske journalister og redakt\u00f8rer hadde f\u00e5tt bestemme sammensetningen av Stortinget i 2015, ville Arbeiderpartiet f\u00e5tt 80 mandater; folket ga dem bare 55. Milj\u00f8partiet De Gr\u00f8nne (MDG) ville blitt Stortingets nest st\u00f8rste parti med 23 representanter. Det g\u00e5r fram av Medieunders\u00f8kelsen 2015, som ogs\u00e5 viser at H\u00f8yre ville mistet 30 av sine 48 mandater, og FrP ville mistet alle sine 29. Alle. Morn\u2019a Siv!", "Jeg har ingen tall som viser hvordan Adresseavisens journalister og redakt\u00f8rer fordeler seg p\u00e5 den partipolitiske skalaen, men jeg har ingen grunn til \u00e5 tro at de er mindre venstreorienterte enn mediefolk flest.", "Er det grunn til \u00e5 tro at journalistenes og redakt\u00f8renes politiske st\u00e5sted til venstre ikke p\u00e5virker deres bruk av medienes definisjonsmakt? Neppe. Medieforsker Kjersti Thorbj\u00f8rnsrud mener tvert imot at det ikke er tvil om at journalistikken p\u00e5virkes av journalistens politiske st\u00e5sted: \u00abJeg tror det p\u00e5virker hva man problematiserer og anser som verdt \u00e5 debattere.\u00bb", "LES OGS\u00c5: Slik blir hverdagen under Rita", "Ogs\u00e5 Rita har m\u00e5ttet t\u00e5le mange t\u00f8ffe oppslag i media. Men de forblir enkeltsaker som glir over. De f\u00f8lges ikke opp av en unders\u00f8kende, kritisk journalistikk om regimets politiske ansvar fra den redaksjonen som st\u00e5r n\u00e6rmest til \u00e5 gj\u00f8re akkurat den jobben. I boka R\u00f8de Ritas regime jeg presenterer jeg 12 forslag til graveprosjekter som Adresseavisens journalister gjerne m\u00e5 forsyne seg av. Jeg tror noen av dem kan bringe fram alternative fortellinger om Ritas regime. Jeg tror det ville gitt nytt og s\u00e5rt tiltrengt liv til den politiske debatten i byen. Kanskje kunne det til og med inspirert opposisjonen til \u00e5 fortelle oss hva slags Trondheim de \u00f8nsker seg?", "Knut R\u00f8e er kommunikasjonsr\u00e5dgiver og en av forfatterne av boka R\u00f8de Ritas regime som kom ut p\u00e5 Communicatio forlag for to dager siden.", "I denne kronikken har han forkortet og omarbeidet kapitlet \u00abHistoriefortellingens kraftlinjer\u00bb."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "ac06c9b55bc36b9e6103493fa8b6a44ffb5f772d6aa61493544e092ce534cb22"}, {"field": "createtime", "value": "2016-10-12T18:41:02.000Z"}, {"field": "description", "value": "Hvorfor har Adresseavisen latt v\u00e6re \u00e5 unders\u00f8ke hvordan politisk makt er blitt ut\u00f8vd av Ritas regime gjennom 13 \u00e5r?"}, {"field": "dominantimage", "value": "http://www.adressa.no/meninger/article13633335.ece/ij9vbz/ALTERNATES/w980-default/IMG__DSC8874__2_.JPG_1_1_FO9SKNF.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7c2e99e95302f0fe47189f520ee61ca49951ebd.jpg?58bd1000"}, {"field": "dominantthumbnaildimensions", "value": "300x169"}, {"field": "heading", "value": "Historiene som ikke ble fortalt -adressa.no"}, {"field": "id", "value": "d7c2e99e95302f0fe47189f520ee61ca49951ebd"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["meninger", "pluss"]}, {"field": "kw-concept", "value": ["medias definisjonsmakt", "drevet kritisk journalistikk", "kritisk journalistikk", "regime", "journalister", "politisk", "politisk makt"]}, {"field": "kw-entity", "value": ["rabotnichesko delo", "de gr\u00f8nne", "aftenposten", "r\u00e5dhuset", "rita", "rogalands avis", "stavanger aftenblad", "medieunders\u00f8kelsen 2015", "siv", "ritas 13", "norges", "bergens tidende", "frp", "maktutredningen", "historiefortellingens", "dagsavisen", "r\u00f8de ritas", "arbeiderpartiet", "h\u00f8yre", "stortingsmelding 17", "communicatio", "kommuneb\u00f8rsen 2011", "stortinget", "adresseavisen", "bergensavisen", "adressa"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["trond giskes", "kjersti thorbj\u00f8rnsrud", "knut r\u00f8e", "rita ottervik"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/meninger/article13633335.ece/ij9vbz/ALTERNATES/w980-default/IMG__DSC8874__2_.JPG_1_1_FO9SKNF.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Historiene som ikke ble fortalt"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/10/12/Historiene-som-ikke-ble-fortalt-13633336.ece"}, {"field": "pageclass", "value": null}, {"field": "publishtime", "value": "2016-10-12T19:37:20.000Z"}, {"field": "recs-articleid", "value": "13633336"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-10-12T19:37:20.000Z"}, {"field": "recs-rawtitle", "value": "Historiene som ikke ble fortalt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Hvorfor har Adresseavisen latt v\u00e6re \u00e5 unders\u00f8ke hvordan politisk makt er blitt ut\u00f8vd av Ritas regime gjennom 13 \u00e5r?"}, {"field": "thumbnail", "value": "http://content-thumbnail.cxpublic.com/content/thumbnail200x150/d7c2e99e95302f0fe47189f520ee61ca49951ebd.jpg?58bd1000"}, {"field": "thumbnailfullheightdimensions", "value": "200x2046"}, {"field": "timestamp", "value": "2017-03-06T07:30:08.000Z"}, {"field": "title", "value": "Knut R\u00f8e: Derfor har ikke Adresseavisen drevet kritisk journalistikk p\u00e5 Ritas 13-\u00e5rige regime"}, {"field": "url", "value": "http://www.adressa.no/pluss/meninger/2016/10/12/Historiene-som-ikke-ble-fortalt-13633336.ece"}, {"field": "urlhash", "value": "d7c2e99e95302f0fe47189f520ee61ca49951ebd"}], "score": 1.1061257, "siteId": "9222270286501375973", "id": "d7c2e99e95302f0fe47189f520ee61ca49951ebd"}

