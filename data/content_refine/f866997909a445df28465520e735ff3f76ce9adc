{"fields": [{"field": "modifiedtime", "type": "time", "value": "2013-02-09T08:19:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Dette kom frem under Luftmaktseminaret p\u00e5 Luftkrigsskolen i Trondheim denne uken. Temaet var de kontroversielle dronene.", "Droner er f\u00f8rerl\u00f8se fly. De i ferd med \u00e5 endre krigf\u00f8ringen. Eksperter mener vi st\u00e5r overfor en revolusjon i milit\u00e6r strategi og taktikk. Om f\u00e5 \u00e5r vil det v\u00e6re titusenvis av milit\u00e6re droner i luftrommet. For f\u00f8rste gang i historien kan man utf\u00f8re krigshandlinger i arbeidstiden, og s\u00e5 g\u00e5 hjem og spise middag med familien. Det er ikke science fiction, men virkelighet. Dronene kommer ogs\u00e5 i sivil luftfart - det f\u00f8rste f\u00f8rerl\u00f8se passasjerflyet er allerede bestilt i USA.", "Det er nok ukjent for de fleste at ogs\u00e5 v\u00e5rt eget forsvar satser mye p\u00e5 utvikling av droner og utdanning av operat\u00f8rer til \u00e5 styre dem. Forskjellen mellom USA og Norge er at ingen av v\u00e5re droner er bev\u00e6pnet.", "I bevisstheten til folk flest er en drone identisk med et drapsv\u00e5pen styrt av en \u00abskjermkriger\u00bb som sitter trygt milevis unna m\u00e5let. De milit\u00e6re har en stor pedagogisk oppgave n\u00e5r de skal forklare at en drone ikke trenger v\u00e6re en drapsmaskin. Det finnes mange typer, de blir stadig mer avanserte, robuste og kostnadseffektive. De fleste brukes til overv\u00e5kning og rekognosering i forbindelse med milit\u00e6re operasjoner. I Afghanistan har Forsvarets droner bidratt til \u00e5 spare soldater og sivilpersoners liv.", "De milit\u00e6re foretrekke r \u00e5 bruke betegnelsen UAV i stedet for drone. Det st\u00e5r for Unmanned Aerial Vehicles, alts\u00e5 ubemannede luftfart\u00f8y. De kan v\u00e6re med eller uten kampkraft. De minste er til \u00e5 putte i lommen, andre er store kraftige fly.", "En av de aller minste UAV'ene er Black Hornet, utviklet i Asker og vil bli tatt i bruk av Forsvaret. Det er et lite helikopter som veier 15 gram og har et skrog p\u00e5 12 cm. \u00abRaven\" er en UAV p\u00e5 1,9 kilo. Den er brukt av v\u00e5re soldater i Afghanistan siden 2011. Vi har omkring 45 av denne typen.", "Blant milit\u00e6re ledere er entusiasmen for de nye innretningene stor. Forsvarsminister Anne-Grete Str\u00f8m-Erichsen lover at Norge skal henge med i utviklingen, og det satses allerede store ressurser p\u00e5 denne teknologien, blant annet ved Forsvarets forskningsinstitutt.", "Droner med sm\u00e5 kameraer blir brukt i mange sivile sammenhenger, lovlig og ulovlig. Det er en fordel \u00e5 kunne overv\u00e5ke flomstore elver, bygninger og industrianlegg med droner som kan henge over et omr\u00e5de i dager og uker. Men de kan ogs\u00e5 v\u00e6re en trussel mot personvernet, noe Datatilsynet er opptatt av. Alt fra utro ektemenn til kjendiser som vil gjemme seg for p\u00e5g\u00e5ende fotografer, kan fotograferes fra en et flygende kamera. Aktuelle bruksomr\u00e5der i Norge er overv\u00e5kning av olje- og gassanlegg og havomr\u00e5dene i nord, og til rekognosering ved milit\u00e6re operasjoner.", "Faren er at terskelen for \u00e5 g\u00e5 til krig kan bli lavere n\u00e5r risikoen for tap av liv blir mindre. \u2013 Generalene kan erkl\u00e6re krig uten \u00e5 grue seg for kondolansebrevene de ellers m\u00e5tte sende til drepte soldaters p\u00e5r\u00f8rende, sa den amerikanske professoren og tidligere Obama-r\u00e5dgiveren Peter Warren Singer, forfatter av bestselgeren \u00abWired for War\u00bb.", "Dronene er ikke i seg selv onde eller gode. Det er m\u00e5ten de blir brukt p\u00e5 som er det avgj\u00f8rende, slik USAs kritikkverdige dronestrategi under president Barack Obama har vist. De mest brukte har navn som \u00abPredator\u00bb, rovdyr, og \u00abReaper\u00bb, innh\u00f8ster. Det kan ogs\u00e5 oversettes til \u00abmannen med lj\u00e5en\u00bb. USA mener de har rett til \u00e5 bruke dem i krigen mot terror, ogs\u00e5 i land de ikke er i krig med. N\u00e5 \u00f8ker kritikken av dronekrigen, ogs\u00e5 blant amerikanske politikere.", "If\u00f8lge organisasjonen Investigative Journalism, skal amerikanske droner ha drept n\u00e6r 3500 mennesker bare i Pakistan. Av dem skal over 800 v\u00e6re uskyldige sivile. I Jemen skal USA ha gjennomf\u00f8rt minst 63 droneangrep siden 2009. Av 400 drepte skal 80 ha v\u00e6rt uskyldige sivile, if\u00f8lge New York Times. Tre amerikanske statsborgere, den yngste bare 16 \u00e5r, er drept av sitt eget lands droner i Jemen.", "Fredsprisvinneren fra 2008 forsvarer USAs rett til \u00e5 utf\u00f8re m\u00e5lrettede drap med droner som et ledd i kampen mot terror, ogs\u00e5 det som fremst\u00e5r som henrettelser av egne landsmenn uten lov og dom. Det er en skremmende form for \u00abm\u00e5let helliger midlet\u00bb-tenkning. Det st\u00e5r ogs\u00e5 i grell kontrast til Obamas utsagn, blant annet i hans nobelforedrag, om at \u00abvi mister oss selv, hvis vi bruker de samme metoder som v\u00e5re fiender\u00bb.", "Lover og konvensjoner henger etter utviklingen av dronene. Lovene er tilpasset forrige \u00e5rhundres krigf\u00f8ring. M\u00e5lrettede drap p\u00e5 antatte terrorister i land USA ikke er i krig med, er i strid med folkeretten. Det er Obama og hans r\u00e5dgivere uenig i.", "Under en h\u00f8ring i Kongressen torsdag, forsvarte John Brennan, presidentens kandidat til \u00e5 bli ny CIA-sjef, den amerikanske dronekrigen. Han regnes som arkitekten bak droneprogrammet. Han sa at droner er en siste utvei for \u00e5 forsvare USAs sikkerhet rundt omkring i verden. \u00abMannen med lj\u00e5en\u00bb kommer til \u00e5 ta flere liv i land USA ikke er i krig med. Presidenten later ikke til \u00e5 bekymre seg over at droneangrepene skaper s\u00e5 mye frykt, raseri og hevnlyst at de produserer enda flere terrorister enn de som blir \u00abtatt ut\u00bb, som det heter.", "FN vil n\u00e5 granske droneangrep som har rammet sivile i Pakistan, Afghanistan, Jemen og Somalia. De amerikanske droneangrepene foreg\u00e5r utenfor politisk og demokratisk kontroll. Stadig flere politikere og organisasjoner krever mer \u00e5penhet om angrepene som CIA styrer. Det i seg selv er problematisk, fordi CIA er en sivil organisasjon, ikke milit\u00e6r.", "Norge skal ogs\u00e5 henge med i droneutviklingen, p\u00e5 egen h\u00e5nd og gjennom Nato. Men bev\u00e6pnede droner vil ikke bli tatt i bruk av det norske forsvaret, understreket forsvarsministeren i sitt innlegg p\u00e5 Luftmaktseminaret. De folkerettslige, etiske og politiske dilemmaene er altfor mange til at norske myndigheter vil ta ubemannede kampfly i bruk", "De vil ikke bli noe alternativ til de nye kampflyene til 60-70 milliarder kroner vi er i ferd med \u00e5 skaffe oss. De f\u00f8rerl\u00f8se innretningene som ser alt som beveger seg nede p\u00e5 jorden, kan bare bli et supplement til kampflyene, sa generalinspekt\u00f8ren for Luftforsvaret, Finn Kristian Hannestad.", "Dronene kan ikke bli sint e, redde og gj\u00f8re dumme ting, sa en av ekspertene p\u00e5 seminaret. Det kan mennesker, ogs\u00e5 piloter i avanserte jagerfly. Men vi satser likevel fortsatt p\u00e5 den gammeldagse piloten som tenker selv. Det virker betryggende.", "Sporene etter \u00abrovdyret\u00bb og \u00abmannen med lj\u00e5en\u00bb skremmer og oppr\u00f8rer."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|siriwo"}, {"field": "contenthash", "value": "85e6bdb4c67a79a2482a0587d6749ce5397ea03322f1070addc25a9f605edf4f"}, {"field": "createtime", "value": "2017-01-29T16:02:58.000Z"}, {"field": "description", "value": "USA utdanner flere \u00abpiloter\u00bb til droner enn til tradisjonelle kampfly. Det gj\u00f8r Norge ogs\u00e5."}, {"field": "dominantimage", "value": "http://www.adressa.no/incoming/article7081385.ece/ALTERNATES/w980-default/IMG_bilde880.jpg_2_1_2M5R6KD.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f866997909a445df28465520e735ff3f76ce9adc.jpg?5908f202"}, {"field": "dominantthumbnaildimensions", "value": "300x169"}, {"field": "heading", "value": "Dronene kommer -adressa.no"}, {"field": "id", "value": "f866997909a445df28465520e735ff3f76ce9adc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger", "siriwo"]}, {"field": "kw-classification", "value": "law-government-and-politics"}, {"field": "kw-company", "value": "new york times"}, {"field": "kw-concept", "value": ["uskyldige sivile", "drone", "milit\u00e6re operasjoner", "m\u00e5lrettede drap"]}, {"field": "kw-entity", "value": ["luftforsvaret", "wired for war", "unmanned aerial vehicles", "black hornet", "predator", "reaper", "luftkrigsskolen", "kongressen", "luftmaktseminaret", "datatilsynet", "forsvaret", "jemen og somalia", "investigative journalism"]}, {"field": "kw-location", "value": ["raven", "afghanistan", "pakistan", "asker", "trondheim", "norge", "nato", "jemen"]}, {"field": "kw-pageclass", "value": "article"}, {"field": "kw-person", "value": ["peter warren singer", "john brennan", "finn kristian hannestad", "barack obama", "anne-grete str\u00f8m-erichsen"]}, {"field": "kw-sentiment", "value": "negative"}, {"field": "kw-taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "og-image", "value": "http://www.adressa.no/incoming/article7081385.ece/ALTERNATES/w980-default/IMG_bilde880.jpg_2_1_2M5R6KD.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dronene kommer"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/siriwo/article7078965.ece"}, {"field": "pageclass", "value": ["article"]}, {"field": "publishtime", "value": "2013-02-09T04:00:59.000Z"}, {"field": "recs-articleid", "value": "7078965"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|siriwo"}, {"field": "recs-publishtime", "value": "2013-02-09T04:00:59.000Z"}, {"field": "recs-rawtitle", "value": "Dronene kommer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "teaser", "value": "USA utdanner flere \u00abpiloter\u00bb til droner enn til tradisjonelle kampfly. Det gj\u00f8r Norge ogs\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/f866997909a445df28465520e735ff3f76ce9adc.jpg?5908f202"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T20:54:26.000Z"}, {"field": "title", "value": "Dronene kommer"}, {"field": "url", "value": "http://www.adressa.no/meninger/kommentarer/siriwo/article7078965.ece"}, {"field": "urlhash", "value": "f866997909a445df28465520e735ff3f76ce9adc"}], "score": 0.70472586, "siteId": "9222270286501375973", "id": "f866997909a445df28465520e735ff3f76ce9adc"}

