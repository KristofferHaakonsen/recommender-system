{"fields": [{"field": "modifiedtime", "type": "time", "value": "2017-05-28T16:11:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Merete Kvidal", "Campus", "NTNU campus", "NTNU", "Ukeadressa", "Portrettet"]}, {"field": "author", "value": ["\u00e5ge winge", "richard sagen"]}, {"field": "body", "value": ["Det er l\u00f8rdag. Lyset, latteren som fyller stua til familien Kvidal. Men det kunne v\u00e6rt annerledes.", "For et par dager siden ble hun oppringt fra sykehuset, p\u00e5 vei hjem fra byen hadde eldstes\u00f8nnen Emil balansert lykkelig p\u00e5 kanten av en fontene da en ruset person kom bort og slo kj\u00e6resten hans i ansiktet.", "F\u00f8dt: 26. september 1968.", "Stilling: Prosjektsjef for campusutvikling, NTNU.", "Sivil status: Skilt, tre barn p\u00e5 22, 16 og 6 \u00e5r.", "Aktuell: Leder campusprosjektet til NTNU, et av landets st\u00f8rste byggeprosjekt som skal samle NTNU n\u00e6r Gl\u00f8shaugen.", "Utdanning: Sivilingeni\u00f8r Byggfag, teknisk", "planlegging.", "Karriere: Avdelingsingeni\u00f8r i Jernbaneverket (1993-96). Forsker p\u00e5 Sintef (1997-2001). R\u00e5dgiver i r\u00e5dmannens fagstab, Trondheim kommune (2001-2005). Prosjektutvikler i Roll", "Severin AS (2005-2009). Adm. dir. i Proviantgruppen AS (2007-2009). Prosjektleder i Trondheim kommune (2010-2014). Avdelings leder ved arkitektkontoret Tegn_3 (2014-2016).", "Tror p\u00e5: Kraften i hvert enkelt menneske. Som sammen kan bli til en st\u00f8rre kraft.", "Ser p\u00e5: Nyheter, dokumentarer. Tv-serier.", "Leser: Akkurat n\u00e5, \u00abBarndom; Ungdom;", "Sommer\u00bb av J.M Coetzee.", "Spiser: Hans\u2019 stangekylling.", "Drikker: Bobler. Og Cola Zero.", "Emil gikk mellom.", "Ble sl\u00e5tt ned.", "Ble fraktet til sykehuset. Ble unders\u00f8kt. Ble operert for brudd p\u00e5 kraniet.", "Hun tar med seg kaffekanna ut til platten med jacuzzien, til hagen med trampolina og den lille borgen, til utesofaen med utsikt til Lerkendal hvor en ny match er i emning.", "- Alt g\u00e5r ikke p\u00e5 skinner i helsevesenet, men det meste g\u00e5r p\u00e5 skinner. Og du f\u00e5r den samme hjelpa om du er J\u00f8rgen Hattemaker eller kong Salamo. Men dette velferdssystemet kom ikke av seg sj\u00f8l, og det fortsetter ikke av seg sj\u00f8l heller. Det m\u00e5 forsvares!", "M\u00f8rk T-skjorte. M\u00f8rke jeans. Hun g\u00e5r barbeint over platten. Hun b\u00e6rer et par Tom Ford-solbriller og ute i g\u00e5rden st\u00e5r en noks\u00e5 ny Mercedes.", "- Hvem er du?", "- Det er vel ikke noe jeg g\u00e5r og tenker p\u00e5, men jeg er vel ei helt vanlig dame.", "Merete Kvidal leder arbeidet med \u00e5 samle NTNU n\u00e6r Gl\u00f8shaugen. For tiden landets st\u00f8rste statlige byggeprosjekt, over 130 000 kvadratmeter skal erstattes n\u00e5r humanistiske og samfunnsvitenskapelige fag flyttes fra Dragvoll og flere andre steder i byen. Prosjektet er forel\u00f8pig beregnet til ti milliarder kroner.", "Selv vokste hun opp i Trompetveien p\u00e5 Vikhammer\u00e5sen hvor foreldrene bygde et husbankhus med utleiedel i sokkelen. Moren Mary, som var l\u00e6rer og rektor, ble statsr\u00e5d og stortingsrepresentant for Arbeiderpartiet. Faren Otto var lokf\u00f8rer, og varaordf\u00f8rer i Malvik.", "Men det er ikke partitilh\u00f8righeten hun f\u00f8rst og fremst husker, sier hun, men tryggheten med familien. Alle ungene i gata. Fellesskapet. Dugnadene. Besteforeldrene som bodde i n\u00e6rheten og var en del av denne tryggheten.", "Familien Kvidal med de fire ungene, seks \u00e5r mellom den yngste og den eldste, p\u00e5 campingturer med bobla. Det var fire tonn p\u00e5 taket og ingen vei tilbake, og et seksten kvadratmeter stort hustelt med tre rom og kj\u00f8kken, og med rutete gardiner.", "- Det h\u00f8res kanskje skrytende ut, men foreldrene mine er s\u00e5 ordentlige, det er ikke noe juks med dem, ikke noe fanteri, de er s\u00e5 gjennomf\u00f8rt rettskafne.", "P\u00e5 1. mai dro hele familien til Hommelvik, og 1. mai i Hommelvik er spesielt med barnetog og barneforestilling, sier hun.", "Mary Kvidal, mor:", "-Merete har mye av det samme i seg som da hun var barn: Hun har et behersket temperament, er veldig engasjert og reagerer kraftig mot urett som rammer andre. Jeg tror ikke hun var medlem av AUF, men hun var veldig politisk engasjert. Det er hun fortsatt. Jeg har inntrykk av at hun jobber hele tiden, men samtidig klarer hun \u00e5 ta vare p\u00e5 familien sin p\u00e5 en fantastisk m\u00e5te.", "- Det var et verdisignal, en inkludering i noe andre kanskje vil kalle for et voksenliv. Men for meg var dette en dannelse, en tradisjon jeg f\u00f8rte videre til mine egne barn. De kan mene hva de vil, men det er en slags bevissthet om et samfunnsliv. Og n\u00e5r de synger, \u00abdette lille vakre ordet solidaritet\u00bb...", "- Da blir du r\u00f8rt?", "- Ja, med familie og venner er jo ikke solidaritet vanskelig, det er jo kj\u00e6rlighet, men hva er du villig til \u00e5 fire p\u00e5 for at andre skal f\u00e5 det bedre?", "- Ja?", "- Jeg vet ikke, men n\u00e5r jeg ser hva jeg betaler i skatt, tenker jeg ofte, betaler jeg ikke mer enn dette!", "- Du kan alle arbeidersangene, if\u00f8lge din tidligere kj\u00e6reste, Terje Roll Danielsen.", "- Haha, ja, mulig det.", "- Forresten litt merkelig at du med din klassebevissthet ble sammen med kapitalisten Terje Roll Danielsen, som var en av byens rikeste?", "- Jeg ble ikke sammen med kapitalisten, jeg ble sammen med mennesket Terje. Og, som pappa sa: \u00abDu er sosialdemokrat du ogs\u00e5, Terje, du vet det bare ikke.\u00bb", "Kvidal ble sammen med Roll Danielsen da han var p\u00e5 toppen og fikk jobben med \u00e5 rydde opp i hans restaurantkjede Proviantgruppen da han var p\u00e5 vei ned.", "Hun hadde ikke greie p\u00e5 restauranter, sier hun, men hun var bra p\u00e5 logistikk, p\u00e5 \u00e5 skape orden. Men da finansimperiet til Roll Danielsen endte i landsdelens st\u00f8rste konkurs, ble mange i Proviantgruppen rammet.", "- Vi gj\u00f8r alle s\u00e5 godt vi kan, sier vi, men det er kanskje en floskel. Jeg kunne sikkert gjort ting annerledes, bedre, og det verste var jo alle de flotte folka som ble rammet av dette.", "Hun skulle nevnt dem alle, sier hun, alle de som gj\u00f8r en jobb for at vi skal ha det bra n\u00e5r vi er ute og spiser.", "- Dette er mennesker som vil at du skal ha en fin kveld, ikke p\u00e5 grunn av mulig tips, men fordi de er genuint interessert i jobben sin.", "S\u00e5nn er det p\u00e5 alle arbeidsplasser, sier hun, selv om media har en tendens til \u00e5 glemme dem. Og i stedet fokusere p\u00e5 lederne.", "Kjersti H\u00f8nstad, venninne:", "- Merete har en veldig stor rettferdighetssans og er alltid der hvis du trenger st\u00f8tte. Hun snur ikke kappa etter vinden. Hun er ekstremt sosial, slagferdig og vittig med en herlig selvironi. Hun er en sterk kvinne som har arvet mye av sin mor, det var aldri noe slinger i valsen hjemme hos familien Kvidal. Hun er praktisk og svinger gjerne hammeren. Privat er hun snill, omsorgsfull og veldig lettr\u00f8rt. Et f\u00f8lelsesmenneske.", "Noen av de viktigste holdningene som leder, har hun ogs\u00e5 med seg hjemmefra.", "- Det er lov \u00e5 pr\u00f8ve seg, sier noen. Men, nei, det er ikke det! Hvis du er usikker p\u00e5 om det du gj\u00f8r er riktig, s\u00e5 er det antagelig ikke riktig. Du skriver ikke at du bor et annet sted enn du gj\u00f8r bare for \u00e5 f\u00e5 borteboerstipend. Du gj\u00f8r ikke det! Ikke sant, Emil?", "Emil, s\u00f8nnen, som ble utsatt for blind vold, har satt seg ved siden av moren. Med solbriller etter operasjonen.", "- Nei, smiler han, - og er det noe vi har f\u00e5tt med oss, s\u00e5 er det at alt er bygd p\u00e5 tillit.", "- Men det blir jo ikke alltid som du har tenkt, ler hun, noen ganger sitter du igjen og tenker: \u00ab\u00c5 farsken!\u00bb", "- Hva er dine st\u00f8rste \u00ab\u00e5 farsken\u00bb?", "- Samlivsbruddene er jo livets store \u00ab\u00e5 farsken\u00bb, fordi noe som vi tenkte skulle bli s\u00e5 bra, ble noe annet.", "- Du har tre ekteskap som endte med barn, du har trua p\u00e5 ekteskapet?", "- Jeg har ikke tre ekteskap, jeg har to, men det er riktig at jeg har barn med tre forskjellige menn. Noen klarer ikke \u00e5 skjule sin forbauselse over akkurat d\u00e9t, men her hjemme er ikke det noe tema, her er det ingen halve s\u00f8sken, vi er kun hele mennesker.", "- Men du har trua p\u00e5 ekteskapet?", "- Jeg har trua p\u00e5 forpliktelse, og f\u00f8rst og fremst overfor meg selv, b\u00e5de p\u00e5 denne biten og andre deler av livet. Du m\u00e5 t\u00f8rre \u00e5 forplikte deg fordi da blir kraften enda st\u00f8rre, rett og slett. Jeg tror p\u00e5 det \u00e5 g\u00e5 \u00aball in!\u00bb", "- Modig?", "- Vel, det er en risiko, nederlaget blir jo mye st\u00f8rre hvis det ikke g\u00e5r. Men f\u00f8rste skritt for at det ikke skal g\u00e5 bra, er \u00e5 sikre deg p\u00e5 alle bauger og kanter. Sorg og savn er kj\u00e6rlighetens pris, du kan ikke forsikre deg mot det.", "- Vil du gifte deg igjen?", "- Haha, kanskje. Men da m\u00e5 han fri, da.", "- N\u00e5 virker du nesten litt r\u00f8rt igjen. Henger den der lettr\u00f8rtheten sammen med \u00e5 v\u00e6re glad i \u00e5 betale skatt?", "- Haha, nei, men det henger sammen med \u00e5 v\u00e6re et f\u00f8lelsesmenneske. At man har sterke f\u00f8lelser.", "S\u00e5 kommer enda en tekstmelding. Hun smiler. Skriver. Smiler. Humrer litt. Skriver.", "Det g\u00e5r ikke an \u00e5 snakke med henne n\u00e5r hun er s\u00e5nn, ler Emil. Og det er greit, sier han, det er fint \u00e5 se at moren har det bra.", "Hun sier de har v\u00e6rt sammen en stund. Ikke \u00e5r, ikke uker. Men noen m\u00e5neder. Hun snakker om \u00e5 kunne snakke om alt, \u00e5 starte uten filter, som i den boken \u00abKvinnen som kledte seg naken for sin elskede\u00bb.", "- Er det mulig?", "- Det handler om \u00e5 t\u00f8rre \u00e5 si de tingene du tror er dumme, f\u00f8lelser som tradisjonelt blir sett p\u00e5 som svake. Men det er vanskelig \u00e5 v\u00e6re \u00e5pen etter hvert, hvis du ikke er \u00e5pen fra starten. Hva tror du, Emil?", "Emil: - Du m\u00e5 v\u00e6re akkurat som du er. I et forhold ogs\u00e5. Du kan ikke v\u00e6re noen andre enn du er, da blir livet tungt.", "- Er dere s\u00e5 \u00e5pne med hverandre?", "- \u00c5 si hva du mener er en del av verdisettet, vi jatter ikke med, for \u00e5 si det s\u00e5nn. Hva er det vi bruker \u00e5 si, Emil? \u00abHandling er beste medisin mot fortvilelse!\u00bb Vi har alltid v\u00e6rt fortrolige her hjemme, det er kanskje det viktigste vi har sammen, men jeg trenger ikke \u00e5 vite alt om ungene. Jeg ser for eksempel ikke \u00abSkam\u00bb, det f\u00e5r ungene ha for seg selv.", "- Hva ser du p\u00e5, da?", "- Nyheter, dokumentarer, naturprogram, ganske kjedelige greier. Og s\u00e5 h\u00f8rer jeg p\u00e5 \u00abPolitisk kvarter\u00bb og ser radioprogrammet \u00abDagsnytt 18\u00bb p\u00e5 tv sammen med ungene, da ser vi kroppsspr\u00e5ket og ansiktsuttrykket til de som ikke husker at de er p\u00e5 tv, og det er jo helt fantastisk! Men vi rives jo med, og ofte begynner vi \u00e5 diskutere i sofaen.", "Idrett har alltid v\u00e6rt et viktig sosialt m\u00f8tested for Kvidal, som spilte topph\u00e5ndball for Freidig og Selbu. Keeper.", "- Folk du jobber sammen med sier du er en utpreget lagspiller?", "- Under det f\u00f8rste intervjuet til denne jobben fikk jeg utdelt en bunke kort med forskjellige egenskaper, og jeg skulle velge kortene som betegnet meg som person. Til slutt satt jeg igjen med to kort, \u00abbesluttsom\u00bb og \u00ablagspiller\u00bb, og s\u00e5 skulle jeg velge ett av dem. Det var jo catch 22!", "- Det ble galt uansett.", "- Hvis du bare er lagspiller og venter p\u00e5 konsensus, sitter du jo der og venter p\u00e5 at alle skal v\u00e6re enige om alt, overalt. Jeg ble sittende igjen med kortet \u00abbesluttsom\u00bb.", "- Du spiller fortsatt h\u00e5ndball?", "- Jeg spilte to kamper i vinter med bedriftslaget Marias Kj\u00f8kken. Vi vant 1. divisjon, og det var artig \u00e5 spille igjen fordi jeg var tilbake etter \u00e5 ha g\u00e5tt skadet i halvannet \u00e5r. Den ene l\u00e5rmuskelen r\u00f8yk under veteran-NM.", "Emil: - Vi har jo et lite konkurransegen i familien som m\u00e5 vedlikeholdes.", "Merete: - Hva? Har vi det?", "Emil: - Ja, det er helt sykt, det verste vi vet er \u00e5 tape.", "Merete: - Vel, vi taper ikke med vilje i spill og s\u00e5nn, for ungenes del.", "Emil: - Uansett hva det er, s\u00e5 skal du ikke tape. \u00c5 tape utg\u00e5r.", "Merete: - Er det s\u00e5nn, alts\u00e5?", "Emil: - Det er s\u00e5nn, ja. Du skal vinne helt til det ikke er mulig \u00e5 vinne lenger. I alle fall i idrett og spill. Men i den ordentlige verden er det jo noen andre hensyn \u00e5 ta, for fellesskapets skyld.", "Merete: - Men vi gj\u00f8r v\u00e5rt beste der ogs\u00e5, du stikker ikke av fra kj\u00f8kkenet hvis det ikke er vasket, selv om alle de andre har dratt?", "Emil: - Nei, vi gj\u00f8r ikke det.", "Merete: - Nei, det var jo derfor du fikk deg en p\u00e5 trynet ogs\u00e5, sj\u00f8l om det var opplagt at du m\u00e5tte stoppe det som skjedde den kvelden.", "S\u00e5 sjekker Merete \u00f8yet til Emil og sier han b\u00f8r g\u00e5 inn i skyggen.", "- Jeg husker det var en som sa til meg: \u00abDet er lett for deg \u00e5 si, du som er s\u00e5 sterk.\u00bb Og da tenkte jeg, er det egentlig s\u00e5 mye lettere \u00e5 v\u00e6re sterk? Og hva er sterk?", "- Hva tror du?", "- Jeg vet ikke, men kunsten er at vi alle har roller og ansvar som passer oss, og at alle kan f\u00f8le seg som en del av det store.", "N\u00e5 skal Merete Kvidal bruke sine strategiske evner, og sin politiske kl\u00f8kt, til \u00e5 legge det puslespillet som kalles campus. Kommunen vil frede H\u00f8gskoleparken, og flere forskere har signalisert at de heller jobber hjemmefra enn \u00e5 ta plass i \u00e5pne kontorlandskap.", "- Vi bygger ikke i parken hvis byen ikke \u00f8nsker det. Og v\u00e5r intensjon er jo \u00e5 lage de beste rammene for virksomheten, b\u00e5de for studenter, forskere og andre ansatte.", "- Er forskere vanskelige \u00e5 ha med \u00e5 gj\u00f8re?", "- Nei, de er supersmarte folk som kan mye, men selvsagt er de redde for at de ikke f\u00e5r optimale rammer for sin virksomhet og vil v\u00e6re med i arbeidet, det skulle bare mangle. Uansett hva jeg driver med ved NTNU, s\u00e5 er det folk rundt meg som kan ting mye, mye bedre enn meg. Min oppgave er \u00e5 lytte til dem for at vi skal f\u00e5 dette til p\u00e5 best mulig m\u00e5te.", "Hanna Jones, kollega:", "- Jeg kjenner Merete som en drivende dyktig dame som er engasjert og gl\u00f8dende opptatt av den oppgaven hun skal gj\u00f8re. Hun er inspirerende, uh\u00f8ytidelig og humoristisk, og drar fort en sp\u00f8k selv om det er vanskelige ting vi jobber med. Hun har klare visjoner for hvor vi skal og er veldig bra p\u00e5 \u00e5 fremme andres faglige kompetanse, men kan ogs\u00e5 bli litt frustrert hvis ting g\u00e5r tregt. Hun er rett kvinne p\u00e5 rett sted.", "- Det er et sv\u00e6rt prosjekt, ligger du v\u00e5ken om natta?", "- Nei, men det er litt som \u00e5 st\u00e5 i m\u00e5l foran legenden Anja Andersen p\u00e5 straffe. Du vet egentlig ikke hva som kommer. \u00c5 v\u00e6re keeper er en ganske ensom sak, men du har sett timesvis med videoer av motstanderen og memorert hvor du tror skuddene kommer. Da jeg spilte, s\u00e5 jeg for meg bare vellykkede redninger. \u00abHun der skyter s\u00e5nn, puff, redning. Hun der skyter s\u00e5nn, puff, redning.\u00bb N\u00e5 er det mer s\u00e5nn: \u00abHvilken gruppe er det jeg st\u00e5r foran n\u00e5, hvordan kan jeg trygge dem?\u00bb Men jeg kan ikke svare p\u00e5 alt, s\u00e5 langt har vi ikke kommet, og n\u00e5r jeg sier jeg ikke har svar, s\u00e5 har jeg ikke svar. Jeg driver ikke og lurer.", "Sier hun.", "Og gjentar at Emil b\u00f8r hvile, det er tross alt ikke lenge siden han ble operert.", "- Men f\u00f8r du g\u00e5r, hvordan er hun som mor?", "Emil: - Streng og bestemt.", "Merete: - Haha, g\u00e5 inn n\u00e5!", "Emil: - Hun setter krav til at du skal fullf\u00f8re ting p\u00e5 en skikkelig m\u00e5te.", "Merete: - Ikke snill?", "Emil: - Jo, du er snill ogs\u00e5. Men hvis du ikke gj\u00f8r ditt beste, er det ikke synd p\u00e5 deg hvis du ikke f\u00e5r gode resultater.", "Merete: - Det er ingen medf\u00f8lelse \u00e5 f\u00e5, mener du?", "Emil: - Hvis du ikke har gjort ditt beste, nei. Men de gode verdiene er der. Mamma fikk dem av mormor og morfar, og vi har f\u00e5tt dem av mamma. Hele slekta har jo disse verdiene, p\u00e5 en m\u00e5te.", "S\u00e5 g\u00e5r Emil inn.", "Etter \u00e5 ha sagt at moren ogs\u00e5 liker \u00e5 ligge p\u00e5 sofaen hvor hun ser drama p\u00e5 Netflix som stemmer litt med virkeligheten. Som \u00abThe Crown\u00bb, \u00abDesignated Survivor\u00bb eller \u00abMarco Polo\u00bb.", "S\u00e5 g\u00e5r Merete etter ham og inn til de to andre ungene. Sp\u00f8r om de er sultne. S\u00e5 unnskylder hun rotet, selv om det ser ryddig ut. Familien Kvidal har ikke vaskehjelp, hun synes de b\u00f8r v\u00e6re i stand til \u00e5 vaske etter seg sj\u00f8l. Dessuten m\u00e5 vi t\u00e5le at det ikke er perfekt, sier hun, det er et hus i drift. Men noen ganger er hun helt alene, da kan hun sl\u00e5 av alle lydene, lage mat og bare se ut av de store vinduene. Mot Gl\u00f8shaugen. Menneskene som beveger seg. Trafikken.", "- Eller jeg kan bruke ei hel helg hvor jeg h\u00f8rer p\u00e5 Van Morrison, Dylan, Clapton, noe blues, eller spillelista til Emil. Og da hender det jeg blir s\u00e5 revet med at jeg danser. Senest i g\u00e5r danset jeg til Marcus & Martinus med de to yngste ungene fordi det er artig, og fordi det tross alt gikk bra med Emil.", "Er det ikke det eneste vi som foreldre vil, sier hun, at ungene v\u00e5re skal v\u00e6re trygge, f\u00e5 en fast jobb, f\u00f8le seg nyttige, se seg selv i en st\u00f8rre sammenheng og kjenne at de blir behandlet skikkelig. Og, har vi ikke alle et ansvar for akkurat d\u00e9t?", "S\u00e5 kommer bruset fra Lerkendal og \u00abEt bilde t\u00e5'n Ivers\u00bb.", "Dette vi-et.", "Da kan hun kjenne klumpen i halsen, sier hun. Og snart kommer Hans, \u00abdette miraklet av en mann\u00bb. Hans med sine tre barn. Og da skal alle spille kubb.", "Sammen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "6749ba1e1910f2b83bd50a59c82e837c226e7cac01506d05d3ca7ce94e483738"}, {"field": "createtime", "value": "2017-05-27T09:04:23.000Z"}, {"field": "description", "value": "S\u00e5 glad er Merete Kvidal i \u00e5 samle folk rundt seg at hun like godt tok jobben med \u00e5 gj\u00f8re NTNU til ett rike."}, {"field": "dominantimage", "value": "http://www.adressa.no/pluss/magasin/article14784461.ece/8iy3mu/ALTERNATES/w980-default/20170521_RichardSagen_MereteKvidal_portrett-3161-Edit%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cfeabf9f6ec8e9b938fa4b2abc008c383cc379b3.jpg?59787287"}, {"field": "dominantthumbnaildimensions", "value": "300x169"}, {"field": "heading", "value": ["Tilsammens -adressa.no", "Camping. Og det lille ordet", "Alle som st\u00e5r bak", "\u00c5 farsken!", "Over til sport", "Kunsten \u00e5 samle"]}, {"field": "id", "value": "cfeabf9f6ec8e9b938fa4b2abc008c383cc379b3"}, {"field": "keyword", "value": ["\u00c5ge Winge", "Merete Kvidal", "Campus", "NTNU campus", "NTNU", "Ukeadressa", "Portrettet"]}, {"field": "keywords", "value": "\u00c5ge Winge,Merete Kvidal,Campus,NTNU campus,NTNU,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-company", "value": ["proviantgruppen as", "netflix", "severin as", "marcus"]}, {"field": "kw-concept", "value": ["familie", "spill", "roll", "menneske", "ungene", "rammet", "mor", "nei", "tenkt", "jobb", "barn", "ting", "hjem", "akkurat d\u00e9t"]}, {"field": "kw-entity", "value": ["lerkendal", "sintef", "barndom", "roll", "dragvoll", "dagsnytt 18", "merete kvidal", "byggfag", "designated survivor", "otto", "gl\u00f8shaugen", "kvinnen", "the crown", "dylan", "martinus", "salamo", "clapton", "emil", "ivers", "t-skjorte", "politisk", "trompetveien", "arbeiderpartiet", "jernbaneverket", "skam", "freidig og selbu", "marias kj\u00f8kken", "kvidal", "h\u00f8gskoleparken", "vikhammer\u00e5sen", "cola zero"]}, {"field": "kw-location", "value": ["malvik", "trondheim", "hommelvik", "mercedes"]}, {"field": "kw-pageclass", "value": "article"}, {"field": "kw-person", "value": ["terje roll danielsen", "van morrison", "roll danielsen", "anja andersen", "j\u00f8rgen hattemaker", "tom ford", "hanna jones", "marco polo", "mary kvidal"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14784461.ece/8iy3mu/ALTERNATES/w980-default/20170521_RichardSagen_MereteKvidal_portrett-3161-Edit%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tilsammens"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/27/Tilsammens-14784468.ece"}, {"field": "pageclass", "value": ["article"]}, {"field": "publishtime", "value": "2017-05-27T09:56:57.000Z"}, {"field": "recs-articleid", "value": "14784468"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-27T09:56:57.000Z"}, {"field": "recs-rawtitle", "value": "Tilsammens -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "S\u00e5 glad er Merete Kvidal i \u00e5 samle folk rundt seg at hun like godt tok jobben med \u00e5 gj\u00f8re NTNU til ett rike."}, {"field": "thumbnail", "value": "http://content-thumbnail.cxpublic.com/content/thumbnail200x150/cfeabf9f6ec8e9b938fa4b2abc008c383cc379b3.jpg?59787287"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T10:44:23.000Z"}, {"field": "title", "value": "N\u00e5r jeg ser hva jeg betaler i skatt, tenker jeg: Betaler jeg ikke mer enn dette!"}, {"field": "url", "value": "http://www.adressa.no/pluss/magasin/2017/05/27/Tilsammens-14784468.ece"}, {"field": "urlhash", "value": "cfeabf9f6ec8e9b938fa4b2abc008c383cc379b3"}], "score": 0.4859594, "siteId": "9222270286501375973", "id": "cfeabf9f6ec8e9b938fa4b2abc008c383cc379b3"}

