{"fields": [{"field": "modifiedtime", "type": "time", "value": "2014-03-27T11:17:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "markus tobiassen"}, {"field": "body", "value": ["Saken oppdateres.", "Hvilken verden ville du levd i? En med eller uten pyramider? Sp\u00f8rsm\u00e5let stilles halvveis inn i \u00abVinden stiger\u00bb. B\u00e5ndene mellom v\u00e5re underverker og grusomheter er tette og paradoksale, og paradokset er den b\u00e6rende bjelken i \u00abVinden stiger\u00bb, en film som b\u00f8r g\u00e5 rett inn p\u00e5 klassikerlistene.", "50 \u00e5r etter at han begynte i bransjen, og 35 \u00e5r etter sin f\u00f8rste film, takker Miyazaki for seg. Men han g\u00e5r ikke stille i d\u00f8rene p\u00e5 vei ut. Han velger seg et nasjonalt traume som scene for tematikken. Filmen forteller historien om flykonstrukt\u00f8ren Jiro Horikoshi, som bygde \u00abZero\u00bb-en: Japans signaturjager under andre verdenskrig. Til undertoner av undergang og nederlag, lever Jiro oppslukt av skj\u00f8nnhet og skaperglede, vel vitende om at \u00f8deleggelse og d\u00f8d er konstanter i livet.", "S\u00f8ml\u00f8st vevd inn i fortellingen kommer ogs\u00e5 poeten Tatsuo Horis plottl\u00f8se, melankolske fortelling om en kvinne med tuberkulose, som blir Jiros forelskelse. Fortellingen blir et ekko av hovedfortellingen. Kj\u00e6rligheten st\u00e5r n\u00e6rt beslektet med d\u00f8den, og de to omfavner det gode med det vonde, p\u00e5 samme m\u00e5te som Jiros omfavner arbeidet med sin dr\u00f8m og d\u00f8dsmaskin. Vinden blir ogs\u00e5 et tilbakevendende bindeledd mellom de to fortellingene, som budb\u00e6rer av kj\u00e6rlighetsbudskap og d\u00f8dsbudskap i enn usynlig, men allestedsn\u00e6rv\u00e6rende birolle.", "En fortrinnsvis fiktiv historie, men rotfestet i virkelige personer og historiske hendelser, og et stort steg bort fra Miyazakis eventyrlige og mer barnevennlige filmer. Dette er en film med sjeldne ambisjoner og tilsvarende god gjennomf\u00f8ring. Det n\u00e6rmeste man kommer en parallell i animasjonsfilmens verden er den autobiografisk anti-krigsfilmen \u00abGrave of the Fireflies\u00bb fra 1988. Ogs\u00e5 den fra en Studio Ghibli\u2013regiss\u00f8r, studioet Miyazaki har gjort til Japans mest popul\u00e6re merkevare og mer enn hva Disney noensinne var, selv i sine glansdager.", "B\u00e5de gjennom filmens tittel, linjene \u00abvinden stiger, vi m\u00e5 pr\u00f8ve \u00e5 leve\u00bb og referanser til Akilles og skilpadden, siterer Miyazaki det feirede, franske diktet \u00abKirkeg\u00e5rden ved havet\u00bb. Som det inspirerte norske Fartein Valen til \u00e5 lage sitt mesterverk, har det ogs\u00e5 inspirert Miyazaki til \u00e5 lage sitt. Fors\u00f8k p\u00e5 \u00e5 trekke linjer til kanon-verk eller filosofer i manga og animasjonsfilm, resulterer som oftest i det pretensi\u00f8se og grunne. Men Miyazaki viser seg nok en gang \u00e5 v\u00e6re mer enn \u00abbare\u00bb en animasjonsmester, han er en filmskaper p\u00e5 linje med de store.", "At filmen trekker s\u00e5 mange veksler p\u00e5 andre verk betinger sp\u00f8rsm\u00e5let: Hva tilf\u00f8rer Miyazaki? Foruten et eget stilistisk uttrykk satt i animasjonens verden og evnen til \u00e5 binde det hele sammen: En rekke dr\u00f8mmesekvenser som gir regiss\u00f8ren mulighet til \u00e5 f\u00e5 utl\u00f8p for sine signaturaktige fantasirikhet. Filmen er ogs\u00e5 full av detaljer som kan ses som kommentarer til Miyazakis livsverk som aldri g\u00e5r p\u00e5 bekostning av filmens sentrale historie og tematikk, med unntak av at man ved filmens slutt sitter med et knugende sp\u00f8rsm\u00e5l. Hvem skal dr\u00f8mme for oss n\u00e5?"]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "f25ef6f1e4310199ecff2338e2ce84aa628ad2d10c73152fc40908643d912332"}, {"field": "createtime", "value": "2016-02-15T01:58:33.000Z"}, {"field": "description", "value": "FILM: Hayao Miyazaki forlater filmen med en ud\u00f8delig vakker svanesang i \u00abVinden stiger\u00bb."}, {"field": "dominantimage", "value": "http://www.adressa.no/kultur/article9402985.ece/ALTERNATES/w980-default/Vinden%20stiger.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bb1a7ccbf3fd510acef903cb20c32e7f23840e89.jpg?5991ec47"}, {"field": "dominantthumbnaildimensions", "value": "300x169"}, {"field": "heading", "value": "Den gamle mannen og vinden -adressa.no"}, {"field": "id", "value": "bb1a7ccbf3fd510acef903cb20c32e7f23840e89"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "filmanmeldelser", "film"]}, {"field": "kw-classification", "value": "arts-and-entertainment"}, {"field": "kw-company", "value": "disney"}, {"field": "kw-concept", "value": ["vinden", "vinden stiger", "film"]}, {"field": "kw-entity", "value": ["zero", "akilles", "japans", "kirkeg\u00e5rden", "vinden", "grave of the fireflies", "tatsuo horis", "studio ghibli", "jiro horikoshi"]}, {"field": "kw-location", "value": "miyazaki"}, {"field": "kw-pageclass", "value": "article"}, {"field": "kw-person", "value": "fartein valen"}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/kultur/article9402985.ece/ALTERNATES/w980-default/Vinden%20stiger.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den gamle mannen og vinden"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article9402987.ece"}, {"field": "pageclass", "value": ["article"]}, {"field": "publishtime", "value": "2014-03-27T11:17:24.000Z"}, {"field": "recs-articleid", "value": "9402987"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2014-03-27T11:17:24.000Z"}, {"field": "recs-rawtitle", "value": "Den gamle mannen og vinden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "FILM: Hayao Miyazaki forlater filmen med en ud\u00f8delig vakker svanesang i \u00abVinden stiger\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/bb1a7ccbf3fd510acef903cb20c32e7f23840e89.jpg?5991ec47"}, {"field": "thumbnailfullheightdimensions", "value": "200x1232"}, {"field": "timestamp", "value": "2017-08-14T18:30:31.000Z"}, {"field": "title", "value": "Den gamle mannen og vinden"}, {"field": "url", "value": "http://www.adressa.no/kultur/film/filmanmeldelser/article9402987.ece"}, {"field": "urlhash", "value": "bb1a7ccbf3fd510acef903cb20c32e7f23840e89"}], "score": 0.62570286, "siteId": "9222270286501375973", "id": "bb1a7ccbf3fd510acef903cb20c32e7f23840e89"}

