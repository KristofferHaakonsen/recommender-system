{"fields": [{"field": "modifiedtime", "type": "time", "value": "2012-04-17T00:45:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Professor Frank Aarebrot fra Universitetet i Bergen startet Nordiske Mediedager i g\u00e5r med \u00e5 legge fram en medieunders\u00f8kelse der b\u00e5de journalister, politikere og vanlige publikummere er intervjuet. Unders\u00f8kelsen viser blant annet det som har v\u00e6rt en vedtatt sannhet i mange \u00e5r: Norske journalister er adskillig r\u00f8dere enn resten av befolkningen. Hvis det bare var journalistene som hadde stemmerett i Norge, ville Arbeiderpartiet f\u00e5tt 78 representanter p\u00e5 Stortinget og SV 33. Fremskrittspartiet ville ikke f\u00e5tt et eneste mandat.", "Carl I. Hagen har klaget over dette i mange \u00e5r. Likevel gjorde han ikke noe stort poeng ut av saken da han deltok i en paneldebatt etterp\u00e5, kanskje fordi han innser at Fremskrittspartiet f\u00e5r fullt gjennomslag i mediene selv om ytterst f\u00e5 journalister stemmer p\u00e5 dem. Han kan ogs\u00e5 tr\u00f8ste seg med at blant medlemmene av Stortingets presselosje er situasjonen annerledes. Der er det borgerlig flertall. H\u00f8yre det st\u00f8rste partiet foran Arbeiderpartiet, Venstre og SV. Til og med Fremskrittspartiet f\u00e5r stemmer av enkelte medlemmer i presselosjen.", "Medieunders\u00f8kelsen viser ogs\u00e5 at b\u00e5de journalistene selv og i enda st\u00f8rre grad politikerne mener at det f\u00f8rst og fremst er mediene som setter den politiske dagsorden i Norge. Hele 70 prosent av stortingspolitikerne sier at det er slik. Aarebrot mener at n\u00e6rmere 90 prosent av dem mener det, de vil bare ikke si det h\u00f8yt. Sp\u00f8rsm\u00e5let er da om vi har en venstrevridd dagsorden her i landet. Det er ikke sikkert. SVs Audun Lysbakken sa under paneldebatten at journalister som stemmer til venstre kan v\u00e6re enda hardere med sine \u00abegne\u00bb politikere enn de er med de borgerlige.", "Det ser ut til \u00e5 v\u00e6re helt vanlig at journalistene bedriver journalistikk mot sin egen overbevisning. Medieunders\u00f8kelsen viser at hele 84 prosent av dem mener det er for mye kjendis-stoff i norske medier. Det kan umulig v\u00e6re slik at det bare er 16 av de resterende prosentene som lager alt dette kjendisstoffet. Mye tyder p\u00e5 at journalistene gj\u00f8r som sjefene ber dem om. De skriver om Alexander Rybak og Britney Spears, selv om de egentlig ikke har lyst. Og sjefene kan merke seg at en stadig st\u00f8rre del av befolkningen ogs\u00e5 synes det er for mye, b\u00e5de av sport og kjendiser. 57 prosent mener det er for mye sport, 64 prosent for mye kjendisstoff. Mer enn en tredjedel mener ogs\u00e5 at det er for lite utenriksstoff og kultur. Og kj\u00f8nnsforskjellene er ikke store.", "Norske medier er alts\u00e5 ikke i takt med sine brukere, selv om de som svarer i slike sp\u00f8rreunders\u00f8kelser kan ha en tendens til \u00e5 gj\u00f8re seg prektigere enn de er. Medier i utakt med brukerne, og s\u00e6rlig med framtidas brukere, var et tema som gikk igjen under Nordiske Mediedager i g\u00e5r. Trond Giske var inne p\u00e5 det samme i et foredrag som f\u00f8rst og fremst var en gjennomgang av ulike medietrender. Mediene har v\u00e6rt sent ute med \u00e5 fange opp publikums endrede vaner, og de har en struktur som ikke er tilpasset utviklingen. Dette oppdager mediene samtidig med at annonseinntektene raser. De f\u00e5r dermed to betydelige problemer \u00e5 hanskes med samtidig.", "Men aldri s\u00e5 galt at det ikke kan v\u00e6re godt for noe. Flere av dem som hadde ordet i g\u00e5r sa at det gjelder \u00e5 satse seg ut av krisen. De aller fleste var ogs\u00e5 enige om at de som legger vekt p\u00e5 kvalitet, vil overleve. La oss h\u00e5pe de har rett. Kvalitet koster, og hvis kvaliteten skal seire, m\u00e5 mediene ofre noe annet."]}, {"field": "category0", "value": "meninger"}, {"field": "contenthash", "value": "40d291656bd1d88c1a7d62083919878c0a6edb7919da33c24778485926810073"}, {"field": "createtime", "value": "2017-02-21T03:38:19.000Z"}, {"field": "description", "value": "BERGEN: Carl I. Hagen fikk det bekreftet enda en gang: Norske journalister er venstrevridde. Enda verre er det kanskje at journalistene ogs\u00e5 setter dagsorden."}, {"field": "dominantimage", "value": "http://www.adressa.no/incoming/article1310029.ece5/ALTERNATES/w980-default/Frank%20Aarebrot"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2e5f2d83514da07c9d1c976cabf978d3b3b9382.jpg?598028fd"}, {"field": "dominantthumbnaildimensions", "value": "300x169"}, {"field": "heading", "value": "Medier i utakt med brukerne -adressa.no"}, {"field": "id", "value": "a2e5f2d83514da07c9d1c976cabf978d3b3b9382"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["journalister", "prosent", "norske medier", "medier", "norske journalister"]}, {"field": "kw-entity", "value": ["nordiske mediedager", "alexander rybak og britney spears", "stortinget", "universitetet", "v. til", "fremskrittspartiet", "arbeiderpartiet", "venstre"]}, {"field": "kw-location", "value": ["norge", "bergen"]}, {"field": "kw-pageclass", "value": "article"}, {"field": "kw-person", "value": ["trond giske", "britney spears", "carl i. hagen", "frank aarebrot", "audun lysbakken", "alexander rybak"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1310029.ece5/ALTERNATES/w980-default/Frank%20Aarebrot"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Medier i utakt med brukerne"}, {"field": "og-type", "value": "article"}, {"field": "og-url", "value": "http://www.adressa.no/meninger/article1321698.ece"}, {"field": "pageclass", "value": ["article"]}, {"field": "publishtime", "value": "2009-05-08T08:12:30.000Z"}, {"field": "recs-articleid", "value": "1390686"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-08T08:12:30.000Z"}, {"field": "recs-rawtitle", "value": "Medier i utakt med brukerne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "BERGEN: Carl I. Hagen fikk det bekreftet enda en gang: Norske journalister er venstrevridde. Enda verre er det kanskje at journalistene ogs\u00e5 setter dagsorden."}, {"field": "thumbnail", "value": "http://content-thumbnail.cxpublic.com/content/thumbnail200x150/a2e5f2d83514da07c9d1c976cabf978d3b3b9382.jpg?598028fd"}, {"field": "thumbnailfullheightdimensions", "value": "200x1224"}, {"field": "timestamp", "value": "2017-08-01T07:08:45.000Z"}, {"field": "title", "value": "Medier i utakt med brukerne"}, {"field": "url", "value": "http://www.adressa.no/meninger/article1321698.ece"}, {"field": "urlhash", "value": "a2e5f2d83514da07c9d1c976cabf978d3b3b9382"}], "score": 0.7310139, "siteId": "9222270286501375973", "id": "a2e5f2d83514da07c9d1c976cabf978d3b3b9382"}

