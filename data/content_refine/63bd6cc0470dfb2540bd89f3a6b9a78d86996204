{"fields": [{"field": "modifiedtime", "type": "time", "value": "2012-04-18T21:05:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "5. april 2005: Uv\u00e6r var i vente da ferja \u00abRauma\u00bb stampet forbi Rica Seilet Hotel i Molde. Inne i foajeen satt Finn Haugan, banksjef i Sparebank 1 Midt-Norge. Fire dager tidligere hadde han utbetalt over \u00e9n milliard kroner i oppgj\u00f8r for aksjene i Romsdals Fellesbank.", "- Utopisk, hadde Haugan tenkt for under ett \u00e5r siden.", "Men i dag skulle han i duell med bankdirekt\u00f8ren Olav Arne Fiskerstrand fra Sparebanken M\u00f8re. Om halvannen time skulle han g\u00e5 p\u00e5 scenen i Bj\u00f8rnsonsalen til dr\u00f8nnet fra boksesangen \u00abEye of the Tiger\u00bb, str\u00f8 penger over n\u00e6ringslivet i Romsdal og love at Molde aldri vil bli et lydrike under Trondheim. Og h\u00f8ste applaus.", "Men f\u00f8r han fikk strekke armene triumferende i v\u00e6ret skulle konferansieren sp\u00f8rre hvem han tror vinner eliteserien i \u00e5r. Og hele Tr\u00f8ndelags banksjef skulle si at han er skeptisk til RBK. At Trondheims stolthet er inne i en dupp. Og at det hadde v\u00e6rt artig med Molde, da.", "Og s\u00e5 skulle Finn Haugan, 180 centimeter og 83,5 kilo fullblods trondhjemmer, if\u00f8re seg Molde fotballklubbs kongebl\u00e5 spillerdrakt foran 250 fremm\u00f8tte romsdalinger. Med Sparebank 1 Midt-Norge-logoen p\u00e5 brystet.", "Utopisk.", "Et godt case", "Per Axel Koch la teposen forsiktig fra seg.", "- Romsdals Fellesbank var ikke noen d\u00e5rlig bank. Den var b\u00e5de veldrevet og god, sier styrelederen i Sparebank 1 Midt-Norge.", "- Men den kunne bli bedre, legger han til.", "I august fikk den tidligere McKinsey-konsulenten et regnestykke p\u00e5 styrebordet. Det viste at landets nest siste selvstendige forretningsbank hadde h\u00f8ye marginer, nesten ikke konkurranse og en portef\u00f8lje som stort sett besto av innskudd og l\u00e5n.", "- Her hadde vi et veldig spennende case foran oss. Vi hadde 35 prosent andre inntekter i fjor, Romsdals Fellesbank 14. Vi kunne utvikle banken til \u00e5 bli et moderne finanshus, forteller Koch.", "Men caset fortalte noe mer. Banken var til salgs.", "Torner i rosebyen", "Forsommeren 2004: Mens v\u00e5ren seg innover Rosenes by hadde storaksjon\u00e6rene Stein-Erik Hagen, Kjell Inge R\u00f8kke og Bj\u00f8rn Rune Gjelsten f\u00e5tt en torn i siden til ledelsen i Fellesbanken.", "Den viktige aksjon\u00e6rpleien av de tunge eierne uteble under Kjell Ove Bratseths og Helge Aarseths ledelse. Var det et takk for sist? For R\u00f8kke og Gjelsten st\u00f8ttet aldri Bratseth da han rykket til topps i 2001. De ville i stedet ha Geir I. Skog\u00f8 i Realkreditt som ny sjef. Men Rimi-Hagen nektet \u00e5 st\u00f8tte R\u00f8kkes mann. Bratseth ble kompromisskandidaten.", "I fjor v\u00e5r trengte R\u00f8kke penger til \u00e5 restrukturere Aker Kv\u00e6rner, og solgte bankaksjene sine. Ogs\u00e5 eksmakker Gjelsten telte p\u00e5 knappene om han skulle kvitte seg med sin fastl\u00e5ste post. Han fikk nok. Ikke minst etter et kraftig munnhuggeri med Fellesbankens styremedlem Anders Talleraas, H\u00f8yre-politiker, lobbyist og forretningsmann.", "Det rystet bankhuset. Stein-Erik Hagen og de lokale kj\u00f8pmennene Erik Berg og Stig Olav Jacobsen skj\u00f8nte at banken var i spill. De m\u00e5tte sikre sine verdier. Fellesbanken sto uten st\u00f8ttebank etter Nordlansbankens fall, og dette var en alvorlig situasjon kun ett \u00e5r etter Fellesbankens kreditt-tabbe med Aluscan der 100 millioner kroner ble s\u00f8lt bort i en forurensingsskandale.", "Beilerne meldte seg. F\u00f8rst svenske Handelsbanken. S\u00e5 nyfusjonerte DnB Nor. De snuste, og trakk seg unna. Det var ikke politisk mulig.", "Det var ingen hemmelighet. Banksjef Bratseth visste at noe var i gj\u00e6re blant storaksjon\u00e6rene. Det fortalte analysene han fikk, og som han videreformidlet til styreformann Helge Aarseth. Et fiendtlig oppkj\u00f8p av den uavhengige banken var ikke lenger bare mulig; det var ogs\u00e5 sannsynlig.", "Hva gjorde banktoppene? De dro p\u00e5 fisketur.", "Innerst i postkortvakre Eresfjord ligger lakselva Eira. Og ved bredden st\u00e5r \u00abEngelskhytta\u00bb, Fellesbankens hemmelige rede for relasjonsbygging. Som mange tidligere \u00e5r samlet bankhusets indre krets seg p\u00e5 hytta sommeren 2004. Under full forpleining ble det fisket, snakket og drukket dyrt brennevin.", "Ute av gjestelista", "Men flere viktige navn var str\u00f8ket av gjestelista i fjor: Storaksjon\u00e6rene som ville ut skulle ikke f\u00e5 fiskelykke. Samtidig satte det kj\u00f8pmennene Erik Berg og Stig Olav Jacobsen p\u00e5 prakteiendommen N\u00f8isomheid i Molde i en skvis. Skulle de fortsatt v\u00e6re lokalpatrioter eller jobbe for \u00e5 f\u00e5 en ny eier av banken?", "De dro til \u00c5lesund og ga bankdirekt\u00f8r Olav Arne Fiskerstrand i Sparebanken M\u00f8re et tilbud han ikke kunne si nei til. Store aksjeposter hos hovedkonkurrenten i Storgata i Molde var til salgs. Med 50 prosent av aksjene i ryggen kunne han endelig bygge en stor fylkesbank.", "Et fiendtlig fremst\u00f8t i nabobyen, p\u00e5 tvers av de historiske fogderikrigene, turte ikke Fiskerstrand.", "I seng med Stompa", "S\u00f8r-Tr\u00f8ndelags minste lokalavis var f\u00f8rst ute med den store nyheten. Berg-Jacobsen-gruppen fra Angvik p\u00e5 Nordm\u00f8re kj\u00f8per halvparten av m\u00f8belfabrikken Stompa i Oppdal for tosifret millionbel\u00f8p, skrev Opp 3. juni 2004.", "Tilfeldighetene ville ha det til at Sparebank 1 Midt-Norge var Stompas hovedbankforbindelse. Og i bankhuset i S\u00f8ndre gate satt en banksjef som reagerte med stor interesse p\u00e5 nyheten. Han dro for \u00e5 treffe sine nye forretningsforbindelser.", "- Det var jo et interessant milj\u00f8, da. Berg-Jacobsen, Stein Erik Hagen-sf\u00e6ren, Olav Thon, Amfi Eiendom - her m\u00e5 det v\u00e6re spennende, tenkte vi, forteller Haugan.", "Spennende, ja. Ikke minst etter telefonen fra Aker Brygge p\u00e5 forsommeren. Geir Lie, leder for First Securities corporateavdeling, ringte for \u00e5 fortelle at storaksjon\u00e6rene i Romsdals Fellesbank ville selge. Og at DnB Nor snuste p\u00e5 posten.", "Den sommeren tok to nye gjester plass sammen med direksjonen i Sparebank 1 Midt-Norge da \u00abSpelet om Heilag Olav\u00bb \u00e5pnet p\u00e5 Stiklestad. Stig Jacobsen med kone.", "- Vi ville bli bedre kjent. Og det ble vi, sier sparebanksjefen.", "Riktig gode venner, skulle det vise seg et par m\u00e5neder senere.", "\u00abHaugan handler bank\u00bb, konstaterte Adresseavisen 13. november. Sjefen i trondheimsbanken tror romsdalingene oppfatter fremst\u00f8tet som \u00abmeget vennligsinnet\u00bb, het det videre i artikkelen.", "Han kunne ikke tatt mer feil.", "Det nye landet", "- Ikke noe godt har kommet fra Tr\u00f8ndelag! freste ordf\u00f8reren i Molde, Jan Petter Hammer\u00f8 (H), da tr\u00f8nderbanken la inn bud p\u00e5 138 kroner per aksje.", "- Vi fikk v\u00e5r st\u00f8rste overraskelse noensinne. De ville ikke snakke med oss! Jeg forsto det overhodet ikke, verken som bankmann eller privatperson. Vi hadde jo nesten halvparten av aksjon\u00e6rene bak oss!", "Haugan rister p\u00e5 hodet. Det gj\u00f8r ogs\u00e5 styrelederen i banken. Dette handlet da ikke om raiding eller grisk utbyttepolitikk. Det handlet om \u00e5 bygge landet. Det nye Midt-Norge.", "- Dette handler ikke om et hvasst oppkj\u00f8p eller en voldtekt av banken. Det ligger et industrielt tankesett bak. Midt-Norge blir st\u00f8rre. Fellesbanken hadde ikke greid \u00e5 forbli selvstendig. Er det ikke da bedre \u00e5 bygge et regionalt alternativ enn at DnB Nor kj\u00f8per banken? sp\u00f8r Koch.", "Men budskapet n\u00e5dde ikke frem. Heller tvert imot.", "Begynnelsen p\u00e5 slutten", "For n\u00e5 begynte skyttergravskrigen.", "- Det kom frem en del kritiske ting fra de store aksjon\u00e6rene om hvordan forholdene var internt i banken. At forholdet mellom styre og aksjon\u00e6rer ikke hadde v\u00e6rt helt som det skulle. Da var det bare \u00e5 kj\u00f8re p\u00e5, forteller Koch.", "Det gjorde banken til gagns. Et team p\u00e5 ti r\u00e5dgivere ble satt til \u00e5 ringe aksjon\u00e6rene. Over 4000 ble kontaktet personlig. I adventstiden rykket konserndirekt\u00f8r Marvin Wiseth inn i Molde for \u00e5 dirigere troppene. Der likte folk flest d\u00e5rlig at \u00abborgermesteren\u00bb i Trondheim okkuperte byen.", "Imens raste krigen i Romsdal. Nabo mot nabo. Beskyldninger om voldtekt, plyn dring og illojalitet.", "Reklamemannen Terje Heggem ledet en st\u00f8yende motkampanje og hauset opp stemningen hos sm\u00e5aksjon\u00e6rer, i politiske b\u00f8ttekott og i avishus. Kritikk og h\u00e5n haglet mot kj\u00f8pmennene p\u00e5 N\u00f8isomhed, som m\u00e5tte skygge banen. De l\u00e5 ogs\u00e5 i parallelle kriger mot ICA-kjeden i Stockholm og Brennpunkt-redaksjonen om samr\u00f8re med statsministeren.", "Det dro seg mot jul uten at en l\u00f8sning var i sikte. Men da Finn Haugan satte seg i bilen for \u00e5 kj\u00f8re hjem fra Molde 17. desember, visste han at noe ville skje.", "Han hadde begj\u00e6rt ekstraordin\u00e6r generalforsamling i Fellesbanken.", "- I ettertid har det vist seg \u00e5 v\u00e6re vendepunktet i saken. Da inns\u00e5 styret at vi hadde til hensikt \u00e5 bytte det ut med et nytt styre som ville snakke med oss. De ble presset, sier Koch.", "De ble mer enn presset. De ble desperate.", "I mulm og m\u00f8rke", "I nattens mulm og m\u00f8rke reiste ledelsen i Fellesbanken til \u00c5lesund for snakke med erkerivalen, Sparebanken M\u00f8re. Styreleder Helge Aarseth reiste for sikkerhets skyld inkognito for \u00e5 lure pressen. En fusjonsavtale ble fremforhandlet.", "Mandag morgen v\u00e5knet tr\u00f8nderne til den oppsiktsvekkende nyheten.", "- Selvf\u00f8lgelig ble jeg overrasket. Styret hadde v\u00e6rt veldig tydelig p\u00e5 selvstendighetslinjen, men over helga ville de selge banken - klart vi var overrasket, forteller Koch.", "- Men da handlet det ikke lenger om selvstendighet, men om pris. Og da visste vi at vi hadde vunnet, legger Haugan til.", "Han fikk rett. Ved utgangen av januar var saken biff.", "Monumentet", "5. april 2005: Foajeen p\u00e5 \u00abSeilet\u00bb i Molde var i ferd med \u00e5 fylles idet klokka dro seg mot 19. I et hj\u00f8rne sto Stig Olav Jacobsen. Erik Berg. Ordf\u00f8reren. Alle var der.", "Sparebank 1 Midt-Norges toppsjef skulle m\u00f8te Sparebanken M\u00f8res toppsjef til duell. Lokale banker eller bare banker? ville n\u00e6ringsforeningens leder vite. Terje Heggem ledet an ogs\u00e5 her.", "Finn Haugan skulle ta plass i venstre hj\u00f8rne, Olav Arne Fiskerstrand i h\u00f8yre. I midten skulle lederen for byens n\u00e6ringsforening st\u00e5 og lede boksekampen.", "Men f\u00f8r han skrudde p\u00e5 \u00abEye of the Tiger\u00bb og lot duellantene g\u00e5 i ringen, skulle Haugan svare p\u00e5 et siste sp\u00f8rsm\u00e5l:", "- Hvor viktig er egentlig oppkj\u00f8pet av Romsdals Fellesbank for Sparebank 1 Midt-Norge?", "- I v\u00e5r 182-\u00e5rige historie er det kanskje den nest viktigste hendelsen noensinne, sier Haugan.", "- Nest viktigst etter hva?", "- Etter selve etableringen av banken."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "45a78581b4b8ce6d32e09cd7d8fb14a59eb692f0676e83a7df8cbc14c53ee32b"}, {"field": "createtime", "value": "2017-01-21T22:15:54.000Z"}, {"field": "description", "value": "Dette er historien om milliard\u00e6rer som vendte hjembyen ryggen, hemmelige sm\u00f8returer, en banksjef som reiste i forkledning til fienden og en landsdel som fikk bank. Av tr\u00f8nderne."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63bd6cc0470dfb2540bd89f3a6b9a78d86996204.jpg?597723e7"}, {"field": "dominantthumbnaildimensions", "value": "256x256"}, {"field": "heading", "value": "Banke-r\u00e5tt i rosenes by -adressa.no"}, {"field": "id", "value": "63bd6cc0470dfb2540bd89f3a6b9a78d86996204"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "personal-finance"}, {"field": "kw-company", "value": ["sparebanken m\u00f8re", "dnb nor"]}, {"field": "kw-concept", "value": ["rosenes by", "bank"]}, {"field": "kw-entity", "value": ["nordm\u00f8re", "aker brygge", "eresfjord", "heilag olav", "kjell inge r\u00f8kke og bj\u00f8rn rune gjelsten", "r\u00f8kke", "sparebank 1", "aluscan", "amfi eiendom", "k. at trondheims", "romsdals fellesbank 14", "r\u00f8kke og gjelsten", "bratseth", "rica seilet hotel", "n\u00f8isomheid", "nordlansbankens", "mckinsey", "rosenes", "romsdals fellesbank", "at trondheims", "stompa", "spelet", "engelskhytta", "kjell ove bratseths og helge aarseths", "romsdal", "first securities", "eye of the tiger", "erik berg og stig olav jacobsen", "h\u00f8yre", "handelsbanken", "bj\u00f8rnsonsalen", "n\u00f8isomhed", "fellesbanken", "per axel koch", "rimi-hagen", "angvik", "realkreditt", "gjelsten", "adresseavisen", "eira"]}, {"field": "kw-location", "value": ["hagen", "midt-norge", "\u00e5lesund", "stiklestad", "oppdal", "tr\u00f8ndelag", "rauma", "molde"]}, {"field": "kw-pageclass", "value": "article"}, {"field": "kw-person", "value": ["finn haugan", "anders talleraas", "marvin wiseth", "stig jacobsen", "bj\u00f8rn rune gjelsten", "olav arne fiskerstrand", "helge aarseths", "jan petter hammer\u00f8", "aker kv\u00e6rner", "stein-erik hagen", "terje heggem", "stig olav jacobsen", "erik berg", "kjell ove bratseths", "kjell inge r\u00f8kke", "helge aarseth", "stein erik hagen", "olav thon", "geir lie", "geir i. skog\u00f8"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Banke-r\u00e5tt i rosenes by"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article493921.ece"}, {"field": "pageclass", "value": ["article"]}, {"field": "publishtime", "value": "2005-04-15T20:41:30.000Z"}, {"field": "recs-articleid", "value": "2166834"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-04-15T20:41:30.000Z"}, {"field": "recs-rawtitle", "value": "Banke-r\u00e5tt i rosenes by -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Dette er historien om milliard\u00e6rer som vendte hjembyen ryggen, hemmelige sm\u00f8returer, en banksjef som reiste i forkledning til fienden og en landsdel som fikk bank. Av tr\u00f8nderne."}, {"field": "thumbnail", "value": "http://content-thumbnail.cxpublic.com/content/thumbnail200x150/63bd6cc0470dfb2540bd89f3a6b9a78d86996204.jpg?597723e7"}, {"field": "thumbnailfullheightdimensions", "value": "200x3102"}, {"field": "timestamp", "value": "2017-07-25T10:56:39.000Z"}, {"field": "title", "value": "Banke-r\u00e5tt i rosenes by"}, {"field": "url", "value": "http://www.adressa.no/nyheter/okonomi/article493921.ece"}, {"field": "urlhash", "value": "63bd6cc0470dfb2540bd89f3a6b9a78d86996204"}], "score": 0.45185465, "siteId": "9222270286501375973", "id": "63bd6cc0470dfb2540bd89f3a6b9a78d86996204"}

