{"fields": [{"field": "modifiedtime", "type": "time", "value": "2017-02-09T13:59:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "p\u00e5l solberg"}, {"field": "body", "value": ["Saken oppdateres.", "Den siktede 26-\u00e5ringen har denne uken gjennomf\u00f8rt to politiavh\u00f8r, og det planlegges flere, opplyser politiadvokat J\u00f8rgen Aunet ved Tr\u00f8ndelag politidistrikt.", "- Min klient opprettholder sitt standpunkt og nekter fortsatt straffskyld, sier advokat Arve Opdahl, som forsvarer den varetektsfengslede mannen fra Melhus.", "Varetektsperioden g\u00e5r ut l\u00f8rdag, og i morgen begj\u00e6rer Aunet den drapssiktede 26-\u00e5ringen fengslet i nye fire uker i S\u00f8r-Tr\u00f8ndelag tingrett. P\u00e5talemyndigheten mener at mannen p\u00e5 frifot vil kunne forspille bevis.", "Ogs\u00e5 under sist rettsm\u00f8te ville p\u00e5talemyndigheten ha mannen fengslet i fire uker, men tingretten mente at det ikke var grunnlag for \u00e5 varetektsfengsle ham i mer enn to uker. If\u00f8lge fengslingskjennelsen var ikke \u00abmistankegrunnlaget (...) veldig sterkt slik saken st\u00e5r i dag, og det legges til grunn at politiet i toukersperioden som kommer vil kunne foreta en god del etterforskningsskritt som klargj\u00f8r hendelsesforl\u00f8pet\u00bb.", "LES OGS\u00c5:  Nabo: Livredd mann banket p\u00e5 ruta og snakket om knivstikking", "- Har dere klargjort hendelsesforl\u00f8pet noe mer f\u00f8r fredagens fengslingsm\u00f8te?", "- Vi har jobbet mye med saken, og mener vi har kommet videre. Men fortsatt gjenst\u00e5r en god del etterforskning. Det er blant annet gjort mange beslag som m\u00e5 unders\u00f8kes kriminalteknisk. Det tar tid, sier Aunet.", "- Har dere tekniske bevis som knytter siktede til drap?", "- Jeg \u00f8nsker ikke \u00e5 g\u00e5 i detaljer rundt dette, men i og med at han fremstilles for fengsling, s\u00e5 mener vi at det er skjellig grunn til mistanke, svarer Aunet.", "- Hva mener dere knytter den siktede til drapet?", "- Det kan jeg ikke komme inn p\u00e5 f\u00f8r i fengslingsm\u00f8tet, sier Aunet.", "LES OGS\u00c5: Politiet g\u00e5r fra d\u00f8r til d\u00f8r etter drapet p\u00e5 Ler", "Politiadvokaten opplyser at de fortsatt ikke vet sikkert n\u00e5r 38-\u00e5ringen ble drept. Den siste observasjonen av offeret i live har politiet tidfestet til klokken 22.21 mandag 23. januar. Han ble funnet drept i boligen sin p\u00e5 Ler i Melhus p\u00e5f\u00f8lgende onsdag klokken 12.58.", "I og med at 26-\u00e5ringen var en venn av den drepte 38-\u00e5ringen, s\u00e5 har han v\u00e6rt p\u00e5 bes\u00f8k hos ham flere ganger - ogs\u00e5 f\u00f8r d\u00f8dsfallet, har advokat Opdahl opplyst til Adresseavisen tidligere. Om klienten hans var i boligen i tidsrommet for d\u00f8dsfallet, har han imidlertid ikke kunnet gi noe svar p\u00e5 - s\u00e5 lenge det ikke foreligger noe d\u00f8dstidspunkt.", "Det var onsdag 25. januar klokken 12.58 at politiet fikk melding om at en livl\u00f8s person var funnet i en bolig ved Ler i Melhus . En mann i 30-\u00e5rene ble deretter erkl\u00e6rt d\u00f8d p\u00e5 stedet. Samme ettermiddag innkalte lensmannen i Melhus til pressekonferanse , og opplyste at de karakteriserte d\u00f8dsfallet som mistenkelig. Noen timer senere resulterte etterforskningen i den f\u00f8rste p\u00e5gripelsen i forbindelse med saken. 26-\u00e5ringen ble arrestert og siktet for grov kroppsskade med d\u00f8den til f\u00f8lge - en siktelse som alts\u00e5 ble skjerpet til forsettlig drap.", "I tillegg til 26-\u00e5ringen, er ogs\u00e5 en 43-\u00e5ring fra Melhus siktet for drap eller medvirkning til drap. I likhet med 26-\u00e5ringen var denne siktede en n\u00e6r bekjent av den drepte 38-\u00e5ringen.", "43-\u00e5ringen ble varetektsfengslet i \u00e9n uke av S\u00f8r-Tr\u00f8ndelag tingrett p\u00e5 mandag , selv om politiadvokat Aunet begj\u00e6rte fire uker. Retten p\u00e5pekte i kjennelsen at \u00abmistanken mot siktede ikke synes sv\u00e6rt sterk\u00bb, og viste til at det ikke er var tekniske bevis som knytter ham til drapet p\u00e5 38-\u00e5ringen.", "43-\u00e5ringen ble avh\u00f8rt av politiet f\u00f8rste gang allerede samme dag som d\u00f8dsfallet ble kjent, og har etter dette blitt avh\u00f8rt flere ganger.", "\u00abUregelmessighetene i siktedes forklaring inneb\u00e6rer at disse m\u00e5 etterg\u00e5s, noe som etter omstendighetene vil v\u00e6re mer sentralt enn hensynet til siktede\u00bb, skrev retten i sin begrunnelse for varetektsfengslingen.", "Aunet opplyser at p\u00e5talemyndigheten enn\u00e5 ikke har tatt stilling til om de vil begj\u00e6re 43-\u00e5ringen fengslet p\u00e5 nytt til uken.", "Ogs\u00e5 en tredje mann har v\u00e6rt siktet for grov kroppsskade i forbindelse med drapssaken. Han er imidlertid ikke sentral i saken lenger, opplyste Aunet p\u00e5 mandag."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "f4a552f97622d03357820b5bee3c2ce7afb01d2dc1279bc2cf46226f00c6522b"}, {"field": "createtime", "value": "2017-02-09T13:31:38.000Z"}, {"field": "description", "value": "Politiet vet fortsatt ikke sikkert n\u00e5r drapet p\u00e5 Ler skjedde. Fredag ber de retten om \u00e5 fengsle den drapssiktede 26-\u00e5ringen i nye fire uker."}, {"field": "dominantimage", "value": "http://www.adressa.no/nyheter/sortrondelag/article14195447.ece/ssnubd/ALTERNATES/w980-default/Dodsfall2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4615d4b0a4af7d140d73659c4f3f7c4f5c097199.jpg?59745fdd"}, {"field": "dominantthumbnaildimensions", "value": "300x169"}, {"field": "heading", "value": ["Drapssiktet (26) fastholder at han ikke st\u00e5r bak drapet -adressa.no", "Fikk to uker", "- Skjellig grunn til mistanke", "Vet ikke sikkert n\u00e5r drapet skjedde", "N\u00e6r bekjent", "Vet ikke om de vil be om ny fengsling"]}, {"field": "id", "value": "4615d4b0a4af7d140d73659c4f3f7c4f5c097199"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "tekniske bevis", "drapssiktede 26-\u00e5ringen", "26-\u00e5ringen", "fengsle", "mann", "bak drapet", "uke", "drap", "n\u00e6r bekjent", "klargj\u00f8r hendelsesforl\u00f8pet", "klokken 12.58", "grov kroppsskade", "drepte 38-\u00e5ringen", "siktet"]}, {"field": "kw-entity", "value": ["ler", "adresseavisen"]}, {"field": "kw-location", "value": ["melhus", "s\u00f8r-tr\u00f8ndelag", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["j\u00f8rgen aunet", "arve opdahl"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/nyheter/sortrondelag/article14195447.ece/ssnubd/ALTERNATES/w980-default/Dodsfall2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Drapssiktet (26) fastholder at han ikke st\u00e5r bak drapet"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/2017/02/09/Drapssiktet-26-fastholder-at-han-ikke-st%C3%A5r-bak-drapet-14195449.ece"}, {"field": "pageclass", "value": ["article"]}, {"field": "publishtime", "value": "2017-02-09T13:28:16.000Z"}, {"field": "recs-articleid", "value": "14195449"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2017-02-09T13:28:16.000Z"}, {"field": "recs-rawtitle", "value": "Drapssiktet (26) fastholder at han ikke st\u00e5r bak drapet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Politiet vet fortsatt ikke sikkert n\u00e5r drapet p\u00e5 Ler skjedde. Fredag ber de retten om \u00e5 fengsle den drapssiktede 26-\u00e5ringen i nye fire uker."}, {"field": "thumbnail", "value": "http://content-thumbnail.cxpublic.com/content/thumbnail200x150/4615d4b0a4af7d140d73659c4f3f7c4f5c097199.jpg?59745fdd"}, {"field": "thumbnailfullheightdimensions", "value": "200x1804"}, {"field": "timestamp", "value": "2017-07-23T08:35:41.000Z"}, {"field": "title", "value": "Drapssiktet (26) fastholder at han ikke st\u00e5r bak drapet"}, {"field": "url", "value": "http://www.adressa.no/nyheter/sortrondelag/2017/02/09/Drapssiktet-26-fastholder-at-han-ikke-st%c3%a5r-bak-drapet-14195449.ece"}, {"field": "urlhash", "value": "4615d4b0a4af7d140d73659c4f3f7c4f5c097199"}], "score": 0.90803105, "siteId": "9222270286501375973", "id": "4615d4b0a4af7d140d73659c4f3f7c4f5c097199"}

