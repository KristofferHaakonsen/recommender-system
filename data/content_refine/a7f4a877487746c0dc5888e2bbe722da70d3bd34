{"fields": [{"field": "modifiedtime", "type": "time", "value": "2016-12-31T12:31:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Viking FK"}, {"field": "author", "value": "johan selvig"}, {"field": "body", "value": ["Saken oppdateres.", "Da er tiden kommet for en liten oppsummering av sesongen 2016. Som alle vet var det jo en turbulent sesong for fotballklubben Viking.", "Turbulensen bestod hovedsaklig av elementer utenfor den gr\u00f8nne matta, men det er ikke tvil om at all st\u00f8yen hadde sin p\u00e5virkning p\u00e5 de m\u00f8rkebl\u00e5 spillerne. Selv om en fotballklubb best\u00e5r av flere avdelinger som ofte er uenige i driften, er det n\u00e5 engang slik at en er avhengig av hverandre for \u00e5 lykkes. Vi s\u00e5 flere eksempler p\u00e5 uenigheter mellom sport og administrasjon, noe som til slutt f\u00f8rte til at Jonevret ble l\u00f8st fra sine oppgaver.", "Viking tok ogs\u00e5 grep i omr\u00e5det rundt spillerlogistikken. Foran 2016-sesongen hentet Viking inn spillere som i utgangspunktet skulle forsterke f\u00f8rstelaget. Ibrahim, Pedersen, Kronberg, Sale, Udo og Skimmeland Aasheim var alle nye.", "Ikke alle spillerne innfridde som forventet. Vi kan vel alle v\u00e6re enige i at det kun var Kronberg og til dels Skimmeland Aasheim som forsvarte midlene Viking hadde brukt p\u00e5 dem. Ibrahim spilte mye, men var ikke den toneangivende spilleren alle forventet han skulle v\u00e6re. H\u00e5pet er at han l\u00f8fter seg noen hakk neste sesong og blir den n\u00f8kkelspilleren vi forventet han skulle v\u00e6re.", "Til neste sesong m\u00e5 Viking treffe mye bedre med spillerne de henter inn. Goodchild som hadde en stor del av ansvaret rundt spillerlogistikken er borte, s\u00e5 jeg regner med det blir et at omr\u00e5dene B\u00e5rd Wiggen skal ta seg av. Wiggen har mange relasjoner i fotball-Europa, s\u00e5 det er bare \u00e5 h\u00e5pe at noen av disse b\u00e6rer frukter.", "En annen oppgave som Wiggen b\u00f8r ha er \u00e5 v\u00e6re en slags mentor for det unge trenerteamet. Wiggen har gjennom sin fotballferd tilegnet seg mye fotballkompetanse som kan v\u00e6re gull verdt. Jeg tror det blir ekstremt viktig at Wiggen blir en sentral del av det sportslige apparatet, og ikke en skrivebordsittende administrator som tar seg av kun papirarbeid. Hans enorme kompetanse kan v\u00e6re gull verdt \u00e5 ta med seg for Burchnall og Aarsheim.", "Hvilke omr\u00e5der var Viking gode p\u00e5, og hva kan forbedres neste sesong?", "Viking sin st\u00f8rste styrke i fjor var at de var et lag det var vanskelig \u00e5 bryte ned n\u00e5r de l\u00e5 i balanse. Defensivt var spillerne lojale og gjorde en solid innsats for \u00e5 hindre motstanderne fra \u00e5 score. 35 m\u00e5l i mot p\u00e5 30 kamper burde holdt til en topp fire-plassering. Problemet var at de kun fikk 33 nettkjenninger selv. Her har Viking sitt st\u00f8rste forbedringspotensial. S\u00e5 kommer alltid sp\u00f8rsm\u00e5lene om en ikke slipper inn flere m\u00e5l hvis en skal score mer. Nei, det trenger ikke \u00e5 v\u00e6re slik. Det er deler av spillet Viking kan forbedre uten at det trenger \u00e5 g\u00e5 ut over den defensive tryggheten.", "To sentrale punkter her er overganger og d\u00f8dballer.", "La oss ta d\u00f8dballene f\u00f8rst. Viking var tiln\u00e6rmet ufarlige p\u00e5 offensive d\u00f8dballer i fjor. Det gjaldt s\u00e5gar frispark som corner. Ballen ble svingt inn i boksen uten at det virket som om spillerne hadde en plan om hva de skulle gj\u00f8re. Faktisk f\u00f8rte flere cornere til at motstanderen skapte sjanser p\u00e5 grunn av svak offensiv markering hos Viking. Med s\u00e5 mange fysisk lave spillere som faktisk Viking har, m\u00e5 en ha alternative d\u00f8dballvarianter. Det manglet Viking totalt i \u00e5rets sesong. Med \u00e5 legge mer vekt p\u00e5 disse kan Viking f\u00e5 5\u201310 \u00abgratism\u00e5l\u00bb. Dette m\u00e5 forbedres til neste sesong.", "N\u00e5r det gjelder overganger m\u00e5 Viking bli mye bedre til \u00e5 ta vare p\u00e5 gunstige brudd. Burchnall har sagt at de \u00f8nsker h\u00f8yt press og hurtige angrep, ikke ulikt den typen fotball som Leicester spiller. Her tror jeg Burchnall er inne p\u00e5 noe, men det som blir viktig er valgene spillerne gj\u00f8r n\u00e5r de vinner ballen. Det nytter ikke \u00e5 spille ballen bakover eller bredt n\u00e5r en vinner ballen gunstig. Nei, da m\u00e5 ballen hurtig i lengderetning forbi motstandernes forsvarsledd. Da vil en skape mange og store sjanser for Vikings angripere. Men en m\u00e5 huske p\u00e5 at det krever mye terping og trening for \u00e5 utvikle disse kvalitetene hos spillerne. Det m\u00e5 v\u00e6re et av hovedfokusene trenerne har , n\u00e5r det gjelder det offensive m\u00f8nsteret i Vikings spill.", "Jeg gleder meg allerede til sesongen 2017, og er sikker p\u00e5 at vi i \u00e5r f\u00e5r se et Viking som spiller en mye mer publikumsvennlig og attraktiv fotball. La oss h\u00e5pe at Viking blir norges ledende lag i \u00abgegenpress\u00bb og blir en Liverpool light-versjon...", "Til alle fotballentusiaster \u00f8nsker jeg et godt nytt\u00e5r og en formidabel 2017 sesong."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "a6b1e98e97c7d99691badf49356283f5e8ea7a5256e6ab2bc6a7f531e85be808"}, {"field": "createtime", "value": "2016-12-31T12:26:34.000Z"}, {"field": "description", "value": "BLOGG: Johan Selvig oppsummerer 2016-sesongen og ser frem mot 2017."}, {"field": "heading", "value": "- La oss h\u00e5pe at Viking blir norges ledende lag i \u00abgegenpress\u00bb -adressa.no"}, {"field": "id", "value": "a7f4a877487746c0dc5888e2bbe722da70d3bd34"}, {"field": "keyword", "value": "Viking FK"}, {"field": "keywords", "value": "Viking FK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["sesong", "spill", "norges ledende"]}, {"field": "kw-entity", "value": ["viking fk", "pedersen", "udo og skimmeland aasheim", "burchnall", "ibrahim", "jonevret", "burchnall og aarsheim"]}, {"field": "kw-location", "value": ["leicester", "sale", "liverpool", "kronberg"]}, {"field": "kw-pageclass", "value": "article"}, {"field": "kw-person", "value": ["skimmeland aasheim", "johan selvig", "b\u00e5rd wiggen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/09ec4a47-2c13-4464-88be-0ba2ceec48c0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- La oss h\u00e5pe at Viking blir norges ledende lag i \u00abgegenpress\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/--La-oss-hape-at-Viking-blir-norges-ledende-lag-i-gegenpress-228089b.html"}, {"field": "pageclass", "value": ["article"]}, {"field": "publishtime", "value": "2016-12-31T11:59:01.000Z"}, {"field": "recs-articleid", "value": "228089"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-12-31T11:59:01.000Z"}, {"field": "recs-rawtitle", "value": "- La oss h\u00e5pe at Viking blir norges ledende lag i \u00abgegenpress\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "BLOGG: Johan Selvig oppsummerer 2016-sesongen og ser frem mot 2017."}, {"field": "thumbnail", "value": "http://content-thumbnail.cxpublic.com/content/thumbnail200x150/a7f4a877487746c0dc5888e2bbe722da70d3bd34.jpg?591dff14"}, {"field": "thumbnailfullheightdimensions", "value": "200x1195"}, {"field": "timestamp", "value": "2017-05-18T20:07:48.000Z"}, {"field": "title", "value": "- La oss h\u00e5pe at Viking blir norges ledende lag i \u00abgegenpress\u00bb"}, {"field": "url", "value": "http://www.adressa.no/100Sport/fotball/--La-oss-hape-at-Viking-blir-norges-ledende-lag-i-gegenpress-228089b.html"}, {"field": "urlhash", "value": "a7f4a877487746c0dc5888e2bbe722da70d3bd34"}], "score": 1.2253677, "siteId": "9222270286501375973", "id": "a7f4a877487746c0dc5888e2bbe722da70d3bd34"}

