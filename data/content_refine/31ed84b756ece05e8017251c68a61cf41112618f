{"fields": [{"field": "modifiedtime", "type": "time", "value": "2016-12-10T09:20:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Byutvikling", "\u00d8stbyen", "Geir Svardal"]}, {"field": "author", "value": ["geir svardal", "kim nyg\u00e5rd"]}, {"field": "body", "value": ["Noen dager tidligere hadde Geir Waage, som er Arbeiderpartiets gruppeleder i Trondheim, tatt turen \u00f8stover i byen for \u00e5 fortelle at Ap var blitt enig med seg selv. Til v\u00e5ren, kunne Waage nemlig avsl\u00f8re, blir Innherredsveien milj\u00f8gate, stengt for gjennomg\u00e5ende trafikk fra Sirkus shopping i nord til rundkj\u00f8ringen ved Solsiden. Geir Waage hadde posert s\u00e5nn passe tilfreds for Adresseavisen denne formiddagen, mandag 21. november, og p\u00e5 bildet kunne vi se at en liten flik av Lademoparken stakk opp bak hans venstre skulder, samtidig som en tidsriktig, gr\u00f8nn bybuss n\u00e6rmet seg stille og milj\u00f8vennlig bak den andre, sannsynligvis b\u00e5ret frem p\u00e5 naturgass.", "Waage er en rutinert balansekunstner - en trapesartist av de mer sjeldne i v\u00e5re dager, mener flere - og fordi mange bilister helt sikkert, omtrent som p\u00e5 refleks, ville komme til \u00e5 vende tommelen ned for dette gr\u00f8nne knefallet om \u00e5 stenge en hel gate, unnlot muligens Waage \u00e5 smile sitt aller bredeste smil, s\u00e5nn for sikkerhets skyld. Men i det store og det hele var beslutningen om \u00e5 gj\u00f8re Innherredsveien om til milj\u00f8gate en betimelig gladsak og vel s\u00e5 det, spesielt etter alt styret med Rune Ols\u00f8 og denne utbyggingen p\u00e5 Overvik som hadde tatt det meste av energien fra Ap-toppene den siste tiden. \u00c5 gj\u00f8re om Innherredsveien til milj\u00f8gate hadde s\u00e5 langt strandet p\u00e5 uenighet mellom kommunepolitikerne og fylkespolitikerne i Arbeiderpartiet. I kortversjon handlet det om at fylkeskommunen, ikke Trondheim kommune, var s\u00e5kalt \u00abveieier\u00bb, men Geir Waage forklarte hvordan ting til slutt hadde ordnet seg, mellom ham og fylkesordf\u00f8rer Tore O. Sandvik: \u00abNoen har snakket sammen, for \u00e5 si det s\u00e5nn\u00bb, sa Waage.", "Mange ville ha skrevet det p\u00e5 kontoen for en freudiansk glipp, men langs Innherredsveien steg stemningen uansett.", "Hadde Nazif Tunc v\u00e6rt satt sammen av andre byggeklosser enn det som gj\u00f8r ham i stand til \u00e5 jobbe i bortimot tjue av d\u00f8gnets tjuefire timer p\u00e5 Ladejarlen, ville han gitt opp for lengst. Men n\u00e5, snart halvannet \u00e5r etter at han tok over de gamle lokalene til det som en gang var Ladejarlen apotek, har han endelig f\u00e5tt skjenkel\u00f8yve til \u00e5 drive b\u00e5de kaf\u00e9, selskapslokaler og gastropub langs Innherredsveien. Nazif, en rotekte gr\u00fcnder med fortid fra Treg\u00e5rden p\u00e5 Persaunet og Visevertshuset ved Lilletorget, har like lite til overs for \u00abde fascistiske regelrytterne\u00bb i Trondheim kommune som han er full av lovord om folk langs Innherredsveien og p\u00e5 Lademoen.", "- Dette er den bydelen i hele Skandinavia med st\u00f8rst potensial etter min mening. \u00d8stbyen kan, hvis pr\u00f8veprosjektet med Innherredsveien som milj\u00f8gate blir vellykket, forvandles til noe helt spesielt, tror Nazif Tunc.", "Det er derfor han flesker musklene p\u00e5 trappa til det som frem til 1979 var medisinutsalget for folk p\u00e5 denne kanten av byen, og der Nazif n\u00e5 - fordelt over 700 kvadratmeter - vil komme til \u00e5 synes s\u00e5 det holder.", "Bli med p\u00e5 Ukeadressas rusletur gjennom gata som falt utenfor Cicignons plan", "- Innherredsveien har v\u00e6rt en trafikk\u00e5re og ingenting mer. Se p\u00e5 husfasadene p\u00e5 den andre siden av gata, de er preget av ti\u00e5r etter ti\u00e5r med tungtrafikk, skitt og st\u00f8v og generelt forfall. Men dette er det urbane Trondheim, og n\u00e5 vil alt som skjer i Innherredsveien, fra Ladejarlen og oppover til Mellomveien med alle sine kule utesteder, bindes sammen, tror Nazif Tunc. Ladejarlen skal bli en del av den nye lysl\u00f8ypa som peker \u00f8stover.", "Michael Wiecyk og Odd Erik Brandli lappet dekk og reparerte sykler hos Jostein Wilmann p\u00e5 Ilevolden, helt fram til den gamle proffsyklisten pakket sammen og dro tilbake til familieg\u00e5rden p\u00e5 Viggja for et \u00e5r siden. Da tr\u00e5kket Michael og Odd Erik fra vest til \u00f8st i Trondheim, og etablerte seg i et tomt lokale skr\u00e5tt overfor Nazif Tunc og Ladejarlen. Restauranteieren p\u00e5 den andre siden av gata har aldri tid til \u00e5 sykle, men kundegrunnlaget er stort nok likevel.", "- Jeg er ganske sikker p\u00e5 at vi har posisjonert oss i riktig bydel. Vi opplever et jevnt sig av kunder her, sier Odd Erik Brandli, som ser fram til pr\u00f8veprosjektet med Innherredsveien som milj\u00f8gate.", "Akkurat n\u00e5 er Eva Johanessen innom for \u00e5 f\u00e5 justert bremsene p\u00e5 sykkelen sin. Hun kom tilbake til Trondheim for noen \u00e5r siden, etter \u00e5 ha bodd mesteparten av sitt voksne liv i Australia og Los Angeles.", "- Jeg synes det g\u00e5r sm\u00e5tt og tregt her. Hvis denne bydelen skal bli kul og trendy, som de unge sier, er det mye som m\u00e5 gj\u00f8res, mener Eva, med 30 \u00e5rs fartstid fra restaurantbransjen i California.", "P\u00e5 vei ned til Trondheim Sykkelservice i sted, fra leiligheten oppe ved Voldsminde, rakk hun b\u00e5de \u00e5 irritere seg over gj\u00f8rmehullene langs parken og all graffitien p\u00e5 husveggene. Hun har ringt til kommunen og lurt p\u00e5 hvorfor de ikke kan asfaltere fortauet ved Lademoparken, og hun skal snart ta en telefon og etterlyse mer action n\u00e5r det gjelder veggskribleriene ogs\u00e5.", "- Det er mye shabby her, som vi sa i L.A. Ren og skj\u00e6r slum. Men Ramp er fint p\u00e5 sommeren, og denne sykkelbutikken her har jo kommet som bestilt, sier hun og takker Odd Erik Brandli for hjelpen.", "- N\u00e5 slipper jeg \u00e5 kj\u00f8re helt ned til Arve Gr\u00f8tte p\u00e5 Bakklandet. Men Gr\u00f8tte er flink, bare s\u00e5 du vet det, blir Odd Erik advart, f\u00f8r Eva Johanessen triller oppover Innherredsveien igjen, forbi den falleferdige r\u00f8nna p\u00e5 hj\u00f8rnet av Nedre M\u00f8llenberg gate og forbi det gamle og mer staselige postkontoret p\u00e5 Buran. N\u00e5 spilles det bingo for harde livet der inne. Sju kvinner og menn har funnet seg hvert sitt bord, s\u00e5 langt unna hverandre som det er mulig \u00e5 sitte n\u00e5r du er ute i samme \u00e6rend. Tallene ramses opp mens 22- bussen blinker ut fra holdeplassen i Innherredsveien, og det krysses av p\u00e5 bingoblokkene i det linje 7 p\u00e5 vei til Reppe svinger inn for \u00e5 slippe av passasjerer.", "\u00abB-12\u00bb, synger bingovertinnen. \u00abIngen av dem vil snakke med dere\u00bb, f\u00f8yer hun til, lavm\u00e6lt og forn\u00f8yd.", "\u00abI-18. Ikke om milj\u00f8gata heller. De sitter her for \u00e5 f\u00e5 fred\u00bb.", "\u00abN-41. Milj\u00f8gate forresten? Hvor har de tenkt at jeg skal parkere da, jeg som kommer kj\u00f8rende fra en helt annen kant av byen hver dag?\u00bb.", "\u00abG-47. Men du m\u00e5 gjerne sp\u00f8rre dem i neste pause, be my guest, som det heter\u00bb.", "\u00abO-61. Lykke til. Men du f\u00e5r ingen svar\u00bb.", "Bingo.", "- Velkommen om bord, sier Thuy Nguyen Thi Thanh, som ikke har spart p\u00e5 noe som helst for \u00e5 komme i julestemning. \u00d8stbyens st\u00f8rste nisse har f\u00e5tt plass ved siden av Kent Nguyen, som st\u00e5r for serveringen denne formiddagen.", "Da Thuy overtok restaurantlokalet vis-\u00e0-vis parken p\u00e5 Lademoen, og f\u00f8r hun fikk hengt opp skiltet som viser at dette n\u00e5 er hennes sted \u2013 \u00abRestaurant Thuy\u00bb - manglet det ikke p\u00e5 advarsler.", "- Mange av dem som bor rundt her brukte \u00e5 komme innom og ta en rask matbit, for deretter \u00e5 bli sittende og drikke \u00f8l utover kvelden, fikk jeg h\u00f8re. Det kunne dukke opp noen br\u00e5kmakere innimellom ogs\u00e5, sa den forrige eieren. Men ingenting av dette har skjedd, og n\u00e5 har jeg v\u00e6rt her i seks m\u00e5neder. Folk kommer og spiser, og s\u00e5 drar de videre. Jeg har ikke s\u00e5 mange bord, s\u00e5 det er fint med gjennomtrekk, og det mangler ikke lenger p\u00e5 andre utesteder der folk kan g\u00e5 etter \u00e5 ha spist seg mette her, sier Thuy og peker mot den andre siden av parken.", "Thuy holder p\u00e5 \u00e5 finslipe teknikken p\u00e5 kj\u00f8kkenet for \u00e5 kunne lage ribbe og pinnekj\u00f8tt i dagene som kommer, som supplement til de vietnamesiske rettene hun behersker til fingerspissene.", "I over tjue \u00e5r har nesten hele verden v\u00e6rt innom i disse trange lokalene. Kj\u00f8kkenet har v\u00e6rt kinesisk, som det heter, n\u00e5r det ikke har v\u00e6rt thailandsk, meksikansk, spansk eller vietnamesisk. En serie eierskifter som indikerer et noe ustabilt marked, kanskje, hvis du ikke gj\u00f8r som Thuy og ser bak tallene.", "- Det har v\u00e6rt drevet restaurant i en aller annen fasong her i snart tretti \u00e5r, s\u00e5 helt g\u00e6rent har det neppe v\u00e6rt. Jeg er brennsikker p\u00e5 at dette kommer til \u00e5 g\u00e5 bra, sier Thuy, som har bestemt seg for \u00e5 flytte fra Elgeseter gate, den andre utfarts\u00e5ren ut fra Trondheim sentrum, og hit til Lademoen. Thuy tror hun har truffet akkurat riktig \u00f8yeblikk.", "- Jeg gleder meg til sommeren og til enda mindre trafikk i Innherredsveien. I fjor sommer hadde vi en jevn str\u00f8m av folk som l\u00e5 og solte seg i parken og som kom over for \u00e5 kj\u00f8pe takeaway. Jeg har tro p\u00e5 denne gata og denne bydelen, sier Thuy.", "Roger Berg har heller aldri tvilt p\u00e5 Innherredsveiens kvaliteter, men denne ettermiddagen \u2013 da fjellet av sko og skinnvesker er i ferd med \u00e5 velte og utl\u00f8se et bitte lite ras i butikken oppe ved hj\u00f8rnet av Thomas von Westens gate - handler det mest om \u00e5 f\u00e5 hode over vann. \u00c9n ting er at folk mister n\u00f8kler i hytt og pine, en annen er at alle skal ha flikket p\u00e5 sko og skinnvesker oppunder jul.", "Etter et kvart \u00e5rhundre som restaurantmann i Samfundet \u2013 der han styrte tappet\u00e5rnene i b\u00e5de puben og p\u00e5 Strossa \u2013 bestemte han seg for \u00e5 hoppe av en jobbhverdag med nesten drepende arbeidstider. F\u00f8rst luktet han, betegnende nok, p\u00e5 begravelsesbransjen.", "- Den lukta var ikke s\u00e5 god. Det virket i hvert fall ikke som de etablerte \u00f8nsket nye folk inn p\u00e5 d\u00f8dens marked, forteller Roger Berg.", "I stedet overtok han det \u00f8verste butikklokalet i funkisrekken som den sm\u00e5tt legendariske kjendisarkitekten Sverre Pedersen tegnet tidlig p\u00e5 1930-tallet. Det sto ferdigstilt i 1935, og var kjent som \u00abVoldsmindekomplekset\u00bb: En rekke fire etasjer h\u00f8ye og stilrene blokker med verandaer og butikkarealer p\u00e5 gateplan, der husrekkene \u2013 innhegnet av Thomas von Westens gate, Lademoen Kirkeall\u00e9 og Innherredsveien, til slutt utgjorde et tidsriktig og hypermoderne lite bykvartal.", "Roger Berg etablerte \u00abSko og N\u00f8kkelservice\u00bb for 25 \u00e5r siden, etter at begravelsessporet hadde vist seg \u00e5 v\u00e6re en d\u00f8df\u00f8dt id\u00e9.", "- N\u00e5 skal jeg bli ved min lest, lover Berg, som har skaffet seg en trofast kundemasse fra hele byen gjennom alle disse \u00e5rene.", "- Mange forsvant under jorda da Strindheim-tunnelen ble \u00e5pnet, for n\u00e5 passerer de ikke forbi her lenger. Flere vil kanskje falle bort n\u00e5r Innherredsveien blir milj\u00f8gate, men det f\u00e5r ikke hjelpe. For bydelen er dette det eneste riktige, mener han.", "Les ogs\u00e5: - Kunne dette skjedd i for eksempel Berlin? - Nei. Nei. Er du gal!", "- Da trafikken sneglet seg oppover Innherredsveien p\u00e5 90-tallet og nesten sto bom fast utenfor her, kunne det hende at enkelte kunder kom l\u00f8pende for \u00e5 f\u00e5 slipt en n\u00f8kkel. Det rakk jeg med glans, og etterp\u00e5 var det bare for hun eller han \u00e5 sette seg inn i bilen igjen og fortsette ferden. Fortsatt kommer det folk innom ens \u00e6rend for \u00e5 f\u00e5 reparert et par sko eller en skinnveske. De vil nok ta turen ogs\u00e5 i fortsettelsen, tror Roger Berg.", "Da \u00abVoldsmindekomplekset\u00bb ble fullf\u00f8rt noen \u00e5r f\u00f8r krigsutbruddet, var tegningene blitt h\u00f8ylyttog anerkjennende kommentert av flere av de st\u00f8rste arkitektene i Europa. Sverre Pedersen var professor ved arkitektavdelingen ved NTH, og hadde allerede som 22-\u00e5ring assistert legenden Karl Norum under gjenreisningen av \u00c5lesund etter den store bybrannen i 1902. Men oppe i Innherredsveien hadde han l\u00f8srevet seg fra mesteren, noe som i og for seg ikke var s\u00e5 snodig, 50 \u00e5r gammel som han var blitt. Inspirert av nyere arkitektur fra leieg\u00e5rder som ble oppf\u00f8rt p\u00e5 samme tid i Dresden og Leipzig i Tyskland, snudde Sverre Pedersen blokkene med kortenden mot gata og fikk dermed mer lys og luft rundt g\u00e5rdene.", "I den ene kortenden i Innherredsveien 88 a, sitter John Andersen og flikker p\u00e5 en tup\u00e9 som snart skal f\u00e5 sin eier. \u00abStiluett fris\u00f8r\u00bb har holdt til i disse lokalene siden 1989, og byr p\u00e5 assistanse til b\u00e5de de med og uten h\u00e5r.", "- Jeg tror denne bydelen kommer til \u00e5 svinge seg opp i \u00e5rene fremover, sier Liv-Kristin Westg\u00e5rd som driver salongen. Hun dro fra Alta for \u00e5 ta fris\u00f8rutdanning i Trondheim, og her blir hun boende.", "- N\u00e5 har jeg skaffet meg en leilighet i kvartalet bak her og flytter inn om et par uker.", "John Andersen er en gammel sliter som tilbringer tre dager i uken p\u00e5 \u00abStiluett\u00bb, for det meste med \u00e5 tilrettelegge parykkene.", "- Vi har et eget lokale nede i kjelleren der kundene f\u00e5r tilpasset den kunstige frisyren i diskrete omgivelser, s\u00e5 \u00e5 si. Det er litt snodig, at i et samfunn der de fleste tabuer har mistet sin kraft, er det fortsatt en del fordommer knyttet til det \u00e5 anskaffe seg en tup\u00e9, sier John Andersen.", "Kurt Inge Hermstad sitter og regner p\u00e5 stadig nye anbud i det han kaller \u00abapeburet\u00bb. 18 \u00e5r er g\u00e5tt siden \u00abMalermester Kurt I. Hermstad\u00bb ved en tilfeldighet kom over de ledige lokalene i funkisrekka i Innherredsveien. Her sitter han for det meste d\u00f8nn alene, mens de ansatte - malerne - er ute p\u00e5 oppdrag. For noen \u00e5r mistet en biltyv kontrollen p\u00e5 kj\u00f8ret\u00f8yet og smadret inngangspartiet til Hermstad, men ellers har \u00e5rene forl\u00f8pt uten mye dramatikk.", "- Jeg kan ikke mye om verken gata eller bydelen, er jeg redd. Jeg bor p\u00e5 Br\u00f8set og kommer inn med bil hver morgen, og n\u00e5r dagen er over, kj\u00f8rer jeg hjem.", "De andre leietakerne i disse n\u00e6ringslokalene er kanskje heller ikke rigget for \u00e5 v\u00e6re med p\u00e5 det mange h\u00e5per og tror blir en renessanse for Lademoen som en ny og enda hippere bydel. \u00abHusa Maskin\u00bb leier ut store og tunge gravemaskiner. \u00abBad & V\u00e5trom\u00bb driver med sitt, \u00abBerg Navneskilt\u00bb likes\u00e5. Kristin Sarheim driver blomsterforretning, og helt nederst, p\u00e5 hj\u00f8rnet mot Lademoen kirke, fins \u00abSima matsenter\u00bb, en slags matbutikk. Hyllene skriker halvtomme mot oss som om vi befant oss i Warszawa eller Moskva p\u00e5 1970-tallet, men like etter jul skal innehaveren stenge og pusse opp lokalene, forteller han. Inntil da ser han helst at fotografen snur kameraet et annet sted og finner andre motiver.", "P\u00e5 hj\u00f8rnet ved Mellomveien - selve Hip Street p\u00e5 Lademoen - m\u00e5 kanskje tannlegene snart pusse fasaden mot parken, der begge aa-ene i lysskiltet har falt ut som to slitte plomber. Innover i Mellomveien yrer det nemlig av stadig mer liv, i det mange betegner som en av byens mest spennende gater for tiden. Her \u00e5pner snart Ramp-gr\u00fcnder \u00d8yvind Sarheim det meksikanske spisestedet \u00abTaqueros\u00bb, som vil komplettere tilbudet som fins i form av \u00abKudos\u00bb og \u00abMellomveien pub\u00bb. Her holder \u00abBabel\u00bb, et visningsrom for kunst til, ved siden av \u00abMikrogartneriet\u00bb, tidligere \u00abUrtehagen\u00bb.", "Det er Mellomveien Innherredsveien skal strekke seg etter i tiden som kommer, for i spann kan disse to - med de n\u00e6rliggende gatene p\u00e5 Lademoen, Buran og Rosendal - s\u00f8rge for at \u00d8stbyen ikke blir til \u00e5 kjenne igjen. De seks pr\u00f8vem\u00e5nedene som milj\u00f8gate kan komme til \u00e5 avgj\u00f8re i hvilket tempo bydelen vil vokse."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5fe17638d558462fa1a1fb6441948fd882acf45c595715b8391ca0df7d7ca02a"}, {"field": "createtime", "value": "2017-05-01T18:54:58.000Z"}, {"field": "description", "value": "Bassisten i Wicked Whale Warhammer hadde v\u00e6rt hjemme hos kj\u00e6resten p\u00e5 Lademoen og l\u00e5nt en st\u00e5lampe. Klokka var ni p\u00e5 morgenen, men enn\u00e5 hadde ingen sl\u00e5tt p\u00e5 lyset i Innherredsveien."}, {"field": "dominantimage", "value": "http://www.adressa.no/pluss/magasin/article13908071.ece/ooqyj7/ALTERNATES/w980-default/Miljoegata002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/31ed84b756ece05e8017251c68a61cf41112618f.jpg?597b29fd"}, {"field": "dominantthumbnaildimensions", "value": "300x169"}, {"field": "heading", "value": ["Er m\u00f8rketida over i Innherredsveien? -adressa.no", "Veien \u00f8stover", "Helt bingo", "Verden i \u00f8st", "Alltid \u00f8stvendt", "Smugles ned i kjelleren", "Tomme hyller"]}, {"field": "id", "value": "31ed84b756ece05e8017251c68a61cf41112618f"}, {"field": "keyword", "value": ["Ukeadressa", "Byutvikling", "\u00d8stbyen", "Geir Svardal"]}, {"field": "keywords", "value": "Ukeadressa,Byutvikling,\u00d8stbyen,Geir Svardal"}, {"field": "kw-category", "value": ["pluss", "magasin"]}, {"field": "kw-company", "value": "babel"}, {"field": "kw-concept", "value": ["milj\u00f8gate", "bydel", "dag", "gata"]}, {"field": "kw-entity", "value": ["nedre m\u00f8llenberg", "bakklandet", "trondheim sykkelservice", "lademoparken", "kudos", "innherredsveien 88", "cicignons", "malermester kurt i. hermstad", "br\u00f8set", "buran og rosendal", "lademoen kirkeall\u00e9 og innherredsveien", "persaunet og visevertshuset", "michael og odd erik", "michael wiecyk og odd erik brandli", "nazif tunc", "malermester kurt", "elgeseter", "l.a. ren", "berg navneskilt", "maskin", "lademoen", "reppe", "dresden og leipzig", "ramp", "innherredsveien", "arbeiderpartiet", "ilevolden", "overvik", "hermstad", "ladejarlen", "voldsmindekomplekset", "hip street", "lilletorget", "buran", "adresseavisen", "mikrogartneriet", "lademoen kirkeall\u00e9", "nazif tunc og ladejarlen", "australia og los angeles", "mellomveien innherredsveien"]}, {"field": "kw-location", "value": ["europa", "warszawa", "\u00e5lesund", "alta", "tyskland", "berg", "moskva", "california", "los angeles", "berlin", "sima"]}, {"field": "kw-pageclass", "value": "article"}, {"field": "kw-person", "value": ["sverre pedersen", "kurt inge hermstad", "rune ols\u00f8", "odd erik", "roger berg", "jostein wilmann", "thomas von westens", "tore o. sandvik", "michael wiecyk", "liv-kristin westg\u00e5rd", "thuy nguyen thi thanh", "kristin sarheim", "john andersen", "kent nguyen", "arve gr\u00f8tte", "\u00f8yvind sarheim", "karl norum", "eva johanessen", "geir waage", "odd erik brandli"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13908071.ece/ooqyj7/ALTERNATES/w980-default/Miljoegata002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er m\u00f8rketida over i Innherredsveien?"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/10/Er-m%C3%B8rketida-over-i-Innherredsveien-13908095.ece"}, {"field": "pageclass", "value": ["article"]}, {"field": "publishtime", "value": "2016-12-10T09:20:34.000Z"}, {"field": "recs-articleid", "value": "13908095"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-10T09:20:34.000Z"}, {"field": "recs-rawtitle", "value": "Er m\u00f8rketida over i Innherredsveien? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Bassisten i Wicked Whale Warhammer hadde v\u00e6rt hjemme hos kj\u00e6resten p\u00e5 Lademoen og l\u00e5nt en st\u00e5lampe. Klokka var ni p\u00e5 morgenen, men enn\u00e5 hadde ingen sl\u00e5tt p\u00e5 lyset i Innherredsveien."}, {"field": "thumbnail", "value": "http://content-thumbnail.cxpublic.com/content/thumbnail200x150/31ed84b756ece05e8017251c68a61cf41112618f.jpg?597b29fd"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-28T12:11:41.000Z"}, {"field": "title", "value": "Kan Lademoen bli det nye Gr\u00fcnerl\u00f8kka?"}, {"field": "url", "value": "http://www.adressa.no/pluss/magasin/2016/12/10/Er-m%c3%b8rketida-over-i-Innherredsveien-13908095.ece"}, {"field": "urlhash", "value": "31ed84b756ece05e8017251c68a61cf41112618f"}], "score": 0.34990662, "siteId": "9222270286501375973", "id": "31ed84b756ece05e8017251c68a61cf41112618f"}

