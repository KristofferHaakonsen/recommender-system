{"fields": [{"field": "modifiedtime", "type": "time", "value": "2012-06-20T09:45:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "leif gjerstad"}, {"field": "body", "value": ["Saken oppdateres.", "- Inngangen til romanen materialiserte seg gjennom bildet av det flotte art nouveau-huset. Det gjorde s\u00e5 stort inntrykk at jeg dro til Brussel for \u00e5 se det i virkeligheten, men det ble et lite antiklimaks da jeg endelig sto foran huset. Det skjedde jo ikke akkurat noe der, ler Hanne \u00d8rstavik.", "Det er den belgiske arkitekten Paul Hanker (1859-1901) som har tegnet huset med adresse 48 rue Defacqz. Adressen er ogs\u00e5 tittelen p\u00e5 \u00d8rstaviks nye (og niende) roman, og for sikkerhets skyld har hun ogs\u00e5 diktet Hanker inn i boka.", "- Jeg har bare l\u00e5nt ham litt, og latt ham leve i huset han tegnet. Men livet han lever der er ren fiksjon. Blant annet er det jeg som har gitt ham en tvillings\u00f8ster, Rakel, p\u00e5peker \u00d8rstavik.", "Men det som ga \u00d8rstavik n\u00f8kkelen til \"48 rue Defacqz\" var bildet med den myke art nouveau-utsmykningen som preget huset.", "- Hvordan kunne maskuline menn tegne noe s\u00e5 mykt, og hvordan kunne dette feminine passe inn i deres mannlighet? Sp\u00f8rsm\u00e5let pirret meg og jeg fikk lyst til \u00e5 unders\u00f8ke dette motsetningsforholdet mellom lett og tungt, mykt og hardt, stillstand og liv. Kan det finnes noen sammenheng mellom motsetninger som disse som skaper en helt annen virkelighet?", "Overf\u00f8rt til boka mener \u00d8rstavik at leseren ved \u00e5 g\u00e5 inn i huset ogs\u00e5 g\u00e5r inn i romanen, hvor den ytre rammen blir erstattet med en helt annen indre virkelighet.", "Og den virkeligheten som m\u00f8ter oss inne i \"48 rue Defacqz\" er livet til tvillingparet, 25 \u00e5r etter at deres foreldre d\u00f8de. Likevel er det som foreldrene fortsatt levde, mens Paul og Rakel lever i en tilstand av tidl\u00f8s uvirkelighet.", "- De klarer ikke \u00e5 befri seg fra barndommens tyngde. De lever som om det ikke finnes noen annen m\u00e5te \u00e5 leve p\u00e5. Gjennom Rakels kj\u00e6reste Samuel ser de riktignok sin egen situasjon, men n\u00e5r man erfarer at ogs\u00e5 det gode gj\u00f8r vondt, p\u00e5 samme tidspunkt, hva da?", "Det er ingen ytre dialoger i \u00d8rstaviks roman, alt skildres gjennom en dempet indre stemme. Eller rettere sagt to, for forfatteren lar b\u00e5de kvinnen Rakel og mannen Paul slippe til her. Kvinnen mest med f\u00f8leser og tanker om fortiden, mannen med tanker om sine prosjekter.", "- Tidligere har jeg hatt androgyne kvinner i sentrale roller. Denne gangen har jeg splittet opp det androgyne i tvillinger som lever tett, men likevel adskilt, fordi jeg vil at det skal v\u00e6re litt bevegelse, forklarer \u00d8rstavik. Som bruker \"forandring\" som et stikkord.", "- \u00c5pner du opp for forandring kan du nesten ikke stoppe den. Men det er viktig \u00e5 g\u00e5 med den, og ikke mot. For sorgen blir ikke borti fordi du benekter den. Det blir bare ikke plass til noe annet da.", "Til tross for at \"48 rue Defacqz\" ikke er p\u00e5 mer enn 165 sider, s\u00e5 brukte Hanne \u00d8rstavik to \u00e5r p\u00e5 \u00e5 skrive den.", "- \u00c5 bore i en tilstand er en helt annen utfordring og langsommere bevegelse enn \u00e5 skrive noe handlingsdrevet. Noen steder i boka er s\u00e5 smertefulle at jeg har m\u00e5ttet vente p\u00e5 \u00e5 g\u00e5 inn i det rommet. Du kan ikke g\u00e5 dit n\u00e5r som helst, sier \u00d8rstavik som romandebuterte med \"Hakk\" i 1994.", "Siden har hun mottatt flere prestisjefylte priser, men samtidig har den snart 40-\u00e5rige forfatteren \u00d8rstavik ogs\u00e5 v\u00e6rt en av de mest omstridte. Blant annet er hun blitt beskyldt for at hennes fiktive romanfigurer skal ligge for tett opp til virkelige mennesker i hennes omgivelser, samtidig som noen kritikere har ment at \"f\u00f8leriet\" blir for privat. Det kan f\u00f8les s\u00e5rt, innr\u00f8mmer hun.", "- Men det var verre f\u00f8r. N\u00e5 har jeg f\u00e5tt st\u00f8rre trygghet som forfatter, i forhold til at jeg faktisk har skrevet den boka og det er n\u00e5 det. Men jeg vil jo gjerne bli godt mottatt, s\u00e5 jeg er ogs\u00e5 s\u00e5rbar, innr\u00f8mmer \u00d8rstavik som likevel er klar p\u00e5 at dette ikke har p\u00e5virket hennes forfatterskap.", "- N\u00e5r jeg skriver g\u00e5r jeg inn i et annet rom. Da har jeg kun en forpliktelse i forhold til stoffet jeg skrive, ikke noe annet eller noen andre. For meg er det \u00e5 skrive som \u00e5 g\u00e5 ut av tiden."]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "deeafc73a873a5c6f8bc2276990c171d7ed9292be047e952f13e212395e3bd8d"}, {"field": "createtime", "value": "2017-07-28T06:47:35.000Z"}, {"field": "description", "value": "Da Hanne \u00d8rstavik s\u00e5 bildet i en fotobok inns\u00e5 hun straks at det var nettopp i det huset hennes neste roman bodde."}, {"field": "dominantimage", "value": "http://www.adressa.no/incoming/article1325718.ece5/ALTERNATES/w980-default/orstavik3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1a1b0dc03bcea24dd24385908aac98ce2b9da3a9.jpg?597ade07"}, {"field": "dominantthumbnaildimensions", "value": "300x169"}, {"field": "heading", "value": "Innenfor veggene -adressa.no"}, {"field": "id", "value": "1a1b0dc03bcea24dd24385908aac98ce2b9da3a9"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "arts-and-entertainment"}, {"field": "kw-concept", "value": ["annen", "rue", "huset", "roman", "skrive", "forfatter", "leve", "menn", "boka", "virkelighet"]}, {"field": "kw-entity", "value": ["samuel", "defacqz", "paul og rakel", "rakel"]}, {"field": "kw-location", "value": "brussel"}, {"field": "kw-pageclass", "value": "article"}, {"field": "kw-person", "value": ["paul hanker", "hanne \u00f8rstavik"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1325718.ece5/ALTERNATES/w980-default/orstavik3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innenfor veggene"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1380535.ece"}, {"field": "pageclass", "value": ["article"]}, {"field": "publishtime", "value": "2009-09-09T06:56:09.000Z"}, {"field": "recs-articleid", "value": "865109"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2009-09-09T06:56:09.000Z"}, {"field": "recs-rawtitle", "value": "Innenfor veggene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "Da Hanne \u00d8rstavik s\u00e5 bildet i en fotobok inns\u00e5 hun straks at det var nettopp i det huset hennes neste roman bodde."}, {"field": "thumbnail", "value": "http://content-thumbnail.cxpublic.com/content/thumbnail200x150/1a1b0dc03bcea24dd24385908aac98ce2b9da3a9.jpg?597ade07"}, {"field": "thumbnailfullheightdimensions", "value": "200x1510"}, {"field": "timestamp", "value": "2017-07-28T06:47:35.000Z"}, {"field": "title", "value": "Innenfor veggene"}, {"field": "url", "value": "http://www.adressa.no/kultur/bok/article1380535.ece"}, {"field": "urlhash", "value": "1a1b0dc03bcea24dd24385908aac98ce2b9da3a9"}], "score": 0.38177213, "siteId": "9222270286501375973", "id": "1a1b0dc03bcea24dd24385908aac98ce2b9da3a9"}

