{"fields": [{"field": "modifiedtime", "type": "time", "value": "2012-04-11T11:07:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sven egil omdal gjesteskribent"}, {"field": "body", "value": ["Saken oppdateres.", "Vi er enn\u00e5 dr\u00f8ye elleve m\u00e5neder unna 2012, da verden i f\u00f8lge maya-kalenderen og internett skal g\u00e5 under. Likevel \u00e5pnet dette \u00e5ret med en slags ouvertyre til undergangen: Nytt\u00e5rsdagen falt tusenvis av d\u00f8de svarttrost, blackbirds p\u00e5 amerikansk, ned fra den mektige himmelen over Arkansas. \"\u00abBlackbird singing in the dead of night\u00bb, om vi skal tro The Beatles. Men dagen etter stilnet sangen ogs\u00e5 over Louisiana, hvor hundrevis av svarttrost stupte i bakken. To dager senere l\u00e5 det 120 d\u00f8de trupialer \u2013 en lite omsunget fugleart \u2013 p\u00e5 bakken i Tennessee, samme dag som mellom 50 og 100 kaier falt d\u00f8de ned i den svenske byen Falk\u00f6ping (noen der oppe har sans for ordspill).", "\u00abFish got to swim, birds got to fly\u00bb i f\u00f8lge standardl\u00e5ten \u00abCan\u2019t Help Lovin\u2019 Dat Man\u00bb av Kern & Hammerstein. Men utover i januar kom det stadig flere meldinger om det motsatte. Millioner av d\u00f8de fisk fl\u00f8t opp i Chesapeake-bukta, samme dag som 200 d\u00f8de soth\u00f8ner ble funnet i Texas. Deretter tok det helt av. P\u00e5 \u00e9n dag, 6. januar, ble det meldt om 40000 d\u00f8de djevlekrabber i England, hundretusener d\u00f8d fisk i South Carolina, nye hundrevis av d\u00f8d fugl i Tennessee, og \u2013 som for \u00e5 vise hvor n\u00e5del\u00f8st uromantisk naturen kan v\u00e6re \u2013 1000 d\u00f8de turtelduer i Faenza, Italia. P\u00e5 dette tidspunkt var \u00abd\u00f8de fugler & bibelen\u00bb blitt ett av de vanligste google-s\u00f8kene. Her var det jo ikke bare snakk om en spurv til jorden, men halve ornitologien. Selv om den hellige bok ikke inneholder en eneste profeti om at det skal regne fuglelik, spredte det seg en oppfatning om at noen, og da sannsynligvis Gud selv, fors\u00f8ker \u00e5 sende oss en melding. I f\u00f8lge en stor unders\u00f8kelse, utf\u00f8rt av Pew Research Center, USAs mest anerkjente meningsm\u00e5lingsinstitutt, tror seks av ti hvite evangelikale kristne at Jesus antakelig, eller ganske sikkert, kommer tilbake f\u00f8r 2050. De hvite, evangelikale kristne bor ikke minst i Arkansas (53 prosent av befolkningen), Kentucky (45 prosent) og Tennessee (51prosent), og f\u00e5r selvf\u00f8lgelig beskjed f\u00f8r alle oss andre.", "Men hvorfor pavens Italia og det gudl\u00f8se Sverige? Og hvorfor krabber i England? Har skalldyr noen s\u00e6rskilt teologisk betydning? Mens fundamentalistiske kristne og mer New Age-inspirerte tegntydere (\u00abd\u00f8de fugler & Nostradamus\u00bb er ogs\u00e5 h\u00f8yt oppe hos Google) leter etter guddommelige advarsler i noe som fortoner seg som en global epidemi, fors\u00f8ker forskerne fortvilet \u00e5 komme til orde med sine prosaiske forklaringer. De italienske duene hadde ganske enkelt forspist seg. Alle som har pr\u00f8vd \u00e5 komme gjennom et italiensk m\u00e5ltid med antipasto, primo, secondo, formaggio og dolce vet jo at det krever sin mann, og \u00e5penbart ogs\u00e5 sin fugl. I dette tilfellet var det snakk om massive inntak av solsikkefr\u00f8 fra en fabrikk for solsikkeolje. Uten digestivo. Men for mye digestivo er heller ikke bra. Den flokken som i forrige uke falt ned ved den rumenske svartehavsbyen Constanta, hadde if\u00f8lge lokale veterin\u00e6rer spist gj\u00e6rete druerester, ogs\u00e5 kjent som r\u00e5varen i grappa. Sterkere skapninger enn rumensk kramsfugl har g\u00e5tt i bakken av overdrevne inntak av dette s\u00f8rgelige alternativet til calvados. Finnes det da ikke et m\u00f8nster? Noe som knytter alle disse hendelsene sammen, og gir oss en forklaring? Hvorfor skulle fugleflokker over hele verden plutselig bestemme seg for et gourmandisk kollektivt selvmord?", "Fellesnevneren er s\u00f8rgelig enkel: Alle fuglene d\u00f8de i n\u00e6rheten av journalister. F\u00f8rst i USA, hvor medietettheten er voldsom, s\u00e5 i europeiske land hvor det heller aldri er langt mellom pressekortene. Ingen meldinger om massiv fugled\u00f8d fra Afrika, hvor s\u00e5 mange av fj\u00e6rballene tilbringer vinteren. Taust ogs\u00e5 fra Asia, hvor det b\u00e5de er folk og fugl, men ikke s\u00e5 mange l\u00f8ssalgsaviser. Fugle- og fisked\u00f8den etter nytt\u00e5r er en klassisk medieepidemi, hvor tilfeldige hendelser settes sammen til et skremmende, men falskt, m\u00f8nster. P\u00e5 samme m\u00e5te som overdreven oppmerksomhet om enkeltdrap kan skape en illusjon av at verden blir farligere, mens statistikken viser synkende antall drap, kan en sammensetning av urelaterte, naturlige hendelser skape apokalyptiske bilder.", "Medieepidemier blir sterkest n\u00e5r de starter i USA, fordi vi alle har v\u00e5re blikk rettet hit. Du skal imidlertid lete lenge i nyhetsstr\u00f8mmen for \u00e5 finne en henvisning til United States Geological Survey, som burde v\u00e6re en \u00e5penbar kilde, ettersom dette er det offentlige organet som registrerer d\u00f8delighet blant dyr, fisk og fugl i USA. De har for eksempel notert at 1500 pelikaner d\u00f8de br\u00e5tt i Oregon og California, at 1200 sj\u00f8kuer, krokodiller og alligatorer str\u00f8k med i Florida, at 3000 flaggermus plutselig l\u00e5 med kl\u00f8rne i v\u00e6ret i Pennsylvania og at 778 ender gikk bort samtidig i Wisconsin. Problemet i forhold til menigheten av De siste dagers vettskremte, er at alle disse observasjonene er fra i fjor vinter, og at slikt skjer hvert \u00e5r.", "I l\u00f8pet av de siste ti \u00e5rene er det registrert 188 tilfeller hvor mer enn 1000 fugl har d\u00f8dd samtidig, eller om lag 18 i \u00e5ret. Bare de d\u00f8de svarttrostene i Arkansas var mange nok til komme med i denne statistikken. Hittil i \u00e5r har vi alts\u00e5 ett tilfelle p\u00e5 14 dager, og er helt i rute. Hvis dette er endetiden, likner den til forveksling p\u00e5 all den andre tiden vi har hatt. Men pr\u00f8v \u00e5 fortelle det til nyhetsredakt\u00f8ren.", "sven.egil.omdal@aftenbladet.no", "F\u00f8lg p\u00e5 Twitter.com/svelle"]}, {"field": "category0", "value": "meninger"}, {"field": "contenthash", "value": "b23226a987db059151e183dbdd5c1d5ae65f541212cdb9dd412b1946b595e688"}, {"field": "createtime", "value": "2017-08-06T13:36:54.000Z"}, {"field": "description", "value": "N\u00e5r det regner fulle fugler fra himmelen og frossenfisk driver i land p\u00e5 strendene, m\u00e5 vel endetiden v\u00e6re n\u00e6r forest\u00e5ende?"}, {"field": "dominantimage", "value": "http://www.adressa.no/incoming/article1378986.ece5/ALTERNATES/w980-default/medieblikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4c98fffd3f599dc216fd1005099449161d62a7e.jpg?59871b76"}, {"field": "dominantthumbnaildimensions", "value": "300x169"}, {"field": "heading", "value": "D\u00f8de fugler i de siste tider? -adressa.no"}, {"field": "id", "value": "c4c98fffd3f599dc216fd1005099449161d62a7e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "pets"}, {"field": "kw-company", "value": ["google", "chesapeake"]}, {"field": "kw-concept", "value": ["fugl", "d\u00f8d", "d\u00f8d fugl"]}, {"field": "kw-entity", "value": ["nostradamus", "kern", "pew research center", "constanta", "hammerstein", "the beatles", "can", "united states geological survey", "twitter", "jesus", "help lovin", "gud", "oregon og california", "a. de", "dat man", "new age"]}, {"field": "kw-location", "value": ["wisconsin", "england", "falk\u00f6ping", "florida", "arkansas", "asia", "afrika", "texas", "louisiana", "south carolina", "pennsylvania", "italia", "tennessee", "sverige", "kentucky", "faenza"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1378986.ece5/ALTERNATES/w980-default/medieblikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8de fugler i de siste tider?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1575640.ece"}, {"field": "pageclass", "value": ["article"]}, {"field": "publishtime", "value": "2011-01-14T13:34:02.000Z"}, {"field": "recs-articleid", "value": "1083417"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-01-14T13:34:02.000Z"}, {"field": "recs-rawtitle", "value": "D\u00f8de fugler i de siste tider? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5r det regner fulle fugler fra himmelen og frossenfisk driver i land p\u00e5 strendene, m\u00e5 vel endetiden v\u00e6re n\u00e6r forest\u00e5ende?"}, {"field": "thumbnail", "value": "http://content-thumbnail.cxpublic.com/content/thumbnail200x150/c4c98fffd3f599dc216fd1005099449161d62a7e.jpg?59871b76"}, {"field": "thumbnailfullheightdimensions", "value": "200x1253"}, {"field": "timestamp", "value": "2017-08-06T13:36:54.000Z"}, {"field": "title", "value": "D\u00f8de fugler i de siste tider?"}, {"field": "url", "value": "http://www.adressa.no/meninger/article1575640.ece"}, {"field": "urlhash", "value": "c4c98fffd3f599dc216fd1005099449161d62a7e"}], "score": 0.8136493, "siteId": "9222270286501375973", "id": "c4c98fffd3f599dc216fd1005099449161d62a7e"}

