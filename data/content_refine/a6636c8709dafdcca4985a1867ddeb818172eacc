{"fields": [{"field": "modifiedtime", "type": "time", "value": "2014-05-13T17:39:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tomas kothe-n\u00e6ss", "tommy fossum"]}, {"field": "body", "value": ["Saken oppdateres.", "\u2013 Ja, jeg frykter at vi f\u00e5r signaler om tvangssammensl\u00e5ing hvis lokale prosesser ikke f\u00f8rer frem, sier stortingsrepresentant og medlem av kommunalkomiteen, Heidi Greni (Sp).", "Greni er usikker p\u00e5 hva som ligger av forslag fra regjeringen n\u00e5r kommunalproposisjonen for 2015 legges frem onsdag.", "Regjeringens ekspertutvalg har tidligere i \u00e5r lagt frem sin anbefaling, og den g\u00e5r i retning av st\u00f8rre og f\u00e6rre kommuner. Det er antydet et minimum p\u00e5 15 000-20000 innbyggere i de nye storkommunene, men kommunal- og moderniseringsminister Jan Tore Sanner sier regjeringen ikke har bundet seg opp til noe eksakt tall.", "If\u00f8lge det andre medlemmet i kommunalkomiteen fra S\u00f8r-Tr\u00f8ndelag, Frank Jenssen (H), kan kommunene regne med klare beskjeder om hvordan regjeringen legger opp l\u00f8pet videre.", "\u2013 Regjeringen har iverksatt en lokaldemokratireform for sterkere og mer robuste kommuner som ogs\u00e5 i fremtiden kan gi gode tjenester til innbyggerne og ta st\u00f8rre ansvar for utvikling av lokalsamfunnene, sier Jenssen.", "Greni frykter at det ikke kommer tydelige nok signaler om fremtidige oppgaver for kommunene, men krav til hvordan en fremtidig kommune skal se ut.", "\u2013 Jeg frykter at samkommunemodellen blir avviklet, det er veldig synd da de som har inng\u00e5tt den type samarbeid er veldig forn\u00f8yd og har forn\u00f8yde innbyggere, sier Greni. Hun mener ogs\u00e5 prosessen starter helt i feil ende.", "Gir kommunene tidsfrist", "\u2013 F\u00f8rst m\u00e5 oppgavefordelingen avklares. Hva skal v\u00e6re kommunenes, fylkeskommunenes og statens ansvar? S\u00e5 m\u00e5 kommunepolitikerne og folket ved en folkeavstemming avgj\u00f8re hvordan den enkelte kommune best l\u00f8ser de fremtidige oppgavene.", "Greni mener svaret kan v\u00e6re enten \u00e5 best\u00e5 som egen kommune, ved \u00e5 inng\u00e5 nye former for interkommunalt samarbeid, eller ved \u00e5 sl\u00e5 seg sammen med en eller flere nabokommuner.", "\u2013 For oss i Senterpartiet er frivillighet et absolutt krav, sier Greni.", "Frank Jenssen mener denne frykten er ubegrunnet. Han sier at det er mye som skal til f\u00f8r staten griper inn.", "\u2013 Jeg mener de beste l\u00f8sningene vil finnes lokalt, og derfor legger vi selvsagt frivillighet til grunn. Men kommunene m\u00e5 svare p\u00e5 hvordan de tenker \u00e5 innfri de kravene som stilles til fremtidens kommuner, og mange steder vil dette kreve st\u00f8rre kommuner.", "Han trekker frem et mye brukt eksempel der fire kommuner har utredet en naturlig sammensl\u00e5ing, og en av dem sier nei og man likevel ikke blir enig lokalt. Da kan man se for seg at staten kan komme til \u00e5 gripe inn, p\u00e5peker Jenssen.", "\u2013 Men som sagt: Jeg har tro p\u00e5 at man finner l\u00f8sningene lokalt n\u00e5r man kommer i gang for alvor. Jeg h\u00e5per kommunene ser positivt p\u00e5 mulighetene til \u00e5 skape enda bedre kommuner for innbyggere og lokalsamfunn i fremtiden, og deltar aktivt i arbeidet som for alvor starter n\u00e5.", "En sp\u00f8rrerunde Adressa.no har gjennomf\u00f8rt blant de midtnorske kommunene viser at skepsisen er sterk til kommunesammensl\u00e5inger. To av tre ordf\u00f8rere \u00f8nsker ikke at deres kommune skal sl\u00e5 seg sammen.", "Flere av skeptikerne etterlyser svar p\u00e5 hvilke oppgaver en storkommune skal ha, og nesten alle ordf\u00f8rerne stiller krav dersom kommunen deres skal sl\u00e5 seg sammen med andre. Krav om folkeavstemning og at tjenestetilbudet sikres n\u00e6r der de bort er viktigste.", "Vi stilte ordf\u00f8rerne i Midt-Norge f\u00f8lgende sp\u00f8rsm\u00e5l om kommunestruktur:", "1. Er du for eller i mot at din kommune sl\u00e5r seg sammen med andre kommune/er? Dersom ja, hvilke kommune/er?", "2. Tror du at din kommune er sl\u00e5tt sammen med andre i l\u00f8pet av fem \u00e5r?", "3. Ved en sammensl\u00e5ing, har du eventuelt ett ufravikelig krav? I s\u00e5 fall hvilket?", "Aure kommune, ordf\u00f8rer Ingunn Golmen:", "1. Er i utgangspunktet skeptisk til videre kommunesammensl\u00e5ing. Aure og Tustna slo jeg som kjent sammen fra 2006, s\u00e5 vi har erfaring for hvor store og omfattende prosesser dette er. Skulle det likevel bli aktuelt, heller jeg mot \u00e5 se p\u00e5 en regionskommune p\u00e5 Ytre Nordm\u00f8re, best\u00e5ende av flere kommuner rundt Kristiansund.", "2. Nei", "3. Hvis det skal bli aktuelt med en st\u00f8rre sammensl\u00e5ing, vil det v\u00e6re avgj\u00f8rende at man f\u00e5r tilf\u00f8rt midler for \u00e5 kunne bygge ut god infrastruktur slik at den nye kommunen kan bli en velfungerende enhet. Desentralisert tjenestetilbud er et annet viktig krav.", "Frosta kommune: ordf\u00f8rer Johan Petter Skogseth:", "1. Pr i dag er vi godt forn\u00f8yd med det interkommunale samarbeidet, V\u00e6rnesregionen, som Frosta deltar i. Vi er ogs\u00e5 godt forn\u00f8yd med samarbeidet med kommunene nor for oss p\u00e5 Helse-omr\u00e5det. I dagens situasjon kan jeg ikke samlet sett se gode nok grunner til at Frosta skal sl\u00e5 seg sammen med andre kommune/er. Vi har imidlertid vurderinger og diskusjoner rundt dette temaet b\u00e5de i egen kommune og det vil ogs\u00e5 bli tema i et eget m\u00f8te for alle formannskapene i V\u00e6rnesregionen f\u00f8r sommeren. Vi er vel alle spente p\u00e5 de signaler og f\u00f8ringer regjeringa kommer med i kommuneproposisjonen denne uka.", "2. Det vil avhenge av regjeringas politikk og f\u00f8ringer for en evt kommunereform. Dersom de \u00f8konomiske virkemidlene skjerpes nok for sm\u00e5kommunene er det fare for at vi vil ha f\u00e5 valgmuligheter.", "3. Det er grunn til \u00e5 frykte at en sterk reduksjon i antall kommuner vil medf\u00f8re en sterk sentralisering og st\u00f8rre avstand mellom velgere og politikere. Dette er noe av den utviklingen vi ogs\u00e5 har sett i Danmark etter at de gjennomf\u00f8rte sin store kommunereform. Det m\u00e5 derfor etableres organer/strukturer som kan sikre ogs\u00e5 utkanter i store kommuner innflytelse over basistjenestene i n\u00e6rmilj\u00f8et. Denne innflytelsen og n\u00e6rheten mener jeg vil v\u00e6re en forutsetning for \u00e5 opprettholde engasjementet i frivillig sektor, noe som vil v\u00e6re avgj\u00f8rende for \u00e5 makte framtidas omsorgsoppgaver.", "Hemne kommune, ordf\u00f8rer St\u00e5le Vaag:", "1. Ja. Det kan v\u00e6re Aure, Halsa og Snillfjord.", "2. Ja", "3. Ja. Jeg vil vite hvilke nye oppgaver vi blir satt til \u00e5 l\u00f8se og jeg vil ha \u00f8kte rammeoverf\u00f8ringer fra staten som gj\u00f8r det mulig \u00e5 drive en st\u00f8rre kommune.", "Hitra kommune, ordf\u00f8rer Ole L. Haugen:", "1. Har ingen 100 prosent avklart oppfatning. Ser meg heller ikke i stand til det, f\u00f8r det foreligger en n\u00e6rmere avklaring p\u00e5 oppgavefordelingen mellom forvaltningsniv\u00e5ene, henholdsvis stat - region - kommune. Flere/st\u00f8rre oppgaver kan utl\u00f8se et klarere behov for st\u00f8rre kommuner osv. For\u00f8vrig synes jeg heller ikke sp\u00f8rsm\u00e5let kan l\u00f8srives fra en n\u00e6rmere avklaring p\u00e5 forvaltningsniv\u00e5 2: Skal dagens fylkeskommuner opprettholdes, skal se endres - bli st\u00f8rre, eller skal de nedlegges. I tillegg kommer ogs\u00e5 sp\u00f8rsm\u00e5let om fylkesmannsembedets skjebne og rolle/ funksjon. Hvilke kommuner jeg eventuelt ser det naturlig \u00e5 beile med, er dermed helt avhengig av svarene/avklaringen p\u00e5 det jeg sier ovenfor", "2. Vet ikke, men innr\u00f8mmer at en del kan tyde p\u00e5 det, dog m\u00e5 det v\u00e6re basert p\u00e5 noe man vil, alts\u00e5 frivillig.", "3. Avventende.", "Inder\u00f8y kommune, ordf\u00f8rer Ida Stuberg:", "1. I utgangspunktet er jeg ikke innstilt p\u00e5 noen ny kommunesammensl\u00e5ing n\u00e5.", "2. Nei, jeg tror ikke det.", "3. At innsparingene ved en kommunesammensl\u00e5ing kommer de sammensl\u00e5tte kommunene til gode, samt solide forutsigbare rammer for \u00e5 gi gode tjenester til innbyggerne.", "Kl\u00e6bu kommune, ordf\u00f8rer Jarle Martin Gundersen:", "1. Jeg er imot.", "2. Nei, det tror jeg ikke. Kl\u00e6bu kommune har pr.d.d. 6000 innbygere og er en kommune i vekst, s\u00e5 jeg mener og tror at vi er robust nok til \u00e5 v\u00e6re egen kommune ogs\u00e5 i fremtiden.", "3. Kommunen skal v\u00e6re en arena som gir mulighet for innbyggerp\u00e5virkning gjennom rett til innbyggerinitiativ overfor kommunestyret, og til aktiv samhandling mellom lag og foreninger og kommuneforvaltning.", "Levanger kommune, ordf\u00f8rer Robert Svarva:", "1. Ja, jeg er for kommunesammensl\u00e5ing for \u00e5 styrke v\u00e5r region, naturlige partnere er Verdal, Frosta, Inder\u00f8y og Stj\u00f8rdal.", "2. Ja", "3. Gjensidig respekt og felles m\u00e5l om best mulige tjenester for innbyggerne.", "Leka kommune, ordf\u00f8rer Per Helge Johansen:", "1. Jeg er veldig i mot at Leka kommune skal sammensl\u00e5s.", "2. Nei, vi er fremdeles egen kommune- med utviklingskultur.", "3. Beholde bosetting, tjenestetilbudene; skole helse, lege , utviklingsavdeling - er for en \u00f8ykommune avgj\u00f8rende for \u00e5 unng\u00e5 for stort fall i antall innbyggere - nok folk til \u00e5 drive et s\u00e5 lite samfunn og opprettholde en st\u00f8rrelse som gj\u00f8r det sosialt attraktivt for unge mennesker \u00e5 bosette seg her.", "Malvik kommune: ordf\u00f8rer Terje Granmo:", "1. Malvik kommune har i dag et godt samarbeid med kommunene i Trondheimsregionen og V\u00e6rnes region. Vi i Malvik er \u00e5pen for dialog p\u00e5 alle plan det ogs\u00e5 v\u00e6re seg kommunesammensl\u00e5ing. Om Malvik kommune eventuelt skal sl\u00e5 seg sammen med en nabokommune, forventer jeg at kommunens innbyggere skal f\u00e5 mulighet til \u00e5 uttale seg ved en folkeavstemning.", "2. Om regjeringen f\u00e5r flertall i Stortinget for sine planer om kommunestruktur, er svaret ja.", "3. Forutsetningen m\u00e5 v\u00e6re at kommunens innbyggere f\u00e5r bedre tjenester og at innbyggernes innflytelse overfor beslutningsmyndigheten ikke blir d\u00e5rligere.", "Mer\u00e5ker kommune, ordf\u00f8rer B\u00e5rd Langs\u00e5vold:", "1. Jeg er imot kommunesammensl\u00e5ing", "2. Det er vanskelig \u00e5 sp\u00e5, men det h\u00e5per jeg inderlig ikke.", "3. Ingen sammensl\u00e5ing", "Meldal kommune, ordf\u00f8rer Are Hilstad:", "1. Jeg \u00f8nsker prim\u00e6rt at Meldal skal best\u00e5 som egen kommune, s\u00e5fremt vi klarer \u00e5 levere gode nok tjenester til innbyggerne.", "2. Nei", "3. Nei, ufravikelige krav er sjelden et godt utgangspunkt for eventuelle sammensl\u00e5ingsprosesser.", "Melhus, ordf\u00f8rer Jorid Jagt\u00f8yen:", "1.I utgangspunktet uenig i sammensl\u00e5ing for sammensl\u00e5ingens skyld. Oppgavene til kommunene m\u00e5 defineres f\u00f8r vi bestemmer hvem som eventuelt skal sl\u00e5s sammen.", "2. Nei", "3. Mitt krav er \u00e5 f\u00e5 definert oppgaver, spesielt fylkeskommunens rolle.", "Midtre Gauldal, ordf\u00f8rer: Erling Lenvik", "1. I utgangspunktet uenig i sammensl\u00e5ing for sammensl\u00e5ingens skyld. Oppgavene til kommunene m\u00e5 defineres f\u00f8r vi bestemmer hvem som eventuelt skal sl\u00e5s sammen.", "2. Ja, jeg tror det blir sammensl\u00e5ing i l\u00f8pet av de kommende fem \u00e5r.", "3. Mitt krav er \u00e5 f\u00e5 definert oppgaver.", "Namsskogan kommune, ordf\u00f8rer Stian Brekkvassmo", "1. Jeg er \u00e5pen for \u00e5 ta opp diskusjonen, og vil gjerne v\u00e6re i forkant av en evt. overordna tvungen styring. Jeg er ikke prinsipiell i noen av forslagene, og er selvsagt mest opptatt av \u00e5 vurdere hva som er til det beste for mine innbyggere. Om det er \u00e5 ta vekk meg som ordf\u00f8rer og politiker, - ja det er overhodet ikke problemstillingen. Jeg er bare usikker p\u00e5 regjeringens m\u00e5l, og ser ikke regjeringens store problem om demokratiet. Det sies at det skal v\u00e6re en demokratireform, men er det demokratisk fornuftig at en innbygger mot svenskegrensa i R\u00f8yrvik eller Lierne m\u00e5 kj\u00f8re mange mil for \u00e5 treffe n\u00e6rmeste politiker? Om det ikke er en demokratireform, hva sparer s\u00e5 man ved kommunesammensl\u00e5inger? Man m\u00e5 innse at Norge er Norge, og ikke tro at Danmarks demografi kan kopiere en ny norsk kommunestruktur. Jeg er positiv til frivillige sammensl\u00e5inger, der nabokommuner ser b\u00e5de en stordriftsfordel, effektivisering og bedre tjenester med et tettere samarbeid. Indre Namdal har henvendt seg til Midtre-Namdal samkommune, og vi utreder n\u00e5 i fellesskap en mulig felles samkommunemodell p\u00e5 vegne av disse to regionene. S\u00e5 vil vi uansett ha behov for et enda tettere samarbeid innad i Indre Namdal, med kommunene Namsskogan, R\u00f8yrvik, Grong, Lierne og H\u00f8ylandet.", "2. Nei ikke innen s\u00e5 kort tid. Det vil nok ta lengre tid.", "3. \u00c5 bevare lokaldemokratiet. Dvs at det fortsatt skal v\u00e6re kort vei til \u00e5 f\u00e5 en prat med en lokalpolitiker. Jo fjerne denne kontakten blir, jo mindre eierskap f\u00e5r innbyggerne til kommunen sin. Innbyggerne m\u00e5 ogs\u00e5 i fremtiden f\u00e5 mulighetene til \u00e5 p\u00e5virke, og at det er en reel mulighet for p\u00e5virkning. Det m\u00e5 ogs\u00e5 v\u00e6re et ufravikelig krav at sm\u00e5kommunene f\u00e5r ivaretatt sine sm\u00e5kommunetilskudd og distriktstilskudd. Norge er avhengig av opprettholdelse av demografien, slik at fellesskapet fortsatt kan leve godt av at distriktene avgir sine dyrebare naturressurser.", "N\u00e6r\u00f8y kommune, ordf\u00f8rer Steinar Aspli:", "1. Imot", "2. Vet ikke", "3. Nei! Blir det aktuelt med sammensl\u00e5ing er det demokratiske prosesser som skal ligge til grunn fro hvilke posisjoner den enkelte kommune skal kreve.", "Orkdal kommune, ordf\u00f8rer Gunnar H. Lysholm:", "1. Ja, vil ikke svare med hvem", "2. Vet ikke", "3. Nei", "Osen kommune, ordf\u00f8rer J\u00f8rn Nordmeland:", "1. Jeg ser fordeler og ulemper ved at Osen sl\u00e5s i lag med andre kommuner. I dag er vi en utkant av fosen som er en utkant av S\u00f8r Tr\u00f8ndelag. Osen er i gang med utredninga av flere alternativer og de mest interessante er Fosen som en kommune, Osen som en del av Steinkjer eller Osen som en del av Namsos. N\u00e5r det er sagt har Osen gjennom dagens gode samarbeidsl\u00f8sninger, gode tjenester p\u00e5 de felt der det kreves solide enheter, for eksempel. Barnevern, helsetjenester og brannvesen. Osen har i tillegg god \u00f8konomi og lav l\u00e5negjeld s\u00e5 forutsetningene er gode for \u00e5 takle noe svingninger.", "2. Nei", "3. Nei", "Rennebu kommune, ordf\u00f8rer Ola T. L\u00e5nke:", "1. Det g\u00e5r ikke an \u00e5 svare ja eller nei p\u00e5 sp\u00f8rsm\u00e5let om sammensl\u00e5ing, fordi det kommer helt an p\u00e5 betingelsene. Jeg er ikke prinsipielt mot \u00e5 diskutere med noen av nabokommunene. Men i hovedsak tenker jeg at for \u00e5 komme opp i en fornuftig kommunest\u00f8rrelse (15-20 000 innbyggere) p\u00e5 v\u00e5re trakter, vil det v\u00e6re snakk om s\u00e5 vidt store geografiske omr\u00e5der at det kan begrense seg selv p\u00e5 grunn av avstandene til evt. kommunesenter. Den f\u00f8rste rapporten fra det s\u00e5kalte \u201dekspertutvalget\u201d mener jeg konkluderer for overflatisk med sammensl\u00e5ing, fordi det har v\u00e6rt forh\u00e5ndsbestemt politisk tema. Premissene i faktagrunnlaget peker jo i motsatt retning.", "2. Ikke i l\u00f8pet av fem \u00e5r.", "3. Det m\u00e5 i s\u00e5 fall v\u00e6re at det er rimelig dokumentert at en aktuell sammensl\u00e5ing ikke vil bidra til \u00e5 svekke det lokale sj\u00f8lstyret ytterligere.", "Rindal kommune, ordf\u00f8rer Ola T. Heggem:", "1. Jeg er i utgangspunktet i mot \u00abdette kj\u00f8ret\u00bb.", "2. Nei, tror ikke det.", "3. Blir det tvang, er det lite hensiktsmessig \u00e5 operere med krav. Mitt m\u00e5l er \u00e5 opprettholde og videreutvikle tjenestetilbudet og attraktiviteten i lokalsamfunnet v\u00e5rt.", "Rissa kommune, ordf\u00f8rer Ove Vollan:", "1. Ja. Leksvik.", "2. Ja", "3. Nei, ingen ufravikelige krav. Fordeling av oppgaver m\u00e5 kommunene bli enige om - og legge inn i en intensjonsavtale.", "Roan kommune, ordf\u00f8rer Jan Helge Grydeland:", "1. Jeg er imot kommunesammensl\u00e5ing med begrunnelsen at vi er lokalisert der vi er, i utkant, og det vil trolig bli bare mer utkantutfordringer for oss. Videre har vi sagt ja til storstilt vindkraftutbygging med p\u00e5f\u00f8lgende inntekt av vedtatt eiendomsskatt - bedre kommunal \u00f8konomi.", "2. Nei", "3. Ja, at all inntekt fra eiendomsskatt i all konsesjonstid skal benyttes innenfor dagens kommunegrenser og at vi f\u00e5r et betydelig l\u00f8ft p\u00e5 veier og mobil/bredb\u00e5ndsdekning for b\u00e5de innbyggere og for n\u00e6ringslivet.", "R\u00f8ros kommune, ordf\u00f8rer Hans Vintervold:", "1. Bor i en del av Norge med forholdsvis store avstander og er godt forn\u00f8yd med dagens kommunekart i v\u00e5r region. Mest aktuelle kommuner \u00e5 sl\u00e5 seg sammen med vil naturligvis v\u00e6re v\u00e5re naboer, Holt\u00e5len og Os i \u00d8.", "2. Jeg tror ikke det", "3. Det m\u00e5 v\u00e6re frivillighet blant de ber\u00f8rte kommuner.", "Sunndal kommune, ordf\u00f8rer St\u00e5le Refstie:", "1. Det viktigste for meg er at kommunen fungerer bra for innbyggerne v\u00e5re. Kommunen skal yte best mulig tjenester og tilbud, men ogs\u00e5 utf\u00f8re forvaltningsoppgaver p\u00e5 hensiktsmessig vis, drive god samfunnsplanlegging og -utvikling, samt v\u00e6re et levende lokaldemokrati med n\u00e6rhet til innbyggerne. Om en ny kommunestruktur gagner innbyggerne i Sunndal p\u00e5 de fleste av disse omr\u00e5dene, er jeg selvf\u00f8lgelig for det. Sunndal er i dag del av et bo- og arbeidsmarked som ogs\u00e5 omfatter deler av Nesset, Tingvoll, Surnadal og Oppdal. Ved en eventuell ny kommunestruktur, finner jeg det naturlig at Sunndal sl\u00e5r seg sammen med \u00e9n eller flere av disse.", "2. Det viktigste for meg er at kommunen fungerer bra for innbyggerne v\u00e5re. Kommunen skal yte best mulig tjenester og tilbud, men ogs\u00e5 utf\u00f8re forvaltningsoppgaver p\u00e5 hensiktsmessig vis, drive god samfunnsplanlegging og -utvikling, samt v\u00e6re et levende lokaldemokrati med n\u00e6rhet til innbyggerne. Om en ny kommunestruktur gagner innbyggerne i Sunndal p\u00e5 de fleste av disse omr\u00e5dene, er jeg selvf\u00f8lgelig for det. Sunndal er i dag del av et bo- og arbeidsmarked som ogs\u00e5 omfatter deler av Nesset, Tingvoll, Surnadal og Oppdal. Ved en eventuell ny kommunestruktur, finner jeg det naturlig at Sunndal sl\u00e5r seg sammen med \u00e9n eller flere av disse.", "3. I tr\u00e5d med Arbeiderpartiets program \u00f8nsker jeg en kommunereform basert p\u00e5 tre forvaltningsniv\u00e5er (stat, region og kommune). Hovedm\u00e5let med reformen m\u00e5 v\u00e6re \u00e5 sikre kommunene levende lokaldemokrati, evne til \u00e5 l\u00f8se store velferdsoppgaver, samt bidra til vekst og samfunnsutvikling. Nye kommunegrenser m\u00e5 derfor baseres p\u00e5 naturlige bo- og arbeidsregioner slik de har utviklet seg etter forrige kommunereform. Sunndal er som sagt del av et slikt bo- og arbeidsmarked som ogs\u00e5 omfatter deler av Nesset, Tingvoll, Surnadal og Oppdal. En forutsetning for \u00e9n kommunesammensl\u00e5ing for hele denne regionen er at den blir d\u00f8gn\u00e5pen. Derfor M\u00c5 den lenge planlagte fergefrie vegen mellom Sunndal og Surnadal snarest realiseres, til erstatning for fergestrekningen Kvanne-Rykkjem.", "Selbu kommune, ordf\u00f8rer Inga Balstad:", "1. Mot", "2. Vanskelig \u00e5 si hva jeg skal tro med ulike og uklare signaler fra regjeringa / stortingsflertallet. Jeg er i mot tvang og for frivillighetslinja.", "3. De to kommunene i Neadalen m\u00e5 ikke bli i to ulike \u00abstorkommuner\u00bb.", "Sn\u00e5sa kommune, ordf\u00f8rer Vigdis Belbo:", "1. Nei", "2. Nei", "3. Sn\u00e5sa er en distriktskommune som vil taper mange arbeidsplasser, utviklingspotensial og vekstkraft gjennom en sentraliserende kommunereform, dersom det ikke blir gjennomf\u00f8rt mottiltak. Avstanden mellom kommunesentret i Sn\u00e5sa og Steinkjer er 55 km, Jeg har f\u00f8lgende ufravikelige krav: 1: Forlengelse av Tronderbanen fra Steinkjer til Grong for \u00e5 knytte oss p\u00e5 et st\u00f8rre arbeidsmarked. 2: Desentralisert kommune administrasjon i nykommunen til de \u00abgamle\u00bbkommunesentrene. 3: Oppgradering av kulturtilbudet, bl.a bygge idrettshall og forbedre tilbudet ved Sn\u00e5sa sjukeheim med utbygging.", "Stj\u00f8rdal kommune, ordf\u00f8rer Ivar Vigdenes:", "1. Jeg er positiv til at vi har en dialog/prosess med v\u00e5re nabokommuner om dette. Men jeg m\u00e5 f\u00e5 legge til at vi har et veldig godt samarbeid i V\u00e6rnesregionen i dag. V\u00e6rnesregionen best\u00e5r av kommunene Tydal, Selbu, Malvik, Mer\u00e5ker, Stj\u00f8rdal og Frosta. Dersom v\u00e5re nabokommuner \u00f8nsker \u00e5 dr\u00f8fte/utrede kommunesammensl\u00e5ing s\u00e5 skal vi v\u00e6re en konstruktiv bidragsyter i en slik prosess.", "2. Hvis vi skal ta regjeringen p\u00e5 alvor s\u00e5 tror jeg det.", "3. M\u00e5let m\u00e5 v\u00e6re bedre tjenester til innbyggerne, og ikke eksempelvis et skjult \u00f8nske om en sentralisering. Videre at vi har brukt god nok tid p\u00e5 \u00e5 vurdere modeller for \u00e5 ivareta de fordelene som faktisk ligger i en finmasket kommunestruktur. Det er ikke sikkert vi trenger \u00e5 sl\u00e5 barnet ut med badevannet. Kan noen oppgaver fortsatt best l\u00f8ses gjennom opprettholdelse av f.eks grende-/bydels/kommunedelsutvalg/styrer i stedet for de gamle kommunestyrene? (Oslo-modellen) S\u00e5 er det noen oppgaver som helt sikkert l\u00f8ses bedre gjennom st\u00f8rre fagmilj\u00f8 enn dagens kommunestruktur legger til rette for, og som samtidig hadde fortjent \u00e5 ligge under direkte folkevalgt kontroll.", "Surnadal kommune, ordf\u00f8rer Mons Otnes:", "1. Ja, Halsa og Rindal", "2. Ja", "3. Sammensl\u00e5ingen m\u00e5 v\u00e6re basert p\u00e5 frivillighet!", "Tingvoll kommune, ordf\u00f8rer Peder Aasprang:", "1. Nei", "2. Nei", "3. At struktur og lokalisering blir som f\u00f8r.", "Trondheim, ordf\u00f8rer Rita Ottervik:", "1. Trondheim kommune har ikke selvstendige behov for \u00e5 sl\u00e5 seg sammen med andre kommuner, men om det er noen som \u00f8nsker det er vi \u00e5pen for dette..", "2. Nei", "2. Nei", "Tydal kommune, ordf\u00f8rer John Paulsby:", "1. I utgangspunktet er det politisk motstand i Tydal kommune mot kommunesammensl\u00e5ing.", "2. Nei", "3. Inntektene av naturressursene i Tydal skal fortsatt ligge igjen i kommunen og brukes til fortsatt utvikling av lokalsamfunnet Tydal.", "Verdal kommune, ordf\u00f8rer Bj\u00f8rn Iversen:", "1. Mitt utgangspunkt er at Verdal kommune, en vekstkommune med ca. 15 000 innbyggere, b\u00f8r fortsette som selvstendig kommune.", "2. Jeg tror ikke det. Det skulle v\u00e6re oppsiktsvekkende om et Stortingsflertall vil bruke tvangsmidler for \u00e5 sl\u00e5 sammen kommuner p\u00e5 v\u00e5r st\u00f8rrelse i Distrikts \u2013 Norge.", "3. Eventuelle sammensl\u00e5inger m\u00e5 skje ved frivillighet. Det lokale selvstyret m\u00e5 respekteres. En s\u00e5 prinsipielt viktig sak m\u00e5 legges fram til lokal folkeavstemning.", "Vikna kommune, ordf\u00f8rer Reinert Eidshaug:", "1. Ja, Med N\u00e6r\u00f8y og Leka (kystgruppen), mulig Bindal i tillegg (ca 11500 innb.)", "2. Ja, jeg tror det, men alt p\u00e5 frivillig grunnlag.", "3. Ja at senteret i en slik kommune m\u00e5 v\u00e6re i N\u00e6r\u00f8ysund omr\u00e5de, pga at veksten i dette omr\u00e5de er stor og mye av befolkingen bor her."]}, {"field": "category0", "value": "incoming"}, {"field": "contenthash", "value": "6be75bc6cbcc3d2aa3caf691eca0f902a0b2ecc92fc26f0ac9c87f989caa2c5d"}, {"field": "createtime", "value": "2014-05-13T16:45:23.519Z"}, {"field": "description", "value": "Dersom kommunene ikke vil sl\u00e5 seg sammen, tvinges de, frykter Heidi Greni (Sp)."}, {"field": "dominantimage", "value": "http://www.adressa.no/incoming/article9672757.ece/ALTERNATES/w980-default/Glen%20MuskKr1khlm%20ID%20GRENI%2002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a6636c8709dafdcca4985a1867ddeb818172eacc.jpg?5996cbe8"}, {"field": "dominantthumbnaildimensions", "value": "300x169"}, {"field": "heading", "value": ["Frykter kommuner tvinges sammen -adressa.no", "Sterkere og mer robuste", "Oppgavene f\u00f8rst", "Kan bli tvang", "Ordf\u00f8rerne skeptiske"]}, {"field": "id", "value": "a6636c8709dafdcca4985a1867ddeb818172eacc"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "incoming"}, {"field": "kw-classification", "value": "law-government-and-politics"}, {"field": "kw-company", "value": "frosta"}, {"field": "kw-concept", "value": ["ufravikelig krav", "kommune", "frykter kommuner tvinges", "kommunestruktur gagner innbyggerne"]}, {"field": "kw-entity", "value": ["distrikts", "sunndal og surnadal", "sn\u00e5sa og steinkjer", "helse", "tustna", "hans vintervold", "v\u00e6rnesregionen", "holt\u00e5len og os", "reinert eidshaug", "ingunn golmen", "tronderbanen", "jorid jagt\u00f8yen", "med n\u00e6r\u00f8y", "n\u00e6r\u00f8ysund", "halsa og snillfjord", "vigdis belbo", "arbeiderpartiets", "senterpartiet", "fosen", "med n\u00e6r\u00f8y og leka", "neadalen", "stj\u00f8rdal og frosta", "inder\u00f8y og stj\u00f8rdal", "midtre-namdal", "stortingsflertall", "indre namdal", "kvanne-rykkjem", "lierne og h\u00f8ylandet", "stortinget", "per helge johansen", "trondheimsregionen og v\u00e6rnes", "surnadal og oppdal", "s\u00f8r tr\u00f8ndelag", "ytre nordm\u00f8re", "adressa"]}, {"field": "kw-location", "value": ["namsos", "aure", "malvik", "r\u00f8yrvik", "oslo", "steinkjer", "bindal", "lierne", "midt-norge", "namsskogan", "danmark", "selbu", "tingvoll", "verdal", "norge", "sn\u00e5sa", "tydal", "s\u00f8r-tr\u00f8ndelag", "sunndal", "osen", "meldal", "nesset", "mer\u00e5ker", "grong", "leka", "kristiansund"]}, {"field": "kw-pageclass", "value": "article"}, {"field": "kw-person", "value": ["gunnar h. lysholm", "ove vollan", "ola t. l\u00e5nke", "robert svarva", "steinar aspli", "st\u00e5le refstie", "peder aasprang", "mons otnes", "john paulsby", "heidi greni", "st\u00e5le vaag", "ole l. haugen", "jan tore sanner", "jarle martin gundersen", "bj\u00f8rn iversen", "rita ottervik", "are hilstad", "ivar vigdenes", "ola t. heggem", "inga balstad", "stian brekkvassmo", "j\u00f8rn nordmeland", "terje granmo", "b\u00e5rd langs\u00e5vold", "frank jenssen", "ida stuberg", "jan helge grydeland"]}, {"field": "kw-taxonomy", "value": "incoming"}, {"field": "og-image", "value": "http://www.adressa.no/incoming/article9672757.ece/ALTERNATES/w980-default/Glen%20MuskKr1khlm%20ID%20GRENI%2002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frykter kommuner tvinges sammen"}, {"field": "og-type", "value": "article"}, {"field": "og-url", "value": "http://www.adressa.no/incoming/article9671827.ece"}, {"field": "pageclass", "value": ["article"]}, {"field": "publishtime", "value": "2014-05-13T17:39:32.000Z"}, {"field": "recs-articleid", "value": "9671827"}, {"field": "recs-category-type", "value": "taxonomy"}, {"field": "recs-category0", "value": "taxonomy|incoming"}, {"field": "recs-publishtime", "value": "2014-05-13T17:39:32.000Z"}, {"field": "recs-rawtitle", "value": "Frykter kommuner tvinges sammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "incoming"}, {"field": "teaser", "value": "Dersom kommunene ikke vil sl\u00e5 seg sammen, tvinges de, frykter Heidi Greni (Sp)."}, {"field": "thumbnail", "value": "http://content-thumbnail.cxpublic.com/content/thumbnail200x150/a6636c8709dafdcca4985a1867ddeb818172eacc.jpg?5996cbe8"}, {"field": "thumbnailfullheightdimensions", "value": "200x4097"}, {"field": "timestamp", "value": "2017-08-18T11:13:44.000Z"}, {"field": "title", "value": "Frykter kommuner tvinges sammen"}, {"field": "url", "value": "http://www.adressa.no/incoming/article9671827.ece"}, {"field": "urlhash", "value": "a6636c8709dafdcca4985a1867ddeb818172eacc"}], "score": 0.44682866, "siteId": "9222270286501375973", "id": "a6636c8709dafdcca4985a1867ddeb818172eacc"}

