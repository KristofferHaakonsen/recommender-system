{"fields": [{"field": "modifiedtime", "type": "time", "value": "2012-04-11T13:49:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gerard doorman", "professor", "institutt for elkraftteknikk", "ntnu \u00e5nund killingtveit professor", "institutt for vann-", "milj\u00f8teknikk", "ntnu torbj\u00f8rn nielsen professor", "institutt for energi-", "prosessteknikk", "ntnu"]}, {"field": "body", "value": ["Saken oppdateres.", "Det er i dag f\u00e5 som tviler p\u00e5 at klimatrusselen er reell. Rapportene fra IPCC er klare, og som rapporten fra den engelske \u00f8konomen Stern p\u00e5pekte allerede i 2006, er det sv\u00e6rt viktig \u00e5 komme i gang med tiltak n\u00e5. Jo lengre vi venter, jo st\u00f8rre blir skadevirkningene og jo vanskeligere og dyrere blir tiltakene. Mange land satser derfor p\u00e5 produksjon av ny fornybar kraft (vind og etter hvert sol). P\u00e5 grunn av nedgangen i forbruket etter finanskrisen er det per i dag et kraftoverskudd i Norden, og produksjonen vil \u00f8ke de n\u00e6rmeste \u00e5rene, bl.a. p\u00e5 grunn av \u00f8kt tilgang p\u00e5 kjernekraft i Sverige og Finland. Produksjon av vesentlig mer elektrisk energi i Norge er derfor lite aktuelt. Derimot vil vi i denne kronikken fokusere p\u00e5 den viktige rollen som norsk vannkraft kan spille som st\u00f8tte til kraftproduksjon basert p\u00e5 vind og sol hos v\u00e5re naboland.", "Tradisjonell kraftproduksjon basert p\u00e5 vannkraft med magasiner, kull og gass styres i henhold til forbruket. De nye fornybare kilder som vind og sol kan ikke styres. Man m\u00e5 produsere n\u00e5r vinden bl\u00e5ser eller sola skinner \u2013 og n\u00e5r det ikke bl\u00e5ser eller det er skyet produseres det ingen str\u00f8m. Man trenger derfor tilleggsproduk-sjon som sikrer at man har tilstrekkelig med str\u00f8m til enhver tid. Og med de planene man i dag har for vindkraft p\u00e5 det europeiske kontinentet og i Storbritannia trenges det sv\u00e6rt store mengder av slik produksjon. En mulighet er \u00e5 bruke gassturbiner. Disse er relativt billige \u00e5 kj\u00f8pe, men dyre i drift. Og selvf\u00f8lgelig slipper de ut CO2. Dette betyr ikke at vinningen g\u00e5r opp i spinningen, men utslippsreduksjonen blir mye mindre enn den kunne blitt. En annen mulighet er \u00e5 bruke ulike lagringsteknologier som batterier eller komprimert luft. Man lagrer energi n\u00e5r det er overskudd p\u00e5 vind, og bruker av denne n\u00e5r det er underskudd. Disse teknologiene er sv\u00e6rt dyre, og neppe aktuelle i stor skala. Det ideelle alternativet er vannkraft med stor effekt eller pumpekraft, hvor det produseres str\u00f8m n\u00e5r prisene er h\u00f8ye, og vannet pumpes opp igjen i lavprisperioder. Men man trenger naturgitte forhold for \u00e5 realisere dette, og v\u00e5re naboland har dette kun i begrenset grad.", "I sin nytt\u00e5rstale i 2001 slo Jens Stoltenberg fast at tiden for nye store vannkraftutbygginger i Norge er over. Vi vil ikke ta opp denne diskusjonen her, men derimot fokusere p\u00e5 hva som kan oppn\u00e5s ved \u00e5 \u00f8ke effekten i eksisterende utbygginger, samt bygge ut pumpekraftverk som bruker eksisterende magasiner. \u00c5 \u00f8ke effekten inneb\u00e6rer at man borer en ny tunnel og installerer en eller flere nye turbiner i kraftverket. Dette er tiltak som i sv\u00e6rt liten grad vises og som gir sm\u00e5 virkninger p\u00e5 naturmilj\u00f8et. Det som oppn\u00e5s er at man kan produsere mye kraft n\u00e5r det bl\u00e5ser lite i v\u00e5re naboland, mens man kan stoppe kraftverket og importere n\u00e5r det bl\u00e5ser mye. Et pumpekraftverk inneholder en pumpe ved siden av turbinen, eller en turbin som kan reverseres og ogs\u00e5 brukes som pumpe. Dette vil i enda st\u00f8rre grad st\u00f8tte opp om vindkraft fordi overskuddsproduksjon kan brukes til \u00e5 pumpe n\u00e5r det bl\u00e5ser mye, mens turbinen bruker dette vannet og produserer str\u00f8m n\u00e5r vinden stilner.", "Forsiktige analyser utf\u00f8rt av NVE og Statkraft antyder at minst 20000 MW \u00f8kt effekt og punpekraft vil kunne bygges ut til akseptable kostnader. Dette vil bety en \u00f8kning p\u00e5 65 % i den totale effekten i norske kraftverk. For \u00e5 realisere denne visjonen er det n\u00f8dvendig \u00e5 legge mange nye kabler til v\u00e5re naboland. Dette er dyrt, men v\u00e5re og andres beregninger viser at det likevel vil v\u00e6re sv\u00e6rt god butikk. Det vil ogs\u00e5 m\u00e5tte bygges nye linjer p\u00e5 land. Dette oppfattes av mange som problematisk som vi har sett i forbindelse med Hardanger-diskusjonen. Imidlertid ligger mange av de aktuelle prosjektene i omr\u00e5der i n\u00e6rheten av aktuelle ilandf\u00f8ringssteder for kabler. Dette vil begrense antall kilometer med nye kraftlinjer. Undersj\u00f8iske kabler anses normalt \u00e5 ha begrensede milj\u00f8virkninger.", "Et forslag til ny storskala vannkraftutbygging vil kunne v\u00e6re provoserende. Men det er viktig \u00e5 f\u00e5 fram at vi snakker om \u00f8kte installasjoner i eksisterende kraftverk, og bygging av nye pumpekraftverk mellom eksisterende magasiner. Ingen nye vassdrag vil bli ber\u00f8rt, ingen nye magasiner vil bli bygd. Milj\u00f8virkninger vil begrense seg til tipper for tunnelmasse og hyppige opp- og ned reguleringer av ber\u00f8rte magasiner. Vi vil ikke bagatellisere dette, men vi mener disse milj\u00f8virkningene er sv\u00e6rt begrensede sammenlignet med f\u00f8lgene av en klimakrise for\u00e5rsaket av fortsatt bruk av fossile brensler. Et av argumentene for oljeboring utenfor Lofoten og i Barentshavet er hensyn til norsk \u00f8konomi og arbeidsplasser. Storskala utbygging av ny effekt i norske kraftverk vil ogs\u00e5 ha stor \u00f8konomisk betydning for Norge, og akkurat som oljen gi store fremtidige inntekter. Det er imidlertid en stor forskjell \u2013 bruk av fossile brensel er hoved-\u00e5rsaken til klimaproblemene, og mer av det samme kan neppe ses som en framtidsrettet utvikling av norsk \u00f8konomi. Salg av fornybar effekt til v\u00e5re naboland vil derimot muliggj\u00f8re en utvikling av det europeiske kraftsystemet i retning av 100 % fornybar energi. Og disse anleggene vil st\u00e5 i 100 \u00e5r, minst.", "For \u00e5 unng\u00e5 en fremtidig klimakatastrofe m\u00e5 utslippene av CO{-2} reduseres kraftig og s\u00e5 fort som mulig. Ett n\u00f8dvendig tiltak for \u00e5 f\u00e5 til dette er \u00e5 erstatte kraftverk basert p\u00e5 fossile brensler med vind og sol. Norsk vannkraft er ypperlig egnet som et n\u00f8dvendig supplement til slik variabel og uforutsigbar kraftproduksjon. Satsing p\u00e5 en storskala utbygging av mer effekt i allerede utbygde vassdrag er en mye mer langsiktig og milj\u00f8vennlig strategi enn boring etter enda mer olje.", "Gerard.Doorman@elkraft.ntnu.no"]}, {"field": "category0", "value": "meninger"}, {"field": "contenthash", "value": "96a77dca63a31268f57afb74464880ee169e5e35bf70f196d0fc1340a8292c55"}, {"field": "createtime", "value": "2016-02-07T16:59:10.000Z"}, {"field": "description", "value": "For \u00e5 redusere CO2-utslippene satser mange av v\u00e5re naboland p\u00e5 storskala utbygging av vindkraft. Men vindkraften kan ikke st\u00e5 alene, den trenger st\u00f8tte fra annen kraftproduksjon. Norsk vannkraft er ideell til dette form\u00e5let. Storskala \u00f8kning av effekten i eksisterende kraftutbygginger er mye mer framtidsrettet enn \u00e5 bore etter mer olje og gass."}, {"field": "dominantimage", "value": "http://www.adressa.no/incoming/article1366268.ece5/ALTERNATES/w980-default/Kronikkfoto%200209"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2a986a48115dbc080aee097fd141f240d332394f.jpg?59438bfa"}, {"field": "dominantthumbnaildimensions", "value": "300x169"}, {"field": "heading", "value": "Norsk vannkraft og klimatrusselen -adressa.no"}, {"field": "id", "value": "2a986a48115dbc080aee097fd141f240d332394f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["\u00f8ke", "norsk vannkraft", "bygge", "kraftverk", "vannkraft", "bruk", "norsk", "pumpe", "naboland", "vind", "produksjon", "effekt"]}, {"field": "kw-entity", "value": ["gerard", "statkraft", "stern", "sverige og finland", "barentshavet"]}, {"field": "kw-location", "value": ["hardanger", "norden", "norge", "lofoten", "storbritannia"]}, {"field": "kw-pageclass", "value": "article"}, {"field": "kw-person", "value": "jens stoltenberg"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1366268.ece5/ALTERNATES/w980-default/Kronikkfoto%200209"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norsk vannkraft og klimatrusselen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1524888.ece"}, {"field": "pageclass", "value": ["article"]}, {"field": "publishtime", "value": "2010-09-02T07:36:39.000Z"}, {"field": "recs-articleid", "value": "1143921"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-09-02T07:36:39.000Z"}, {"field": "recs-rawtitle", "value": "Norsk vannkraft og klimatrusselen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "For \u00e5 redusere CO2-utslippene satser mange av v\u00e5re naboland p\u00e5 storskala utbygging av vindkraft. Men vindkraften kan ikke st\u00e5 alene, den trenger st\u00f8tte fra annen kraftproduksjon. Norsk vannkraft er ideell til dette form\u00e5let. Storskala \u00f8kning av effekten i eksisterende kraftutbygginger er mye mer framtidsrettet enn \u00e5 bore etter mer olje og gass."}, {"field": "thumbnail", "value": "http://content-thumbnail.cxpublic.com/content/thumbnail200x150/2a986a48115dbc080aee097fd141f240d332394f.jpg?59438bfa"}, {"field": "thumbnailfullheightdimensions", "value": "200x1293"}, {"field": "timestamp", "value": "2017-06-16T07:42:50.000Z"}, {"field": "title", "value": "Norsk vannkraft og klimatrusselen"}, {"field": "url", "value": "http://www.adressa.no/meninger/article1524888.ece"}, {"field": "urlhash", "value": "2a986a48115dbc080aee097fd141f240d332394f"}], "score": 0.83128303, "siteId": "9222270286501375973", "id": "2a986a48115dbc080aee097fd141f240d332394f"}

