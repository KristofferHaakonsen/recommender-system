{"fields": [{"field": "modifiedtime", "type": "time", "value": "2012-06-20T09:40:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marianne t\u00f8nset", "levin nestvold jr."]}, {"field": "body", "value": ["Saken oppdateres.", "\u2013 Jeg tenker p\u00e5 mamma hver dag, sier 13-\u00e5ringen, og sparker i grusen. Dette er historien om en drapssak, to lands domstoler \u2013 og et politiarbeid som knapt kan f\u00e5 best\u00e5tt.", "\u00d6stersund camping l\u00f8rdag 14.april 2007. Klokka er 12.37. P\u00e5 badegulvet i leilighet nr. 16 ligger Aud Jorun R\u00f8nning. Den 31 \u00e5r gamle, norske trebarnsmoren er d\u00f8d. Det har hun v\u00e6rt i minst seks-syv timer. Men ambulansemannskapet f\u00e5r beskjed om at hun nettopp d\u00f8de, og de pr\u00f8ver hva de kan for \u00e5 gjenopplive henne.", "Den 45 \u00e5r gamle kj\u00e6resten er ogs\u00e5 i leiligheten. Det er han som har ringt n\u00f8dnummeret, fortalt at hun var i live for et par timer siden, og at han fant henne livl\u00f8s her p\u00e5 badet da han kom tilbake fra sin spasertur rundt klokken 11.00. Han hevder han fors\u00f8kte livredning p\u00e5 henne i en times tid. Ikke f\u00f8r klokken 12.17 ringte han etter ambulansen. Han forklarer blodet p\u00e5 badegulvet med at kj\u00e6resten har menstruasjon. Det er blod ogs\u00e5 andre steder i leiligheten, men det har ingen sett enn\u00e5.", "Ambulansemannskapet tror p\u00e5 mannens forklaring. Riktig nok stusser de over at han n\u00e5 st\u00e5r og filmer gjenopplivningsfors\u00f8kene med mobilkamera. De stusser ogs\u00e5 over at kvinnens kropp er kaldere enn den burde v\u00e6re s\u00e5 tidlig etter at d\u00f8den inntraff. Men likevel tror de p\u00e5 hans forklaring.", "\u2013Ambulansepersonellet p\u00e5 stedet var opptatt av \u00e5 redde et liv. Som alltid var de prisgitt den informasjonen de fikk av personen som alarmerte dem. Da vi fikk vite mannens forhistorie, ble alt annerledes, sier kriminalinspekt\u00f8r Anders J\u00e4mteby hos politiet i \u00d6stersund, n\u00e5 to og et halvt \u00e5r etter den skjebnesvangre aprildagen.", "Han skal snart ogs\u00e5 f\u00e5 svare for \u00d6stersund-politiets betydelige tabbeliste fra 14.april 2007. P\u00e5 det tidspunktet visste verken J\u00e4mteby eller hans kollegaer at den 45 \u00e5r gamle nordmannen hadde v\u00e6rt borti en liknende hendelse f\u00f8r.", "Dopet ned ekskona", "Steinkjer 15.november 2004. Sorenskriver Rolf Karset og hans to meddommere i Inder\u00f8y tingrett avsier dom mot den da 43 \u00e5r gammel mannen fra Steinkjer.", "Hovedtiltalen er p\u00e5 grov mishandling under s\u00e6rdeles skjerpende omstendigheter. If\u00f8lge tingretten har Steinkjer-mannen dopet ned sin dav\u00e6rende kone, med smertestillende og sovemedisin, og p\u00e5f\u00f8rt henne store kuttskader i underlivet med en tapetkniv, slik at hun har m\u00e5ttet gjennomg\u00e5 flere omfattende operasjoner. Mishandlingen har skjedd p\u00e5 en hyttetur. Retten mener bare tilfeldigheter hindret drap.", "Han d\u00f8mmes ogs\u00e5 for \u00e5 ha bef\u00f8lt og filmet en mindre\u00e5rig jente. Han m\u00e5 sone to \u00e5r og seks m\u00e5neder i fengsel. Frostating lagmannsrett behandler ankesaken i april 2005, og er enig med tingretten: Mannen er skyldig.", "Avbestilte rom", "8.april 2007 har han sonet nesten to \u00e5r, det meste av tiden p\u00e5 Leira i Trondheim. Fengselet har ingen anmerkninger p\u00e5 ham, og han pr\u00f8vel\u00f8slates. N\u00e5 skal han ut til sin nye kj\u00e6reste, Aud Jorun R\u00f8nning, som han m\u00f8tte p\u00e5 permisjon og hatt jevn kontakt med. Hun har etter hvert f\u00e5tt vite at han er d\u00f8mt for vold mot ekskona, men ikke de faktiske beskrivelsene som st\u00e5r i domsavsigelsen fra Inder\u00f8y tingrett.", "Paret planlegger ny start i felles hus i Nord-Tr\u00f8ndelag, og drar p\u00e5 forlovelsestur til \u00d6stersund. De har bestilt leilighet p\u00e5 campingplassen fra fredag til l\u00f8rdag og rom p\u00e5 Scandic hotell resten av helga. F\u00f8r de reiser kj\u00f8rer de barna til skole og barnehage i Hommelvik. Dette er siste gangen de tre guttene p\u00e5 tre, \u00e5tte og ti \u00e5r, ser sin mor i live.", "Moren blir dagen etter, den 14.april klokken 13.37, erkl\u00e6rt d\u00f8d p\u00e5 \u00d6stersund sykehus.", "P\u00e5 det tidspunktet har 45-\u00e5ringen allerede rukket \u00e5 avbestille hotellrommet. Mens livredningen p\u00e5g\u00e5r for fullt inne p\u00e5 akutten, ber han en av politikvinnene om \u00e5 ringe Scandic og si at han ikke trenger rommet. Scandic registrerer avbookingen klokken 13.16. Alts\u00e5 21 minutter f\u00f8r sykehuset avslutter gjenopplivningsfors\u00f8kene.", "Til politiet forklarer han b\u00e5de hotellavbestillingen og videofilmingen med at han var i sjokk og ikke visste helt hva han gjorde.", "Kvinnen har d\u00f8dd av hjertestans, men legene vet ikke hvorfor og bestiller rettsmedisinsk unders\u00f8kelse. Den f\u00f8rste obduksjonsunders\u00f8kelsen konkluderer med at hun ikke har \u00abnogra skador av betydelse for d\u00f6den\u00bb. Hun har ingen rushistorie eller kjent medikamentbruk. Selv om \u00e5rsaken til hennes hjertestans enn\u00e5 er et mysterium, er det ikke mistanke om noe kriminelt. Den mistanken kommer ikke f\u00f8r fem dager senere.", "\u00ab Bagageluckan \u00f6ppnades aldrig\u00bb", "Om ettermiddagen 14.april, kommer 45-\u00e5ringen igjen til campingplassen. Leiligheten han og kj\u00e6resten bodde i, ligger i enden av et av de mange lave rekkehusene, like bak Storsj\u00f6badet. De fleste er utleid til studenter denne delen av \u00e5ret. De fleste av naboene har ikke f\u00e5tt med seg noe av dramatikken denne l\u00f8rdagsmorgenen. Over husene vaier h\u00f8ye grantr\u00e6r og sm\u00e5 hauger av den siste v\u00e5rsn\u00f8en ligger ved husveggene.", "P\u00e5 vei tilbake til leiligheten stikker han innom resepsjonen og forteller at kj\u00e6resten har d\u00f8dd. If\u00f8lge vitneavh\u00f8r med resepsjonisten, forteller han at det er kommet litt blod p\u00e5 lakenet kj\u00e6resten l\u00e5 p\u00e5, fordi hun hadde hatt menstruasjon den natten.", "Politiet er ogs\u00e5 p\u00e5 campingplassen for \u00e5 gj\u00f8re rutinemessige unders\u00f8kelser. De har enn\u00e5 ingen mistanke om at Aud Jorun R\u00f8nning er blitt utsatt for noe kriminelt. De tror den 31 \u00e5r gamle kvinnen har d\u00f8dd naturlig. Derfor har de heller ingen grunn til \u00e5 anholde kj\u00e6resten hennes eller betrakte leiligheten som et \u00e5sted.", "En kvinnelig politiaspirant hjelper mannen med \u00e5 pakke ut av leiligheten og inn i bilen hans. Hun setter f\u00f8rst sakene bak bilen. N\u00e5r 45-\u00e5ringen ikke gj\u00f8r tegn til \u00e5 ville lempe det inn i bilen, tar hun i h\u00e5ndtaket p\u00e5 bagasjerommet. If\u00f8lge aspiranten flyr da 45-\u00e5ringen ut av bilen og sier \u00abnei!\u00bb, han vil ha sakene i baksetet. Bagasjen blir heller lagt i baksetet, hvor politiaspiranten ogs\u00e5 ser noen plasthansker og brett med sovetabletter som ligger der fra f\u00f8r.", "\u00abBagageluckan \u00f6ppnades aldrig\u00bb skriver politiaspiranten i rapporten.", "S\u00e5 reiser 45-\u00e5ringen tilbake til Norge, samme dag som kj\u00e6resten har omkommet, angivelig av ukjent \u00e5rsak.", "Snudde ikke madrassen", "To dager etter, mandag 16. april 2007. Det ligger fortsatt noen sn\u00f8hauger rundt omkring p\u00e5 \u00d6stersund camping, men politiet har dratt. I l\u00f8pet av helga har politiet v\u00e6rt p\u00e5 stedet, gjort noen unders\u00f8kelser, tatt bilder av leiligheten og av sm\u00e5 blodflekker p\u00e5 seng, d\u00f8rkarm og gulv. Blod de fortsatt tror er menstruasjonsblod.", "Politiet har gitt campingpersonalet klarsignal til \u00e5 rengj\u00f8re leiligheten. Vaktmester Andreas \u00c5berg g\u00e5r inn og henter ut madrassen kvinnen har ligget p\u00e5 f\u00f8r hun d\u00f8de. If\u00f8lge utskriften av et avh\u00f8r politiet gj\u00f8r med den unge vaktmesteren 3.mai, g\u00e5r han inn i soverommet uten \u00e5 legge merke til noe spesielt eller underlig. Vaktmesteren har f\u00e5tt beskjed om at det er den n\u00e6rmest vinduet s\u00e5 han tar med seg den og kaster den. For sikkerhets skyld g\u00e5r han tilbake etter den andre ogs\u00e5.", "Denne madrassen har ikke politiet r\u00f8rt eller snudd. Hadde de gjort det, ville de sett det samme som vaktmester \u00c5berg n\u00e5 finner p\u00e5 madrassens underside: Blod. Mye blod.", "\u2013Hva tenkte du da du s\u00e5 dette, sp\u00f8r politiet under avh\u00f8ret 3.mai.", "\u2013Nei, alts\u00e5, som jeg forsto, hadde politiet allerede v\u00e6rt her. Jeg syntes det var mye blod og tenkte politiet m\u00e5 ha sett det. Jeg gikk ut fra det, svarer vaktmesteren if\u00f8lge avh\u00f8rsutskriften.", "Han synes likevel synet av den blodige madrassen er s\u00e5 spesiell at han tar et bilde av det, f\u00f8r han ikke bare kaster, men brenner den. Madrassen som antagelig ville v\u00e6rt blant politiets mest sentrale bevismateriale er destruert \u2013 med politiets indirekte velsignelse.", "\u2013Hvordan er det mulig?", "Kriminalinspekt\u00f8r Anders J\u00e4mteby ser anspent framfor seg med vid\u00e5pne \u00f8yne i avh\u00f8rsrommet hos politiet i \u00d6stersund. Han m\u00f8ter Adresseavisen i dag, to og et halvt \u00e5r etter, noe motvillig. Men skal svare s\u00e5 godt han kan. Han var ikke p\u00e5 \u00e5stedet selv de f\u00f8rste dagene. Men han har sett bildet vaktmesteren tok. Bildet av politiets kanskje st\u00f8rste tabbe.", "\u2013Jeg kan egentlig ikke svare p\u00e5 hvorfor de ikke har snudd madrassen. I ettertid er det lett \u00e5 komme frem til at patruljen skulle handlet annerledes. Om det er andre ting de kan ha g\u00e5tt glipp av, blir bare spekulasjoner. Men man kan jo anta at dersom politiet p\u00e5 stedet hadde sett den blodige madrassen, ville de tatt andre avgj\u00f8relser og avh\u00f8rt kj\u00e6resten allerede da, sier J\u00e4mteby.", "Skremmende like historier", "Tilbake til april 2007. Hjemme i Trondheim har det akutte sjokket over datterens d\u00f8d begynt \u00e5 legge seg hos Aud Jorun R\u00f8nnings mor og stefar, Aslaug og Bj\u00f8rn Ivangen. Det er g\u00e5tt et par-tre dager. De har hatt datterens kj\u00e6reste p\u00e5 bes\u00f8k. 45-\u00e5ringen har oppf\u00f8rt seg litt rart og har blant annet villet vise dem videoen fra gjenopplivingsfors\u00f8kene p\u00e5 datteren.", "De kjenner mannens kriminelle fortid, men heller ikke de har f\u00e5tt den riktige versjonen, den som er beskrevet i dommen fra Inder\u00f8y. Men de vet nok om hvorfor mannen har sittet inne til n\u00e5 \u00e5 bli mistenksomme. Historien 45-\u00e5ringen forteller fra \u00d6stersund, er skremmende lik det han har fortalt om hytteturen i 2003.", "17.april g\u00e5r de til politiet i Trondheim med sine mistanker. Trondheims-politiet tar ikke saken, men foresl\u00e5r at paret kontakter svensk politi. 19.april forteller Bj\u00f8rn Ivangen til politiet at 45-\u00e5ringen nettopp har sluppet ut fra fengsel etter \u00e5 ha sonet en voldsdom for mishandling av sin ekskone. Politibetjenten han snakker med, tar straks kontakt med Trondheims-politiet som sender dem en rapport om den gamle voldssaken. Informasjonen videreformidles til rettsmedisinerne i Ume\u00e5 som gj\u00f8r ny obduksjon. Senere samme dag kommer den avgj\u00f8rende beskjeden: Det er funnet skader i underlivet p\u00e5 den avd\u00f8de kvinnen.", "Alarmen g\u00e5r for fullt. Norsk politi blir bedt om \u00e5 aksjonere. Klokken 22.30 p\u00e5gripes 45-\u00e5ringen i Steinkjer, uten dramatikk. Han siktes for \u00abmord\u00bb, svenskenes strengeste drapsparagraf. Omtrent tilsvarende forsettlig drap med norske termer. Det er g\u00e5tt fem dager siden d\u00f8dsfallet.", "\u2013At det gikk s\u00e5 lang tid, kan ha hatt stor betydning for saken. Vi vet ikke om bevis har g\u00e5tt tapt, men man m\u00e5 nok anta det, sier kammer\u00e5klagare (aktor) Stig Andersson.", "-Vi burde ha reagert", "Den endelige obduksjonsrapporten konkluderer med at kvinnen d\u00f8de en gang mellom midnatt og 06.00 l\u00f8rdag 14.april. Hun har en rekke kuttskader i underlivet. Og hun hadde ikke mensen da hun d\u00f8de, sl\u00e5r rettsmedisinernes rapport fast. D\u00f8ds\u00e5rsaken er ikke \u00e5penbar, men sannsynligvis har hun d\u00f8dd av for h\u00f8ye konsentrasjoner av fire ulike medikamenter i kroppen, alts\u00e5 er det snakk om en kombinasjonsforgiftning.", "Norsk politi sikrer bevis p\u00e5 norsk side. De beslaglegger over 1200 tabletter, de fleste reseptbelagte, hjemme hos mannen. En rekke plasthansker og flere mobiltelefoner, noen av dem med urovekkende bilder av underliv. Politiet tar ogs\u00e5 beslag i noen kniver, blant annet en tapetkniv mannen har i sekken n\u00e5r han ankommer Trondheim fengsel for \u00e5 settes i varetekt. En kniv siktede ikke vil ha noe med \u00e5 gj\u00f8re og ikke ta i n\u00e5r fengselsbetjenten sp\u00f8r om ham om den.", "Men bevisene fra \u00e5stedet, er i stor grad borte. P\u00e5 grunn av svensk politis feilgrep.", "Kriminalinspekt\u00f8r Anders J\u00e4mteby vet ikke om han, som mer erfaren etterforsker enn patruljen som kom til campingen, ville reagert annerledes. Men han er enig i at politiet sviktet:", "\u2013Bare det at en s\u00e5 ung person d\u00f8r uventet, burde sendt varselsflagget til topps for politipatruljen p\u00e5 stedet. Det ulykkelige er at det ikke skjedde, sier J\u00e4mteby.", "-Det er j\u00e6vlig \u00e5 vente", "28.september 2009, et sted i M\u00f8re og Romsdal. Tre gutter p\u00e5 seks, 11 og 13 \u00e5r sitter foran tv-en i leiehuset de har flyttet til sammen med pappa og hans nye samboer. P\u00e5 skjermen jubler Rosenborg over \u00e5 ha banket Molde p\u00e5 Aker Stadion og sikret seriegullet. Eldstemann var p\u00e5 kampen sammen med pappa. Mye er blitt igjen i Tr\u00f8ndelag etter at de flyttet, men lojaliteten til RBK sitter som st\u00f8pt. Det gj\u00f8r ogs\u00e5 minnene om mamma, selv om de er blitt vagere n\u00e5, to og et halvt \u00e5r etter hun gikk bort.", "\u2013Jeg tenker mye p\u00e5 henne. Hver dag, sier 13-\u00e5ringen.", "Han er den av de tre som har fulgt mest med p\u00e5 saken. Lest det avisene har skrevet. De yngre br\u00f8drene, s\u00e6rlig minstemann, er litt for unge til \u00e5 f\u00e5 alt med seg. Heldigvis, synes storebror.", "Han er blitt flinkere p\u00e5 skolen etter de flyttet. Pappa tror forklaringen ligger mye i \u00e5 komme seg bort fra de vonde minnene fra da mamma d\u00f8de. Men enn\u00e5 f\u00e5r verken guttene, eller deres far, Aud Joruns mor, far, bror, stefar og alle som var glad i henne satt strek. For enn\u00e5 s\u00e5 lenge etter, er det uklart n\u00e5r det blir rettssak mot den n\u00e5 48 \u00e5r gamle Steinkjer-mannen.", "\u2013Det er j\u00e6vlig \u00e5 vente. Hadde ikke dette skjedd hadde hele livet mitt v\u00e6rt helt annerledes. Jeg ville ikke ha flyttet, mamma ville hjulpet sm\u00e5br\u00f8drene mine med leksene i stedet for at jeg gj\u00f8r det, og mamma hadde levd. Hun stilte alltid opp for oss.", "Adresseavisen har flere ganger fors\u00f8kt \u00e5 f\u00e5 snakke med tiltalte i denne saken. Han har ikke svart p\u00e5 v\u00e5re henvendelser. Informasjon om hans forklaring og andre vitners forklaring er hentet fra politiets avh\u00f8rsutskrifter, tidligere uttalelser fra advokat John Christian Elden og v\u00e5re egne unders\u00f8kelser.", "marianne.tonset@adresseavisen.no", "levin.nestvold@adresseavisen.no"]}, {"field": "category0", "value": "nyheter"}, {"field": "contenthash", "value": "0940d8e661c819722e1db75603606076ac8097382c0781ccfa522ee23d73d454"}, {"field": "createtime", "value": "2014-11-07T21:21:54.189Z"}, {"field": "description", "value": "Politiet oppdaget ikke en blodig madrass da Aud Jorun R\u00f8nning d\u00f8de i \u00d8stersund i 2007. Fortsatt venter kvinnens p\u00e5r\u00f8rende p\u00e5 en rettssak."}, {"field": "dominantimage", "value": "http://www.adressa.no/incoming/article1330483.ece5/ALTERNATES/w980-default/Drap-%C3%98stersund"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b13e8587a047d78f1b3e990225564907889ea12.jpg?597257f3"}, {"field": "dominantthumbnaildimensions", "value": "300x169"}, {"field": "heading", "value": "Politiet sviktet da Aud Jorun d\u00f8de -adressa.no"}, {"field": "id", "value": "4b13e8587a047d78f1b3e990225564907889ea12"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["d\u00f8d", "politi", "politiet sviktet", "blodig madrass"]}, {"field": "kw-entity", "value": ["aker stadion", "adresseavisen", "scandic", "storsj\u00f6badet", "aslaug og bj\u00f8rn ivangen", "rosenborg"]}, {"field": "kw-location", "value": ["\u00f8stersund", "tr\u00f8ndelag", "trondheim", "norge", "nord-tr\u00f8ndelag", "ume\u00e5", "\u00f6stersund", "hommelvik", "inder\u00f8y", "steinkjer", "leira", "molde", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["john christian elden", "stig andersson", "anders j\u00e4mteby", "bj\u00f8rn ivangen", "aud jorun", "andreas \u00e5berg", "aud jorun r\u00f8nning", "rolf karset"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1330483.ece5/ALTERNATES/w980-default/Drap-%C3%98stersund"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politiet sviktet da Aud Jorun d\u00f8de"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1397208.ece"}, {"field": "pageclass", "value": ["article"]}, {"field": "publishtime", "value": "2009-10-12T12:34:05.000Z"}, {"field": "recs-articleid", "value": "863681"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2009-10-12T12:34:05.000Z"}, {"field": "recs-rawtitle", "value": "Politiet sviktet da Aud Jorun d\u00f8de -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Politiet oppdaget ikke en blodig madrass da Aud Jorun R\u00f8nning d\u00f8de i \u00d8stersund i 2007. Fortsatt venter kvinnens p\u00e5r\u00f8rende p\u00e5 en rettssak."}, {"field": "thumbnail", "value": "http://content-thumbnail.cxpublic.com/content/thumbnail200x150/4b13e8587a047d78f1b3e990225564907889ea12.jpg?597257f3"}, {"field": "thumbnailfullheightdimensions", "value": "200x3680"}, {"field": "timestamp", "value": "2017-07-21T19:37:23.000Z"}, {"field": "title", "value": "Politiet sviktet da Aud Jorun d\u00f8de"}, {"field": "url", "value": "http://www.adressa.no/nyheter/article1397208.ece"}, {"field": "urlhash", "value": "4b13e8587a047d78f1b3e990225564907889ea12"}], "score": 0.70205325, "siteId": "9222270286501375973", "id": "4b13e8587a047d78f1b3e990225564907889ea12"}

