{"fields": [{"field": "modifiedtime", "type": "time", "value": "2014-03-03T16:47:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Det kunne blitt en ganske vanlig avskjed med en ganske vellykket kunstdirekt\u00f8r. Godt likt i deler av fagmilj\u00f8et, sterk i profileringen av museet. Mannen som pusset opp museet da det virkelig trengte det. Og som samarbeidet med andre kunstformer p\u00e5 en ny og spennende m\u00e5te. Men samtidig: uten publikumssuksess og med stor slitasje i forholdet til omverdenen. Det v\u00e6re seg media, sentrale kunstnere \u2013 og skulle det til slutt vise seg: til sin egen sjef. I tillegg bobler det n\u00e5 fram antydninger om \u00f8konomisk rot og underskudd.", "At han tok sin hatt og gikk sist h\u00f8st, var ikke en stor bombe.", "At han skulle gj\u00f8re det med en blankpusset glorie, er mer enn selv en selvbevisst kunstdirekt\u00f8r kunne h\u00e5pe p\u00e5. Mens Mist slikker sine s\u00e5r, \u00f8mme av velfortjent juling, st\u00e5r Kyander h\u00f8yreist og spiller ut rollen som den krenkede med stor overbevisning.", "N\u00e5r man trekker pusten og ser tilbake, er det slett ikke uventet at Kyanders avgang ble spektakul\u00e6r. Helt fra han kom inn som et friskt pust i 2011 og fram til han n\u00e5 g\u00e5r av, har det fulgt store overskrifter i hans kj\u00f8lvann. Han stengte museet og proklamerte at alt skulle bli annerledes. Flaggsaken, da han proklamerte at det norske flagget ikke skulle heises p\u00e5 museets stang, skapte b\u00f8lger og en stor kulturdebatt i Tr\u00f8ndelag og Norge. Den f\u00f8rste hovedsatsingen, utstillingen \u00abSammen\u00bb, ble stoppet av en angivelig bombetrussel, som etter hvert viste seg \u00e5 v\u00e6re en misforst\u00e5else etter en upassende sleivbemerkning. Men kunstdirekt\u00f8ren dyrket \u00f8yeblikket av \u00abakutt fare\u00bb og angrep fra h\u00f8yreekstreme s\u00e5 lenge han kunne.", "Det ble et av de f\u00f8rste tegnene p\u00e5 at Kyander trives best under angrep.", "Aller st\u00f8rst ble overskriftene av den bloddryppende retoriske maktkampen han f\u00f8rte med H\u00e5kon Bleken \u2013 der de to konkurrerte om \u00e5 dynke sine innlegg i mest mulig drepende sarkasme. Det var et gilde for oss i media, men knappest konstruktiv i utviklingen av Trondheim Kunstmuseum og Gr\u00e5m\u00f8lna.", "Adresseavisen, som dekker Kunst-Trondheim ukentlig, er ogs\u00e5 ved gjentatte anledninger idiotforklart av Kyander \u2013 p\u00e5 leserbrevplass eller i artikler.", "At denne mannen skulle fade ut i gr\u00e5tt og forsvinne, var vel egentlig et naivt h\u00e5p i Mist-administrasjonen. For\u00f8vrig en forventning som n\u00e5 er beh\u00f8rig dokumentert.", "Da er det mer overraskende at det var den adskillig mer kontrollerte administrasjonssjefen, med stor A, som s\u00f8rget for den perfekte storm.", "Hva m\u00e5tte ikke ligge bak da Suzette Paasche \u2013den konsoliderende Mist-direkt\u00f8ren \u2013lot alle prinsipper fare og kylte av g\u00e5rde f\u00f8lgende melding:", "\u00abHei, vet ikke hva du har gang i, men n\u00e5 har du klart \u00e5 f\u00e5 satt i gang et helvetes leven. Statsminister og kulturminister har ringt styreleder. Og jeg har f\u00e5tt tlf fra kulturdept. Det vises til at du har kalt Frp for nasjonalistisk parti. Og det kommer p\u00e5 trykk i morgen. Trodde vi var enige om at du skulle unng\u00e5 dette frem til du slutter. Du f\u00e5r det p\u00e5 CV og det bidrar ikke akkurat til \u00e5 styrke museet. Un\u00f8dig!\u00bb", "Dette er enten ordlyden til en sv\u00e6rt presset direkt\u00f8r med statsr\u00e5den ropende i andre enden. Eller, og de siste ukenes dekning av saken tyder vel mer p\u00e5 det, det er ordlyden til en toppsjef som lenge har hatt et d\u00e5rlig forhold til en av sine underdirekt\u00f8rer. I SMS-en, som gikk landet rundt denne onsdagen, framst\u00e5r lederen i Midt-Norges st\u00f8rste kulturselskap som en truende sjef som hadde en taushetspakt med den brysomme kunstsjefen om at han skulle g\u00e5 av i stillhet. Og den fortalte om sjokkerende politisk innblanding.", "Oh, salige fryd \u2013 for en mediesak.", "Ringte virkelig kulturministeren selv? Sto det ikke at Statsministerens kontor var involvert?? Er ikke han Rasmus bror til Julie Brodtkorb ved Statsministerens kontor??? Hva har Paasche tenkt p\u00e5??? Et helvetes leven?!?", "Det f\u00f8rste sporet for journalistene \u2013 og fremdeles det st\u00f8rste \u2013 var at ministerens telefon fikk det til \u00e5 svartne i Trondheim p\u00e5 en m\u00e5te som bare kan bety at statsapparatet har et alt for stramt grep om kulturinstitusjonene. S\u00e5nn kan vi ikke ha det. Dette er fors\u00f8kt tilbakevist av b\u00e5de telefonringere og SMS-sendere de siste ukene. Dette ble grundig debattert i Stortinget onsdag.", "Fremdeles er det uklart om ministeren bare ville ha fakta for \u00e5 kunne svare Adresseavisens journalister, eller om hun ville ha svar p\u00e5 om Mist selv sto inne for formuleringen i programmet. Det siste et sp\u00f8rsm\u00e5l som kunne virke disiplinerende. Tiden vil vise om Widvey hentet fakta eller la utilb\u00f8rlig press p\u00e5 Mist.", "Kyander selv s\u00e5 sp\u00f8rretimen p\u00e5 onsdag med NRK-reportere til stedet og uttalte at kulturministeren enten er fantastisk naiv eller har noe \u00e5 skjule. I begge tilfeller er hun uegnet som minister, konkluderte han uten \u00e5 blunke. Han var i sitt rette element.", "P\u00e5 hans siste ferd som kunstdirekt\u00f8r var det ikke klokkene som ringte for Kyander \u2013 men telefonene.", "F\u00f8rst ringte Adresseavisen til Kyander og Frp for \u00e5 lage saken om direkt\u00f8rens friske ordbruk i programmet. \u00abNasjonalistpartier \u2013 som Frp \u2013 er farlige; de bagatelliserer begreper som menneskelig fellesf\u00f8lelse, menneskerettigheter og likhet. Som en syre etser de bort v\u00e5r sjel og v\u00e5r respekt for andre \u2013 dersom disse \u00abandre\u00bb tilfeldigvis skulle tr\u00e5 p\u00e5 samme mark som oss\u00bb.", "Kyander ville ikke snakke med avisen, men passet p\u00e5 \u00e5 f\u00e5 inn en bemerkning om at avisens beste side er at den er bra \u00e5 pakke inn fisk med. Frp ville veldig gjerne snakke mye og h\u00f8yt. Telefonene gikk deretter innover i regjeringsapparatet. Fra politisk r\u00e5dgiver i Frp til politisk r\u00e5dgiver i kulturdepartementet. Frp \u00f8nsket spinn p\u00e5 denne saken: En fight med en ellevill kunstdirekt\u00f8r er helt sikkert en stemmemagnet der i g\u00e5rden. S\u00e5 begynte flere ministre, direkt\u00f8rer og byr\u00e5krater \u00e5 gj\u00f8re feil p\u00e5 feil med telefonen. Kulturminister Thorhild Widvey ringte Julie Brodtkorb for \u00e5 f\u00e5 nummeret til hennes bror styrelederen ved Mist (#fail). Widvey ringte Rasmus Brodtkorb (uheldig). Kulturdepartementet ringte Paasche (overspent). Paasche tekstet Kyander (#epicfail).", "Generaltabbene ga Pontus Kyander en dr\u00f8mmeposisjon. Med Frp, en kl\u00f8nete statsr\u00e5d og en agressiv Mist-direkt\u00f8r som motstander var det bare \u00e5 kose seg. Og som han briljerer. Kronikkene har str\u00f8mmet ut fra hans PC til b\u00e5de norske og svenske medier. Mange av dem veldig gode. Kyander har jo et poeng i sin kamp mot nasjonalisme og mot regjeringspartiet Frps holdninger i innvandringspolitikken. Han har et \u00e5penbart poeng i armlengdes avstand-prinsippet. \u00abMinister f\u00f6rs\u00f6kte ta strupgrepp p\u00e5 kulturen\u00bb er den siste overskriften p\u00e5 Kyanders kommentar til Aftenbladet og Dagbladet. Han er under akutt angrep \u2013 og \u00f8nsker \u00e5 v\u00e6re der lengst mulig.", "Dette strupegrepet er en tolking av SMS-en fra Suzette. Denne igjen var enden p\u00e5 en godt dokumentert hviskelek i statsapparatet. En hviskelek som det n\u00e5 er n\u00f8stet opp i og hvor de hviskende en etter en har tatt selvkritikk p\u00e5 framgangsm\u00e5te og der ministeren n\u00e5 et hundretall ganger har sagt at hun bare ville ha fakta i saken for \u00e5 kunne svare journalister som hadde en sak p\u00e5 gang. Selv Snorre Valen i sp\u00f8rretimen sa han trodde ministeren p\u00e5 dette. Strupetaket blir derfor Kyanders tolkning av Paasches SMS og det som l\u00e5 bak den.", "Kyander f\u00f8lte nok SMS-en som et strupetak, hvem ville ikke gjort det? Men jeg er redd SMS-en best kan forklares av interne forhold i Mist, heller enn et uttrykk for et maktpolitisk fors\u00f8k p\u00e5 \u00e5 verne Frp mot kritikk.", "Styreformann i Mist Rasmus Brodtkorb, som var den f\u00f8rste i hviskeleken, har i brev til eierne i Mist bekreftet at telefonoppringningen fra Widvey var en faktaoppringing og at SMS-en ikke var skrevet i frykt for represalier.", "N\u00e5r da Paasche agerer som hun gj\u00f8r, er det nok heller fordi noe er r\u00e5ttent internt i Mist.", "Mist er en sammenf\u00f8yning av \u00e5tte museer, som alle hver for seg har viktige samfunnsoppgaver. I arbeidet med Mist har det v\u00e6rt vanskelig for media \u00e5 f\u00e5 innsyn i hvordan de ulike enhetene drives. Om Rockheim eller TKM g\u00e5r med dundrende underskudd, er n\u00e5 et indre anliggende for Mist. De har en stor \u00f8konomi der man kan skjule underskudd i en enhet med \u00e5 tappe andre enheter. Kanskje det er dette som gj\u00f8r at de sju andre direkt\u00f8rene nylig gikk ut med kritikk av Kyander og st\u00f8tte til sin egen sjef Paasche? Jeg regner med at ogs\u00e5 Mist har tatt l\u00e6rdom av denne saken og skj\u00f8nner at \u00e5penhet er den eneste veien \u00e5 g\u00e5 framover. Ikke bare for at offentligheten skal f\u00e5 sitt, men ogs\u00e5 for at den nye direkt\u00f8ren som skal ansettes, kommer inn i et raust og \u00e5pent milj\u00f8. Antydningene om at \u00f8konomien er i krise m\u00e5 konkretiseres. Noe annet vil v\u00e6re en ny skandale for Mists troverdighet.", "Jeg lover at Adresseavisen skal grave videre for \u00e5 finne ut hva som fikk Paasche til \u00e5 trykke p\u00e5 \u00absend\u00bb den tirsdagskvelden i februar. Og vi vil sende alle mann til pumpene om det viser seg at Widvey, Brodtkorb eller Paasche lyver i denne saken.", "Inntil da; en u\u00e6rb\u00f8dig teori:", "Paasche \u2013pint under Pontus Kyander \u2013 skrev tekstmeldingen som startet et helvetes leven. Og kunstsjefen fikk en velsignet sorti."]}, {"field": "category0", "value": "kultur"}, {"field": "contenthash", "value": "e6c6a17e07189d9dccf4e95c5f569b85ed72b22bae353a8238d177794f8a0dae"}, {"field": "createtime", "value": "2016-07-18T11:46:24.000Z"}, {"field": "description", "value": "Har det noen gang blitt utstedt en mer gullkantet exitbillett enn Suzette Paasches illsinte SMS til Pontus Kyander?"}, {"field": "dominantimage", "value": "http://www.adressa.no/kultur/article9238225.ece/ALTERNATES/w980-default/What%20a%20Mist2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ce4b3f38be08e5892a7cdc7d958bd7d5346a91e9.jpg?58fb3ae4"}, {"field": "dominantthumbnaildimensions", "value": "300x169"}, {"field": "heading", "value": "Kyander kronet per SMS -adressa.no"}, {"field": "id", "value": "ce4b3f38be08e5892a7cdc7d958bd7d5346a91e9"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["vise", "ringt", "minister", "direkt\u00f8r", "telefon", "kunstdirekt\u00f8r", "helvetes leven", "sak", "sjef", "museet"]}, {"field": "kw-entity", "value": ["paasches sms", "frp", "brodtkorb", "midt-norges", "mist rasmus brodtkorb", "statsministerens", "trondheim kunstmuseum og gr\u00e5m\u00f8lna", "aftenbladet og dagbladet", "paasche", "rasmus", "thorhild widvey", "tr\u00f8ndelag og norge", "stortinget", "rockheim", "kunst-trondheim", "trondheim kunstmuseum", "adresseavisen", "kyander og frp"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["pontus kyander", "julie brodtkorb", "suzette paasche", "snorre valen", "h\u00e5kon bleken", "rasmus brodtkorb"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9238225.ece/ALTERNATES/w980-default/What%20a%20Mist2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kyander kronet per SMS"}, {"field": "og-type", "value": "article"}, {"field": "og-url", "value": "http://www.adressa.no/kultur/article9238227.ece"}, {"field": "pageclass", "value": ["article"]}, {"field": "publishtime", "value": "2014-03-01T06:26:06.000Z"}, {"field": "recs-articleid", "value": "9238227"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-03-01T06:26:06.000Z"}, {"field": "recs-rawtitle", "value": "Kyander kronet per SMS -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Har det noen gang blitt utstedt en mer gullkantet exitbillett enn Suzette Paasches illsinte SMS til Pontus Kyander?"}, {"field": "thumbnail", "value": "http://content-thumbnail.cxpublic.com/content/thumbnail200x150/ce4b3f38be08e5892a7cdc7d958bd7d5346a91e9.jpg?58fb3ae4"}, {"field": "thumbnailfullheightdimensions", "value": "200x1904"}, {"field": "timestamp", "value": "2017-04-22T11:13:40.000Z"}, {"field": "title", "value": "Kyander kronet per SMS"}, {"field": "url", "value": "http://www.adressa.no/kultur/article9238227.ece"}, {"field": "urlhash", "value": "ce4b3f38be08e5892a7cdc7d958bd7d5346a91e9"}], "score": 0.82268, "siteId": "9222270286501375973", "id": "ce4b3f38be08e5892a7cdc7d958bd7d5346a91e9"}

