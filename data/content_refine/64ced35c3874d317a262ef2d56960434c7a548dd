{"fields": [{"field": "modifiedtime", "type": "time", "value": "2016-08-04T11:30:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Restauranter", "Abdul Basit", "Bryggen restaurant", "Pakistan"]}, {"field": "author", "value": "ole jacob hoel"}, {"field": "body", "value": ["Vi var kommet til livsfasen da vi skulle ha ligget p\u00e5 en strand p\u00e5 Bahamas og bare kost oss, Trond Kolstad og jeg. Vi skulle h\u00f8ste fruktene av flere ti\u00e5r med hardt arbeid, sier Abdul Basit og myser ut mot sluddet som pisker mot vinduet i kafeen \u00f8verst i Nordre.", "Pakistaneren som ble Trondheims-patriot er fortsatt like glad i byen og folkene her. Han f\u00f8ler fortsatt han st\u00e5r i gjeld, at byen og Norge har gitt ham mer enn han har klart \u00e5 gi tilbake.", "Men han er ikke lenger like glad i \u00e5 ferdes i alle deler av Trondheim sentrum.", "Aktuell: Har sett sitt livsverk, restauranthuset Bryggen, g\u00e5 konkurs - og solgt til andre n\u00e5 i denne uka. Gir seg ogs\u00e5 med restaurant", "Bryggen, avdeling Lahore, Pakistan.", "Alder: 63 \u00e5r.", "Bosted: Rydningen, Trondheim.", "Familie: Gift med Bayla, de har to barn sammen. Har barna Miriam (32) og Daniel (27) fra et tidligere ekteskap.", "Karriere: Arbeidet p\u00e5 Tre kokker og SAS-hotellet i Oslo f\u00f8r Grenaderen og Martins matkrok i Trondheim.", "Var kj\u00f8kkensjef p\u00e5 Royal Garden Hotel i hotellets glanstid, s\u00e5 Olavskvartalet og restaurant Bryggen. Drev Bryggen, puben Den gode nabo og restaurant Chablis med Trond Kolstad.", "Skiftet hovedbase til Zimbabwe 1996, men", "var involvert i Bryggen eiendom A/S helt til konkurs.", "Utdannelse: Kokkeutdannelse i Hamburg og Basel, fagbrev og mesterbrev i Trondheim.", "Lytter til: F\u00f8r h\u00f8rte han en del p\u00e5 radio.", "Leser: Adresseavisen hver morgen. P\u00e5 papir i Norge, p\u00e5 e-avis i Pakistan.", "Basit skulle v\u00e6rt en tur innom Sykkelbua p\u00e5 Bakklandet og hentet sykkelen til sin s\u00f8nn. Sykkelen har v\u00e6rt klar, ferdig reparert i ukevis. Men rett over gata for sykkelverkstedet ligger stadig brygga som inntil for kort tid siden huset restaurantene og kjellerpuben som er livsverket til Basit og hans kompanjong Trond Kolstad.", "Basit har ikke v\u00e6rt i n\u00e6rheten av Bakklandet etter at hans livsprosjekt gikk konkurs. Det gj\u00f8r for vondt. P\u00e5 tidspunktet dette leses er det klart hvem som tar over lokalene etter konkursen, om det fortsatt blir restaurantdrift i en av bygningene i Trondheim som rommer den stolteste restauranthistorien. Den nyheten var ikke klar da dette ble skrevet. Men Basit hadde sine mistanker, b\u00e5de om hvem som kom til \u00e5 kj\u00f8pe eiendommen og om hvem som ville fortsette \u00e5 drive restaurant der.", "Her kan du lese om hvem som har overtatt lokalene og hvilke planer den nye eieren har", "- Jeg er egentlig en morsom kar, liker \u00e5 sitte med kamerater og slenge meldinger. Men jeg er ikke mye morsom for tiden, sier Basit i v\u00e5r siste av to samtaler. F\u00f8r i tiden foregikk alltid intervjuer p\u00e5 Basits hjemmebane, p\u00e5 Bakklandet, og da var han konge. N\u00e5 har det foreg\u00e5tt p\u00e5 \u00abn\u00f8ytral grunn\u00bb, p\u00e5 ulike kafeer \u00f8verst i Nordre. Basit er en av mange kafegjester og ikke like bekvem. Gjennomf\u00f8rt alvorlig, ikke den samme ertende snerten, ikke det samme gamle glimtet i \u00f8yet.", "Maria Michaelsen, restaurat\u00f8r", "- Kinesiske Bobby og Basit begynte begge \u00e5 jobbe hos min far Martin Michaelsen f\u00f8r de selv ble betydelige akt\u00f8rer i Restaurant-Trondheim. Begge hadde temperament s\u00e5 det holdt, og et tett forhold til sin mentor. De var mye hjemme hos oss og kalte ham pappa. Basit var ung, hyggelig og faglig sterk. Da jeg m\u00f8tte ham igjen, var han kj\u00f8kkensjef p\u00e5 Royal Garden, jeg hovmester og senere restaurantsjef. Vi hadde ikke like godt forhold da. Jeg var redd ham, han var autorit\u00e6r og r\u00f8ff, er den eneste som har f\u00e5tt meg til \u00e5 gr\u00e5te p\u00e5 jobb. Men jeg l\u00e6rte nok ogs\u00e5 en hel del av ham. Og det har alle som driver med mat i Trondheim gjort.", "Han var til legen i forrige uke, og budskapet var tydelig. Stressniv\u00e5et er p\u00e5 topp, hjertet t\u00e5ler ikke mye. Han er ikke arbeidsf\u00f8r.", "- Legebes\u00f8ket var ikke lenge etter at jeg leste artikkelen i avisa og s\u00e5 salgsannonsen - det var som \u00e5 vri en kniv rundt i hjertet mitt, sier Basit.", "Han sier han ikke har noe \u00e5 skjule.", "- Det kan v\u00e6re det finnes feil og mangler i regnskapet, men alt st\u00e5r i papirene. Og jeg vet ikke alt Kolstad har gjort, vet ikke hva han har sagt. Men jeg vet \u00e9n ting, alt han har sagt har v\u00e6rt hundre prosent \u00e6rlig. S\u00e5nn er han. Og jeg. Jeg har v\u00e6rt b\u00e5de kjeltring, banditt og urettferdig privat, men ikke p\u00e5 jobb.", "- Alle sjefer tar vel avgj\u00f8relser som f\u00f8les urettferdig for noen?", "- Jo, men ikke med hensikt, og jeg har alltid pr\u00f8vd \u00e5 rette opp, be om unnskyldning etterp\u00e5. Og hvis vi hadde v\u00e6rt kjeltringer og sjalabais-gutter ville vi gjort ting veldig annerledes. Jeg har jobbet hele livet, v\u00e6rt sykmeldt til sammen \u00e9n m\u00e5ned. Bryggen ved Bybrua er byens vakreste bygg, der jeg la ned blod, svette og t\u00e5rer i de beste \u00e5rene i livet mitt, samtidig som jeg ofret kontakten med de eldste barna. N\u00e5 m\u00e5 jeg se p\u00e5 at det g\u00e5r fra meg uten at jeg kan gj\u00f8re noe.", "Men Basit h\u00e5per det blir restaurant der, at det fortsatt vil v\u00e6re pub i kjelleren, og gjerne at navnene blir beholdt. Han f\u00f8ler nok ogs\u00e5 p\u00e5 at han fremst\u00e5r litt selvmedlidende - og drar til med en historie. Basit har aldri v\u00e6rt fremmed for \u00e5 snakke i bibelske lignelser:", "- Jeg var i elva og fisket og hadde en bra laks p\u00e5 kroken. Men jeg mistet konsentrasjonen, det var noe med en kaffekopp og en br\u00f8dskive jeg m\u00e5tte ordne med, og s\u00e5 forsvant fisken. En kompis lenger nede i elva ropte opp sekunder etterp\u00e5, og det endte med at han loset inn en storlaks p\u00e5 over fire kilo. Jeg ble forbanna, han sto der og gliste med min laks i nevene! Men s\u00e5 roet jeg meg ned. Jeg hadde ikke holdt fokus, skylden for at jeg mistet laksen var ene og alene min.", "- S\u00e5nn er det med Bryggen ogs\u00e5. Hadde jeg ikke mistet konsentrasjonen, ville vi sittet med Bryggen og Den Gode Nabo den dag i dag, sier Basit, og tankene surrer 20 \u00e5r tilbake i tiden.", "Palle J\u00f8rgensen, leder av", "Trondheim Catering", "- Basit var en tydelig soussjef p\u00e5 Royal Garden, du var aldri i tvil om hva han mente. Mange var redd ham, men det var aldri jeg. Vi fant fort tonen, jeg steg i gradene med ham, og fulgte med videre til Olavskvartalet. Basit har betydd mye for mange kokker i Trondheim. Han l\u00e6rte meg \u00e5 sette h\u00f8ye krav til meg selv og \u00e5 legge ting til rette for at ansatte skal kunne gj\u00f8re en god jobb. \u00abMat (og barn) skal lages med kj\u00e6rlighet\u00bb, er et typisk Basit-sitat.", "I 1996 gikk alt p\u00e5 skinner.", "Restaurant Bryggen gikk bra, restaurant Chablis var under planlegging, Den Gode Nabo gikk s\u00e5 det suste. De hadde nedbetalt l\u00e5net, eide huset. De trodde de ikke kunne feile. I stigende \u00f8konomisk rus dro Basit til Afrika, til det \u00f8konomiske miraklet Zimbabwe.", "Han tenkte tre-fem \u00e5r, bygge opp og profesjonalisere restaurant og hotell, selge og dra tilbake, med enda st\u00f8rre \u00f8konomiske muskler som skulle sikre driften i Trondheim og den neste generasjonen. Kolstad holdt fast i Bryggen i Trondheim, Basit frontet s\u00f8sterrestaurant Bryggen og hotellet i Harare.", "Det f\u00f8rste \u00e5ret gikk alt veldig bra. Men s\u00e5 snudde det. \u00d8konomien i Zimbabwe stagnerte, den politiske situasjonen ble stadig mer komplisert. De tre-fem \u00e5rene ble til over femten, og i stedet for at Zimbabwe skulle finansiere Trondheim, finansierteTrondheim Zimbabwe. \u00d8konomien i selskapet eid av Kolstad, Basit og Basits eks-kone Trine L\u00f8ken ble stadig mer anstrengt. De m\u00e5tte selge unna, de m\u00e5tte splitte selskapet, i \u00e9n restaurantdel og \u00e9n eiendomsdel - og da restaurantdelen gikk konkurs, falt eiendomsselskapet kort tid etter.", "- Det er ingen som har villet dette. Ingen har gjort noe ulovlig, og det er ingen som ikke har gjort s\u00e5 godt de har kunnet. Kolstad og jeg gjorde det s\u00e5 bra sammen, men da vi delte oss, mistet jeg min h\u00f8yreh\u00e5nd og han mistet sin h\u00f8yreh\u00e5nd. Vi trodde kanskje vi var dyktigere enn vi var, sier Basit resignert.", "- Jeg skulle ha holdt meg til faget. Jeg er kokk, jeg er ikke, og har aldri v\u00e6rt, noen businessmann, sier Basit, og han er klar p\u00e5 at Afrika-eventyret er den st\u00f8rste tabben i livet, den overskygger alt annet. Hans valg \u00f8dela den felles dr\u00f8mmen om Bryggen.", "- Vi kunne kanskje v\u00e6rt Michelin-restaurant i dag, fabulerer Basit, og det blir litt liv i \u00f8ynene og ansiktet.", "- Jeg angrer ikke p\u00e5 noe annet i livet, men jeg angrer p\u00e5 det, sier han.", "Roar Hildonen, daglig leder,", "restaurant To rom og kj\u00f8kken", "- Basit var en hyggelig kar som introduserte byen for biffsnadder p\u00e5 gamle Martins. Vi skj\u00f8nte at han var akslet for noe st\u00f8rre - og p\u00e5 Royal Garden minnet han oss p\u00e5 at Trondheim var en del av verden, han s\u00f8kte inspirasjon hos de beste. At Bryggen etablerte seg blant eliterestaurantene i Norge, tvang oss andre til \u00e5 tenke st\u00f8rre. Trondheim har mye \u00e5 takke ham for.", "Det h\u00f8rer med til historien at Afrika-eventyret hadde en bekm\u00f8rk personlig side. Basit opplevde sitt livs smerteligste tap. Afrika knekte ham psykisk, fysisk, \u00f8konomisk, familiemessig. Kolstad var hans viktigste st\u00f8tte da. Men de to - som alltid har fremhevet sitt spesielle vennskap - snakker ikke like mye med hverandre n\u00e5. De hadde hver sine st\u00e5steder, og hver sine interesser, i prosessen mot konkurs i selskapene Bryggen gastronomi og Bryggen eiendom AS.", "- Det er litt komplisert n\u00e5, det er naturlig \u00e5 holde litt st\u00f8rre avstand, men jeg er ganske sikker p\u00e5 at det g\u00e5r seg til, sier Basit, som ble glad da han h\u00f8rte at Kolstad hadde kommet i gang med sushi-salg til butikk igjen.", "Abdul Basit selv \u00e5pnet for et dr\u00f8yt halv\u00e5r siden sin tredje restaurant med navn Bryggen, i Lahore, Pakistan. I l\u00f8pet av vinteren har han delt livet mellom hybeltilv\u00e6relse i sin s\u00f8sters hus i sin barndoms by og p\u00e5 Rydningen i Trondheim med sin kone og to ten\u00e5ringsbarn.", "Han er den f\u00f8rste som har satset p\u00e5 en norsk restaurant i Pakistan. Den norske fiskesuppen og steks laks er blitt suksesser, det har ogs\u00e5 riskremen og krumkakene, som serveres under navnet crispy pancakes.", "- Jeg ga opp \u00e5 f\u00e5 gjestene til \u00e5 like saltkj\u00f8tt, men en pakistansk vri p\u00e5 f\u00e5rik\u00e5l virker mer lovende, forteller Basit om restauranten som har bunadskledd personale og litt av den samme bonderomantiske stilen som preget de f\u00f8rste \u00e5rene av den originale Bryggen p\u00e5 Bakklandet.", "Basit vil med Bryggen bidra til \u00e5 \u00f8ke niv\u00e5et p\u00e5 pakistanske kokker og restauranter, som ligger langt etter de fleste land de liker \u00e5 sammenligne seg med. Men ogs\u00e5 bidra til \u00e5 spre norsk kultur i Pakistan og styrke b\u00e5ndene mellom sine to hjemland. Norge har i utgangspunktet et godt rykte, ikke minst p\u00e5 grunn av solid norsk st\u00f8tte p\u00e5 utdannelses- og helsesektorene i landet.", "Dette skjer i byen Basit bodde da han var en ung mann som dr\u00f8mte om \u00e5 bli kokk, i europeisk gourmettradisjon. Han vokste opp i en privilegert familie, der lege var den vanligste utdannelsen. Det var to kokker ansatt i husholdningen.", "- Er det en slik en du vil bli, spurte moren. Men Basit sto p\u00e5 sitt og flyttet til Europa, etter hvert til Norge, og etter hvert til Trondheim.", "Han begynte \u00e5 jobbe hos Martin Michaelsen, p\u00e5 Grenaderen, f\u00f8r Michaelsen ba ham ta over \u00abMartins\u00bb - gj\u00f8re det noe belastede skjenkestedet om til en trivelig restaurant. Det var da Basit oppfant begrepet \u00abs\u00f8ndagsbiffen\u00bb - som i en periode alle restauranter i byen m\u00e5tte ha tilbud om hvis de ville henge med. S\u00e5 kom det virkelig store karrieresteget - Basit ble kj\u00f8kkensjef p\u00e5 Royal Garden Hotel, 80-tallets st\u00f8rste restaurantsatsing, der han var sjef for mange av dem som skulle prege byens (og dels landets) kokkemilj\u00f8 i ti\u00e5rene som fulgte.", "- Jeg er utrolig takknemlig for at en mann med en annen hudfarge og annen bakgrunn fikk ansvaret for det som da var landets st\u00f8rste og mest ambisi\u00f8se kj\u00f8kken, sier Basit.", "Etter Royal Garden var han i en periode sjef for hotell og gourmetrestaurant i Olavskvartalet - f\u00f8r han tok nok et karrieresteg. Han tok over byens fremste restaurant Bryggen, fra mesterkokk Arvid Skogseth.", "Skogseth og Basit hadde pressekonferanse. Journalistene satt stille og h\u00f8rte begge fortelle om restauranten, f\u00f8rst da Basit fortalte om planene om \u00e5 gj\u00f8re kjelleren om til en pub der naboer skulle ha spesielle fordeler, tok de opp notatblokkene. Det var et nytt konsept og slo umiddelbart an. Planen om at dette skulle finansiere restaurantvirksomheten slo til. Bryggen ble en suksess.", "- Mitt st\u00f8rste \u00f8yeblikk som kokk var de to gangene jeg m\u00f8tte kong Olav og de som da var kronprinsparet, sier Abdul Basit.", "Han sendte stolt bilder av seg selv der han i full kokkemundur tok imot kong Olav, hjem til sin mor.", "- Da jeg senere var p\u00e5 bes\u00f8k i Pakistan, s\u00e5 jeg at hun hadde klippet av kokkehatten f\u00f8r hun viste bildet til sin venninner, erindrer Basit.", "Ringen er sluttet n\u00e5r Basit selger norsk mat i Lahore. Men han er ikke den samme som da han dro, og det er ikke byen heller. Han kjenner seg ikke helt igjen, kjenner seg ikke helt hjemme. Basit flyttet da han var 20 \u00e5r og har bodd i Norge i 40 \u00e5r. N\u00e5r han drar fra Pakistan til Norge, drar han hjem. Til Pakistan p\u00e5 bes\u00f8k.", "- Men jeg har to kulturer i meg. De pakistanske \u00e6resbegrepene sitter dypt. Da jeg begynte p\u00e5 Royal Garden, var Martins matkrok skyldig 40 000 kroner. Regnskapsf\u00f8reren foreslo jeg skulle sl\u00e5 stedet konkurs, men det ville g\u00e5tt p\u00e5 selvrespekten l\u00f8s. Jeg nedbetalte det selskapet skyldte i min f\u00f8rste tid i ny jobb. Helt til n\u00e5 har jeg unng\u00e5tt konkurs, sier Basit.", "I forbindelse med dette intervjuet har vi m\u00f8ttes to ganger med en dr\u00f8y m\u00e5neds mellomrom - og det har v\u00e6rt tydelig at Basit har v\u00e6rt i en prosess. Tanker som var l\u00f8selig formulert ved f\u00f8rste m\u00f8te, er blitt tydeligere. Det klareste eksemplet er nettopp prosjektet Bryggen i Lahore. For noen m\u00e5neder siden sa han at han kom til \u00e5 trekke seg ut n\u00e5r det var ordentlig etablert. N\u00e5 er prosessen fremskyndet.", "Etter siste legebes\u00f8k forsvant tvilen. Neste gang han er der nede kommer han til \u00e5 avslutte sin rolle i restauranten.", "- Jeg er ikke laget for dette lenger, jeg er 63 \u00e5r og har ikke jobbet aktivt som kokk p\u00e5 over ti \u00e5r. I min alder er det det jeg kan som er aktivumet, ikke det jeg gj\u00f8r. Men selv om jeg ikke jobber like aktivt p\u00e5 kj\u00f8kkenet, er dette for t\u00f8ft, sier Basit.", "N\u00e5 kaster han inn h\u00e5ndkleet.", "- Hadde dette skjedd for 10-15 \u00e5r siden, kunne jeg kanskje startet et mindre sted for meg selv, et Credo eller Emilies. Men n\u00e5 er jeg for gammel, orker ikke, er for sliten. Selv Tyson ga seg jo, sier Basit, som ikke har mer ambisi\u00f8se planer enn matkurs for naboer p\u00e5 Rydningen. Men det gleder han seg til gjengjeld til.", "Han har tidligere snakket om at valget \u00e5 bli kokk, er \u00e5 velge en livsstil som har sine omkostninger. Du vil gjennomg\u00e5 minst en skilsmisse, du vil gjennomg\u00e5 minst ett hjerteinfarkt, du vil ikke g\u00e5 inn i alderdommen som en holden mann.", "- Alle som er interessert i mat som er p\u00e5 v\u00e5r alder, har spist p\u00e5 Bryggen og husker den opplevelsen. Men gode kokker glemmes fort. Martin Michaelsen og Arvid Skogseth var store stjerner nasjonalt for noen ti\u00e5r siden, men hvem husker dem n\u00e5? Jeg er p\u00e5 vei til \u00e5 bli glemt, jeg ogs\u00e5. En kokk er bare s\u00e5 god som sitt forrige m\u00e5ltid, og n\u00e5 lager jeg bare mat til mine barn hjemme - og de er bare s\u00e5nn m\u00e5telig forn\u00f8yd, sier Basit.", "- Bryggen var en av de ti beste restaurantene i Norge. Men restaurantyrket er hensynsl\u00f8st og vulg\u00e6rt. N\u00e5r du seiler i medvind er det flott. N\u00e5r du gj\u00f8r det bra, er du en kjempefin mann, etterp\u00e5 er du glemt. Gjester er illojale, de hopper fra sted til sted. Selv blir du gradvis dummere, blakkere og sykere. Kokkeyrket er ille for hjerte, lever og rogn, sier Basit - og der kom det sannelig frem et smil.", "Basit fremhever tre personer i Trondheim som har gjort det bra p\u00e5 en m\u00e5te han selv kunne ha \u00f8nsket han hadde f\u00e5tt til. De har kombinert faglig dyktighet med god \u00f8konomisk styring. Michael Minervini, Roger Halshamn, Lars Lian.", "- De har jobbet hardt, og de har jobbet riktig. Jeg beundrer dem, sier Basit.", "- De har gjort smarte valg. Jeg er den dummeste mannen p\u00e5 hele kloden. Er det noen som er dummere enn meg skulle jeg gjerne sett ham, sier Basit - og der kom sannelig smilet enda en gang.", "I l\u00f8pet av perioden i Lahore har personalet sett at Basit har blitt s\u00e5 sint at han to ganger har mistet besinnelsen.", "- Jeg har sagt til dem at hadde det v\u00e6rt for ti \u00e5r siden, ville de opplevd dette flere ganger hver eneste dag. Jeg ler ikke like mye, jeg blir ikke like sint. Er blitt mer p\u00e5 det jevne.", "- Men hvordan er du hjemme?", "- Jeg har gitt barna mine kj\u00e6rlighet og f\u00e5tt kj\u00e6rlighet tilbake, men, for \u00e5 si det s\u00e5nn, jeg har ikke v\u00e6rt den typen pappa som g\u00e5r med sine barn i ryggsekk i skogen.", "\u00c5 drive restaurant har sine sider. En m\u00e5 jobbe nesten alltid og s\u00e6rlig n\u00e5r andre har fri. 1. mai, 17. mai, jul, nytt\u00e5r. Det er klart at det g\u00e5r utover familien.", "- At mine eldste barn er blitt s\u00e5 flotte, er ene og alene deres mors fortjeneste. Du kan godt si at jeg har v\u00e6rt en drittsekkfar, sier selvpisker Basit.", "- Du har ikke v\u00e6rt mye p\u00e5 foreldresamtaler eller skoleavslutninger?", "- Et par ganger, kanskje, for hvert barn. Men jeg er vel blitt litt bedre i de siste \u00e5rene, med mine yngste barn. Litt bedre, sier Basit, som n\u00e5 f\u00e5r tid til \u00e5 bli enda litt bedre.", "Etter at Basit mistet sin \u00abfamilie nummer to\u00bb i Afrika og kom seg gjennom sorgen, tenkte han at Gud m\u00e5tte ha skapt ham av st\u00e5l.", "N\u00e5 n\u00e5r yrkeskarrieren snart er over, og han st\u00e5r ved et nytt veiskille, kjenner han sterkt p\u00e5 at han likevel ikke er laget av st\u00e5l. Og det er vel strengt tatt like greit?"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8e6e4b72d4e972dc37f3fd003d3ae5b51542736a93c4dcfbd799f4ce2f94ef81"}, {"field": "createtime", "value": "2017-05-01T21:47:30.000Z"}, {"field": "description", "value": "Det var da alt lyktes, da alt gikk p\u00e5 skinner at Abdul Basit gjorde sitt livs tabbe."}, {"field": "dominantimage", "value": "http://www.adressa.no/pluss/magasin/article12638017.ece/sgnk5r/ALTERNATES/w980-default/Abdul%20Basit%203%2020160211-HHJ-01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/64ced35c3874d317a262ef2d56960434c7a548dd.jpg?596ddc9b"}, {"field": "dominantthumbnaildimensions", "value": "300x169"}, {"field": "heading", "value": ["Angrer bare \u00e9n ting i livet -adressa.no", "Egentlig en morsom kar", "Laksen som glapp", "Dr\u00f8mmen som glapp", "Kunne hatt Michelin-stjerne i dag", "Den pakistanske Bryggen", "Moren likte ikke yrkesvalget", "M\u00f8tet med kongen", "Har to kulturer", "Matkurs for naboer", "Vondt i hjerte, lever og rogn", "Drittsekkpappaen"]}, {"field": "id", "value": "64ced35c3874d317a262ef2d56960434c7a548dd"}, {"field": "keyword", "value": ["Restauranter", "Abdul Basit", "Bryggen restaurant", "Pakistan"]}, {"field": "keywords", "value": "Restauranter,Abdul Basit,Bryggen restaurant,Pakistan"}, {"field": "kw-category", "value": ["pluss", "magasin"]}, {"field": "kw-company", "value": "michelin"}, {"field": "kw-concept", "value": ["restaurant bryggen", "brygga", "restaurant"]}, {"field": "kw-entity", "value": ["royal garden hotel", "bakklandet", "miriam", "credo", "grenaderen", "royal garden", "olavskvartalet", "restaurant-trondheim", "bayla", "rydningen", "grenaderen og martins", "sykkelbua", "basit og basits", "nordre", "bybrua", "emilies", "den gode nabo", "hamburg og basel", "olav", "michaelsen", "bobby og basit", "martin michaelsen og arvid skogseth", "j\u00f8rgensen", "bryggen", "tyson", "zimbabwe 1996", "gud", "catering", "bryggen og den gode nabo"]}, {"field": "kw-location", "value": ["daniel", "europa", "martins", "oslo", "chablis", "bahamas", "pakistan", "afrika", "trondheim", "lahore", "norge", "harare"]}, {"field": "kw-pageclass", "value": "article"}, {"field": "kw-person", "value": ["michael minervini", "roar hildonen", "abdul basit", "roger halshamn", "trond kolstad", "trine l\u00f8ken", "martin michaelsen", "arvid skogseth", "lars lian"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12638017.ece/sgnk5r/ALTERNATES/w980-default/Abdul%20Basit%203%2020160211-HHJ-01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Angrer bare \u00e9n ting i livet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/23/Angrer-bare-%C3%A9n-ting-i-livet-12638025.ece"}, {"field": "pageclass", "value": ["article"]}, {"field": "publishtime", "value": "2016-04-23T07:36:20.000Z"}, {"field": "recs-articleid", "value": "12638025"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-23T07:36:20.000Z"}, {"field": "recs-rawtitle", "value": "Angrer bare \u00e9n ting i livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det var da alt lyktes, da alt gikk p\u00e5 skinner at Abdul Basit gjorde sitt livs tabbe."}, {"field": "thumbnail", "value": "http://content-thumbnail.cxpublic.com/content/thumbnail200x150/64ced35c3874d317a262ef2d56960434c7a548dd.jpg?596ddc9b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-18T10:02:03.000Z"}, {"field": "title", "value": "Det var da alt lyktes, da alt gikk p\u00e5 skinner at Abdul Basit gjorde sitt livs tabbe"}, {"field": "url", "value": "http://www.adressa.no/pluss/magasin/2016/04/23/Angrer-bare-%c3%a9n-ting-i-livet-12638025.ece"}, {"field": "urlhash", "value": "64ced35c3874d317a262ef2d56960434c7a548dd"}], "score": 1.1405605, "siteId": "9222270286501375973", "id": "64ced35c3874d317a262ef2d56960434c7a548dd"}

