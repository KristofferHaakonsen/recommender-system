{"fields": [{"field": "modifiedtime", "type": "time", "value": "2014-12-19T07:37:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl", "professor emeritus", "institutt for historiske studier", "ntnu"]}, {"field": "body", "value": ["Saken oppdateres.", "Tomas var en av Jesu 12 disipler, og han nevnes i alle fire evangelier. Det er likevel bare i Johannesevangeliet vi kommer ham litt inn p\u00e5 livet. Han har her f\u00e5tt tilnavnet Didymos, som er gresk for \u00abtvilling\u00bb. Det har blitt hevdet at han hadde en tvillingbror eller \u2013s\u00f8ster; i f\u00f8lge en kuri\u00f8s legende var han Jesu tvillingbror! Johannes forteller at Tomas sa seg villig til \u00e5 d\u00f8 for sin Mester. Da Jesus hadde sagt at han ville forlate disiplene, lurte Tomas p\u00e5 hvor han ville dra og hvordan disiplene skulle finne veien. Jesus svarte da: \u00abJeg er veien, sannheten og livet\u00bb.", "Tomas opererer ofte med tilnavnet \u00abtvileren\u00bb. Han var ikke til stede ved det f\u00f8rste m\u00f8tet mellom Jesus og disiplene etter oppstandelsen. Til de andre disiplene sa han at han ikke kunne tro at Jesus hadde st\u00e5tt opp fra de d\u00f8de f\u00f8r han fikk se og kjenne p\u00e5 merkene etter naglene og lansestikket. Da Jesus viste seg p\u00e5 nytt \u00e5tte dager senere, ba han Tomas se og kjenne p\u00e5 s\u00e5rene. Tomas falt p\u00e5 kne og sa: \u00abMin Herre og min Gud\u00bb og ble med det den f\u00f8rste apostel som anerkjente Jesu guddom.", "Om lite blir fortalt om Tomas i evangeliene, er det desto mer \u00e5 finne i apokryfe skrifter og legender. Det er bevart b\u00e5de Tomas-akter, en Tomas-apokalypse og et Tomas-evangelium. Det er likevel h\u00f8yst usikkert hvor apostelen Tomas dro for \u00e5 oppfylle misjonsbefalingen. En tradisjon vil ha det til at han misjonerte blant parterne (en iransk stamme). En sterk tradisjon knytter ham til India. De syriske kristne i Malabar har hevdet at Tomas forkynte evangeliet der. I de apokryfe skriftene om Tomas\u2019 liv og virke er det en fantastisk fortelling om at Tomas fikk i oppdrag \u00e5 bygge et palass for kong Gundafor. Tomas ga imidlertid midlene han hadde mottatt til de fattige. Da det ferdige palasset var usynlig for kongen, ble Tomas fengslet for \u00e5 henrettes dagen etter. Om natten d\u00f8de kongens bror Gad. Engler f\u00f8rte Gad til himmelen og viste ham et praktfullt palass som ble sagt \u00e5 v\u00e6re bygd av de kristne for kong Gundafor. Gad ble s\u00e5 kalt tilbake til livet og han fortalte sin bror om hva som ventet ham i himmelen. Tomas ble da sluppet ut av fengslet og kongen og mange med ham ble omvendt til den kristne tro.", "I en annen legende heter det at Tomas under en misjonsreise i India kom p\u00e5 kant med en konge. Kongen tvang Tomas til \u00e5 g\u00e5 p\u00e5 gl\u00f8dende jernplater og kastet ham deretter i en ovn uten at det tok livet av ham. Da Tomas fikk fremstillinger av solguden til \u00e5 smelte som voks, ble han drept av templets yppersteprest med lanse og sverd.", "Det finnes mange ulike beretninger om Tomas\u2019 d\u00f8d og skjebnen til relikviene etter ham. I f\u00f8lge de kristne i Malabar ble han gravlagt i Mylapore ved Madras. Legemet skal s\u00e5 ha blitt overf\u00f8rt til Edessa i 394, men ble deretter flyttet til Chios i Egeerhavet. Her ble relikviene stj\u00e5let i 1258 og f\u00f8rt til Ortona i Abruzzo, hvor de n\u00e5 ligger i krypten under Tomas-basilikaen. If\u00f8lge tradisjonen ble Tomas drept 21. desember og det ble hans festdag i Vesten. Tomasmesse ble imidlertid ikke feiret p\u00e5 samme dato alle steder. Ved den katolske kalenderrevisjonen i 1969 ble hans minnedag flyttet til 3. juli i tr\u00e5d med feiringen til de syrisk-malabariske kristne i India.", "I kunsten avbildes Tomas ofte som tvileren som m\u00e5 ha konkrete bevis for Kristi oppstandelse. Han kan ogs\u00e5 fremstilles som en apostel med lanse eller sverd etter m\u00e5ten han d\u00f8de p\u00e5. Det at han i noen tilfeller fremstilles med en vinkelhake, skyldes nok hans p\u00e5st\u00e5tte byggevirksomhet.", "Hvis vi beveger oss til hjemlige trakter, sier Frostatingsloven at Tomasmesse skal feires som s\u00f8ndag med faste. En apostel m\u00e5tte \u00e6res med helligdag og arbeidsnedleggelse. Det ser likevel ikke ut til at Tomas har satt dype spor etter seg i den norske kirken. Dagen ble feiret med den liturgiske festgraden duplex. S\u00e5 vidt vites, ble ingen kirker i Norge dedisert til Tomas. Det er heller ikke bevart mange fremstillinger av ham fra katolsk tid i Norge.", "N\u00e5r Tomas likevel har f\u00e5tt en sentral plass i folkelige forestillinger i v\u00e5rt land, skyldes det at hans messedag l\u00e5 s\u00e5 n\u00e6rt opp til jul. Allerede i hedensk tid var \u00f8lbrygging et viktig gj\u00f8rem\u00e5l f\u00f8r jul. Overgangen til kristendom endret ikke p\u00e5 dette. Gulatingsloven slo fast at \u00f8let skulle signes julenatten \u00abtil takk fra Kristus og Sankta Maria, til godt \u00e5r og fred\u00bb.", "I nyere tid har det v\u00e6rt en tradisjon over hele landet at jule\u00f8let skulle brygges p\u00e5 denne dagen som kunne kalles \u00abTomas brygger\u00bb, \u00abTomas fullt\u00f8nne\u00bb eller lignende. Christen Jens\u00f8n, som i 1646 publiserte en ordsamling fra Sunnfjord med tegninger av en primstav, markerte 21. desember med en \u00f8lt\u00f8nne. I kommentaren sier han at da \u00abkommer Tommis med B\u00f8tten og gifuer Malt Vatn til Juel\u00bb. P\u00e5 noen relativt sene primstaver fra Telemark kan man se Tomas sittende p\u00e5 en \u00f8lt\u00f8nne med hatten i den ene h\u00e5nden og et \u00f8lkrus i den andre. Tomasmesse er markert p\u00e5 praktisk talt alle norske primstaver. De vanligste symbolene er et kors, en sol eller en halvsol. Solsymbolene har nok sammenheng med at 21. desember (eller dagen etter) er vintersolverv. \u00c5rets korteste dag kalles ogs\u00e5 solsnu.", "Det var ikke bare \u00f8lbryggingen som skulle v\u00e6re ferdig til Tomasdagen. Vedhoggeren, skomakeren og skredderen skulle ogs\u00e5 ha avsluttet sitt arbeid. Bjark\u00f8yretten (Nidaros\u2019 eldste bylov) slo fast at julefreden skulle lyses p\u00e5 tomasmessedagen og vare i tre uker.", "Ellers var det sterke forestillinger om at mye kunne endre seg ved solsnu, det gjaldt f. eks. v\u00e6ret. En tradisjon gikk ut p\u00e5 at slik v\u00e6ret var denne dagen, skulle det bli hele vinteren."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "026cde0009eb222f0e19d9ff1e5f7219f94f1e2014aa5999a3710dc1f8f74f82"}, {"field": "createtime", "value": "2017-05-02T07:02:16.000Z"}, {"field": "description", "value": "Dagen i morgen, 21. desember, ble i v\u00e5r katolske periode feiret som apostelen Tomas\u2019 messedag. Han var den f\u00f8rste apostel som anerkjente Jesu guddom."}, {"field": "dominantimage", "value": "http://www.adressa.no/meninger/kronikker/article10470555.ece/levay2/ALTERNATES/w980-default/Foto%20til%20kronikk%2020122014.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/028f1c05e14238f907299923ebf7b1d045398aef.jpg?598b2a78"}, {"field": "dominantthumbnaildimensions", "value": "300x169"}, {"field": "heading", "value": "Tomasmesse -adressa.no"}, {"field": "id", "value": "028f1c05e14238f907299923ebf7b1d045398aef"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["slo fast", "apokryfe skrifter", "apostel", "liv", "tradisjon", "disipler", "kristne", "dag", "kong"]}, {"field": "kw-entity", "value": ["egeerhavet", "didymos", "sunnfjord", "juel", "mester", "tommis", "b\u00f8tten", "kristi", "gad", "edessa", "tomas", "tomasdagen", "frostatingsloven", "tomasmesse", "nidaros", "gud", "vesten", "kristus og sankta maria", "mylapore", "gundafor", "jesu 12", "johannesevangeliet", "johannes"]}, {"field": "kw-location", "value": ["herre", "madras", "malabar", "ortona", "chios", "telemark", "india", "norge", "abruzzo"]}, {"field": "kw-pageclass", "value": "article"}, {"field": "kw-person", "value": ["sankta maria", "christen jens\u00f8n", "malt vatn"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10470555.ece/levay2/ALTERNATES/w980-default/Foto%20til%20kronikk%2020122014.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tomasmesse"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10470556.ece"}, {"field": "pageclass", "value": ["article"]}, {"field": "publishtime", "value": "2014-12-20T04:00:00.000Z"}, {"field": "recs-articleid", "value": "10470556"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-12-20T04:00:00.000Z"}, {"field": "recs-rawtitle", "value": "Tomasmesse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Dagen i morgen, 21. desember, ble i v\u00e5r katolske periode feiret som apostelen Tomas\u2019 messedag. Han var den f\u00f8rste apostel som anerkjente Jesu guddom."}, {"field": "thumbnail", "value": "http://content-thumbnail.cxpublic.com/content/thumbnail200x150/028f1c05e14238f907299923ebf7b1d045398aef.jpg?598b2a78"}, {"field": "thumbnailfullheightdimensions", "value": "200x1391"}, {"field": "timestamp", "value": "2017-08-09T15:30:00.000Z"}, {"field": "title", "value": "Tomasmesse"}, {"field": "url", "value": "http://www.adressa.no/meninger/kronikker/article10470556.ece"}, {"field": "urlhash", "value": "028f1c05e14238f907299923ebf7b1d045398aef"}], "score": 0.7695446, "siteId": "9222270286501375973", "id": "028f1c05e14238f907299923ebf7b1d045398aef"}

