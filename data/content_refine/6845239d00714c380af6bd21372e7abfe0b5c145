{"fields": [{"field": "modifiedtime", "type": "time", "value": "2012-04-23T08:49:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Grav etter grav er blitt \u00e5pnet de siste tre ukene og samlet vil skjelettene gi et bilde av fattigfolk i Trondheim.", "En gang var dette en rolig del av kirkeg\u00e5rden, de fattiges hj\u00f8rne, der en grav fort kunne bli glemt. I tillegg til glemselens sl\u00f8r har disse gravene i mer enn hundre \u00e5r v\u00e6rt skjult av de bygningene som ble revet i sommer. N\u00e5 skal tomten graves ut i l\u00f8pet av 12 uker, og f\u00f8rste fase av utgravningen best\u00e5r i \u00e5 avdekke, fjerne og unders\u00f8ke gravene p\u00e5 denne delen av kirkeg\u00e5rden.", "- Til sammen er det snakk om mellom 300 og 400 graver, sier prosjektleder for utgravningen, Chris McLees i Norsk institutt for kulturminneforskning (NIKU). - Til n\u00e5 har vi utelukkende avdekket etterreformatoriske graver, de fleste trolig fra 1700- og 1800-tallet. Men omr\u00e5det har ogs\u00e5 v\u00e6rt brukt til kirkeg\u00e5rd i middelalderen, s\u00e5 det kan ogs\u00e5 dukke opp eldre graver, tror han. Denne nordvestre delen av Domkirkeg\u00e5rden var de fattiges del av kirkeg\u00e5rden, i likhet med Vestfrontplassen som ble gravd ut i 1996. Der var det i tillegg gravlagt mange milit\u00e6re. Den engelske osteologen, dvs. skjelettforskeren, Kate Hughes fant den gang mange skader p\u00e5 skjelettene som kunne knyttes til et slitsomt og fattigslig liv. Et lignende m\u00f8nster venter arkeologene ogs\u00e5 denne gang.", "Skjelettmaterialet er s\u00e5 stort at tre osteologer alt er i arbeid. En av dem er Unn Yilmaz, som forel\u00f8pig har hatt nok arbeid med \u00e5 m\u00e5le skjelettene, bestemme kj\u00f8nn og antyde alder. Men alt beinmateriale blir tatt vare p\u00e5 og unders\u00f8kt n\u00e6rmere i m\u00e5nedene frem mot jul, eventuelt ogs\u00e5 seinere. Noe mer kan hun imidlertid alt n\u00e5 si om noen av funnene. - I flere barnegraver kan vi tydelig p\u00e5vise en tilstand av anemi, som f.eks kan tilskrives problemer med ern\u00e6ring i overgangen fra ammestadiet, sier Yilmaz.", "Barnegraver er funnet noks\u00e5 konsentrert midt p\u00e5 feltet og kan tyde p\u00e5 at dette var et omr\u00e5det spesielt avsatt til gravlegging av barn. Lenger \u00f8st p\u00e5 feltet m\u00f8ter arkeologene et annet sosialt sjikt, i finere kister. - Dette er trolig sekund\u00e6re begravelser, kister som er flyttet ut av gravkjellerne inne i kirken. Disse kryptene ble t\u00f8mt i 1860-\u00e5rene, og borgerskapet endte ironisk nok p\u00e5 de fattiges kirkeg\u00e5rd, sier Chris McLees, som har store forventninger til fase to og tre i utgravningen. Etter at gravene er t\u00f8mt, vil arkeologene g\u00e5 l\u00f8s p\u00e5 de ur\u00f8rte lagene fra middelalderen, da byggingen av katedralen satte sine tydelige spor. I mange av gr\u00f8fteprofilene ses tydelige lag av steinflis etter steinhuggerne, og det er ogs\u00e5 organiske spor som trolig stammer fra den lange byggeprosessen, som i hovedsak foregikk fra siste halvdel av 1l00-tallet til begynnelsen av 1300-tallet.", "Tredje fase i utgravningen blir kulturlagene under dette igjen, med spor fra en tid da omr\u00e5det var jordbruksland. - Vi vet ganske sikkert at den eldste g\u00e5rden p\u00e5 Nidarneset l\u00e5 her p\u00e5 dette h\u00f8yeste punktet p\u00e5 halv\u00f8ya mellom elven og fjorden. Er vi heldige, finner vi kanskje bygningsrester, sier Chris McLees, som h\u00e5per p\u00e5 en t\u00f8rrere h\u00f8st enn de har hatt til n\u00e5, frem til avslutningen midt i november. Det nye servicebygget p\u00e5 tomten skal st\u00e5 ferdig til 100-\u00e5rsjubileet for kroningen av kong Haakon i 2006.", "Godt bevart: Arkeolog Ellen Grav Ellingsen fjerner de siste beinene fra en grav, mens et godt bevart skjelett i graven ved siden av st\u00e5r for tur. Godt bevart: Denne graven har ligget skjult under nesten to meter jord og domkirkens byggehytte. Fortsatt ligger knappene fra likskjorten ur\u00f8rt p\u00e5 brystbenet."]}, {"field": "category0", "value": "kultur"}, {"field": "contenthash", "value": "51847d4d4c55c76a7eedc125c0b6f1214be3fd95762c7262f2e77d6a9df2ebc3"}, {"field": "createtime", "value": "2017-01-24T08:51:20.000Z"}, {"field": "description", "value": "To bronseknapper fra likskjorten ligger ur\u00f8rt p\u00e5 brystbenet. Forsiktig er dette skjelettet av en ung person gravd frem ved domkirken."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6845239d00714c380af6bd21372e7abfe0b5c145.jpg?592aed32"}, {"field": "dominantthumbnaildimensions", "value": "256x256"}, {"field": "heading", "value": "De fattige frem fra jorden -adressa.no"}, {"field": "id", "value": "6845239d00714c380af6bd21372e7abfe0b5c145"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "science"}, {"field": "kw-concept", "value": "grav"}, {"field": "kw-entity", "value": ["nidarneset", "domkirkeg\u00e5rden", "vestfrontplassen", "norsk", "haakon"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["unn yilmaz", "kate hughes", "chris mclees", "ellen grav ellingsen"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De fattige frem fra jorden"}, {"field": "og-type", "value": "article"}, {"field": "og-url", "value": "http://www.adressa.no/kultur/article7040.ece"}, {"field": "pageclass", "value": ["article"]}, {"field": "publishtime", "value": "2004-09-30T06:54:38.000Z"}, {"field": "recs-articleid", "value": "2469190"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-09-30T06:54:38.000Z"}, {"field": "recs-rawtitle", "value": "De fattige frem fra jorden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "To bronseknapper fra likskjorten ligger ur\u00f8rt p\u00e5 brystbenet. Forsiktig er dette skjelettet av en ung person gravd frem ved domkirken."}, {"field": "thumbnail", "value": "http://content-thumbnail.cxpublic.com/content/thumbnail200x150/6845239d00714c380af6bd21372e7abfe0b5c145.jpg?592aed32"}, {"field": "thumbnailfullheightdimensions", "value": "200x887"}, {"field": "timestamp", "value": "2017-05-28T15:30:58.000Z"}, {"field": "title", "value": "De fattige frem fra jorden"}, {"field": "url", "value": "http://www.adressa.no/kultur/article7040.ece"}, {"field": "urlhash", "value": "6845239d00714c380af6bd21372e7abfe0b5c145"}], "score": 0.6457463, "siteId": "9222270286501375973", "id": "6845239d00714c380af6bd21372e7abfe0b5c145"}

