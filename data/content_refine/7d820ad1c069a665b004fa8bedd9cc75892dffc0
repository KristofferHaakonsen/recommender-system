{"fields": [{"field": "modifiedtime", "type": "time", "value": "2015-11-04T10:35:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hilde \u00d8stmoe", "Ukeadressa", "Terje Bratberg", "Portrettet"]}, {"field": "author", "value": "hilde \u00f8stmoe"}, {"field": "body", "value": ["Terje Bratberg. Historiker. Forfatter. Entusiast. Og ikke minst: Byvandrer. Et vandrende leksikon over byens kulturhistorie og prominenser gjennom tidene. Det er en teoretisk mulighet for at det finnes en brustein eller to som enn\u00e5 ikke er blitt betr\u00e5dt av Terje Bratbergs sko under hans mange guidede byvandringer for Trondheims befolkning. Men mange er det neppe.", "Aktuell: Alltid, s\u00e5 lenge Trondheim by har en forhistorie og innbyggerne er interessert i historiske byvandringer. Kommer denne h\u00f8sten med \u00abBarnas byleksikon\u00bb, barneversjonen av \u00abTrondheim Byleksikon\u00bb.", "Alder: 60", "Bor: Thomas Angells stuer i Kongens gate.", "Familie: To skotske terriere, Sofus og S\u00f8lvi.", "Utdanning: Har studert historie, kriminologi og samfunnspolitikk. Hovedoppgave p\u00e5 \u00abUtviklingen av et norsk storgods p\u00e5 1600-tallet. Jens Bjelkes godser 1610-1665\u00bb.", "Karriere: Startet yrkeskarrieren som 16-\u00e5rig kontorassistent i Statens pensjonskasse. Har v\u00e6rt pleieassistent ved Gaustad, museumsleder ved Falstad Museum, l\u00e6rer og lektor ved en rekke skoler. Stedlig ansvarlig ved Hannah Ryggen-Senteret og Austr\u00e5ttborgen. Konservator, f\u00f8rst ved Nordenfjeldske Kunstindustrimuseum, n\u00e5 ved Sverresborg, hvor han har ansvaret for \u00e5 bygge opp bydelen av museet. Frilans forfatter og kulturformidler.", "Har skrevet: En rekke b\u00f8ker, blant annet \u00abTrondheim Byleksikon\u00bb, \u00abByguiden\u00bb, \u00abG\u00e5rds- og slektshistorie for Rissa\u00bb, et par b\u00f8ker om Austr\u00e5tt og flere jubileumsberetninger. Har ogs\u00e5 produsert hundrevis av leksikonartikler, stort sett innenfor fagomr\u00e5dene heraldikk, gods/storg\u00e5rder, adel, kongehus og biografier. Har opp gjennom \u00e5rene holdt utallige historiske k\u00e5serier og foredrag. Kjent for sine innholdsrike historiske byvandringer i Trondheim. Arrangerer ogs\u00e5 guidede turer utenlands, gjerne til favorittbyen Roma.", "Vi m\u00f8ter ham p\u00e5 Somma. Eller rettere sagt, vi m\u00f8ter ham p\u00e5 bibliotekbaren p\u00e5 Britannia. Men siden det enn\u00e5 er en forholdsvis tidlig morgen og Terje Bratberg ikke har rukket \u00e5 spise frokost, rusler vi rundt hj\u00f8rnet, opp Nordre og inn til en nypusset glassdisk full av fristelser som blir lettet for en panini og en melisbolle. Sistnevntes tilbeh\u00f8r skal etter hvert insistere p\u00e5 \u00e5 sn\u00f8 ned en veltrimmet bart, som jevnlig vil bli puffet ren ved hjelp av et lommet\u00f8rkle. N\u00e5 er det imidlertid noe annet han fisker etter i lommene.", "\u2013 Vi kalles Kieglekroas bortskremte. Nei, vent litt! Han finner visittkortet han leter etter og legger det til beskuelse p\u00e5 bordet.", "\u2013 Kieglekroas hjeml\u00f8se var det visst!", "Som aktiv byhistoriker og byvandringsguru i en \u00e5rrekke er han langt fra hjeml\u00f8s, tvert imot, han er vel mer hjemmekjent i denne byen enn de aller fleste. Men Kiegla er favoritten, han gleder seg til d\u00f8rene \u00e5pner igjen i november. For visst er de \u00abhjeml\u00f8se\u00bb tatt inn i varmen b\u00e5de p\u00e5 Grenaderen og p\u00e5 Eld etter brannen. Men Kiegla er n\u00e5 Kiegla da. Det er ikke alle steder man kan v\u00e6re komfortabel med \u00e5 benke seg rundt et bord fullt av \u00f8ldrikkende kompiser og selv innta sin r\u00f8dvin gjennom en sonde i nesa. Men det g\u00e5r alts\u00e5 helt greit p\u00e5 Kiegla. Men vent \u2013 r\u00f8dvin i sonde?!", "\u2013 Jo, hvis du m\u00e5 f\u00f4res gjennom en sonde, s\u00e5 kan du godt sette inn r\u00f8dvin. Det er bare \u00e5 trekke opp ei stor spr\u00f8yte og trykke sakte inn. Skyll med litt vann, s\u00e5 f\u00e5r du med deg alt!", "Der har vi alts\u00e5 bruksanvisningen p\u00e5 r\u00f8dvinsonde, presentert p\u00e5 informativt og ganske lattermildt vis. Men hva kan forhistorien v\u00e6re til noe slikt?", "Ikke fullt s\u00e5 festlig. Det begynte med en halsbetennelse, fortsatte med en tur til legevakta, stikkpr\u00f8ver. Og videre til en alvorlig overlege. Kreft.", "\u2013 Ok, kreft. Prognose? Det var min m\u00e5te \u00e5 ta det p\u00e5. N\u00e5r du f\u00e5r beskjeden, m\u00e5 du bare stole p\u00e5 at legene gj\u00f8r det de skal. Jeg vil heller sitte her litt istykkersk\u00e5ret enn \u00e5 v\u00e6re aske i en boks. Haha!", "For sk\u00e5ret i ble han, etter operasjonen ble halsen atskillig tynnere, kroppen ogs\u00e5. 25 kilo forsvant i en fei.", "\u2013 Men det var fremdeles nok igjen!", "Han ler hjertelig over sin halve hals og tar en jafs av bollen. Innr\u00f8mmer at operasjon og str\u00e5lebehandling tok p\u00e5, men nekter \u00e5 ta det d\u00f8dsens alvorlig. Dessuten er det g\u00e5tt to og et halvt \u00e5r, og han er halvveis til friskmelding.", "\u2013 Det h\u00f8res ganske heftig ut?", "\u2013 Det var en episode. Det var helt greit, sier han lett og t\u00f8rker bort litt melissn\u00f8 fra barten.", "\u2013 Og mens jeg hadde den sonden, kunne jeg jo kj\u00f8pe den billigste r\u00f8dvinen, det spilte jo ingen rolle hvordan den smakte!", "\u2013 Er det ok \u00e5 skrive det der med r\u00f8dvinen?", "\u2013 Ja, jeg vil gjerne bli husket for det! Hahahaha!", "Nei, Terje Bratberg er ikke en mann som lar seg bekymre av d\u00f8den.", "\u2013 Jeg er ikke noe redd for \u00e5 d\u00f8. Men det har ikke noen hast!", "Man m\u00e5 leve mens man kan. Er det noen som lever etter tesen om \u00abdet gode liv\u00bb, s\u00e5 m\u00e5 det v\u00e6re denne mannen. Selv om han kan betro meg en sykdom til.", "\u2013 En jeg er veldig stolt av. Podagra! Jeg fryktet jo at det var noe veldig alvorlig. Og s\u00e5 var det de gamle, vellystiges sykdom! Hahaha!", "Til tross for at podagra, ogs\u00e5 kalt Kaptein Voms sykdom, skal v\u00e6re ganske smertefull, er den visst midt i blinken for Terje Bratberg, som n\u00e6rmest str\u00e5ler av entusiasme over livsstilsykdommen sin, uanfektet av at lange middager med alkohol i glasset ikke er \u00e5 anbefale dem som har f\u00e5tt Kaptein Voms vonde urinsyre-t\u00e5 p\u00e5 nakken.", "\u2013 Nei, du skal ikke ha for mye fett og ikke drikke for mye r\u00f8dvin. Jeg spiser masse fett og drikker masse r\u00f8dvin og synes det er helt perfekt!", "Han ler lykkelig.", "\u2013 Hvis jeg kjenner at et anfall er p\u00e5 vei, tar jeg heller en ekstra tablett.", "Han konstaterer blidt at han nok ogs\u00e5 har kroppsfasongen til felles med nevnte kaptein. Men med en forkj\u00e6rlighet for tradisjonsmat, et enormt kontaktnett, gode venner som deler b\u00e5de matentusiasmen og kokkegleden og som attp\u00e5til bor i andre enden av samme hus. Ja, da blir det mange gode stunder og mye god mat i stua. Eller rettere sagt, i Thomas Angells stuer.", "Det er dit vi skal n\u00e5, til \u00abkollektivet\u00bb i Kongens gate, der Terje Bratberg sammen med historiekollega Daniel Johansen for noen \u00e5r siden spleiset p\u00e5 830 fredede kvadratmeter fra 1768. Litt av et prosjekt, som Terje skal fortelle mer om n\u00e5r vi har sl\u00e5tt oss ned i biblioteket hans, som ogs\u00e5 er kontor og \u00e5sted for tilblivelsen av historikerens utallige artikler og bokprosjekter. For tiden er det Frostgruppens historie og \u00abBarnas byhistorie\u00bb som har fylt arbeidsdagen hans utover en f\u00f8rtiprosents konservatorstilling p\u00e5 Sverresborg.", "Derfor har vi forlatt kafeen p\u00e5 Nordre, tatt vestover gjennom Sommerveita og passerer Torvets nye scene, \u00abUfoen\u00bb.", "\u2013 Gyselig, heslig, stygg og motbydelig, er byhistorikerens kontante dom mens vi rusler videre mot Prinsenkrysset, hvor han kaster et olmt blikk mot nybygget som er kommet opp der gamle V\u00e6kteren brant og forsvant i 2002.", "\u2013 Se p\u00e5 det der! Det historiske bysenteret er jo det viktigste kulturminnet vi har i Trondheim! Det er helt ufyselig at hver gang det g\u00e5r tapt et hus, s\u00e5 bygger de ikke fasadekopier slik de gj\u00f8r ellers i Europa. Her skal arkitekten p\u00e5 liv og d\u00f8d sette sitt preg p\u00e5 det. Se, s\u00e5 stygt!", "\u2013 Du er sikkert p\u00e5 god fot med byantikvar Gunnar Houen ...", "\u2013 Ja, jeg er jo leder for byhistoriekomiteen, og han sitter jo der.", "Selvsagt. Terje Bratberg har mange roller i styre og stell og sitter i b\u00f8ttevis av foreninger. Historie. Mat. Drikke. Norske akevitters venner. Cha\u00eene des R\u00f4tisseurs.", "\u2013 Jeg gidder ikke \u00e5 springe rundt og v\u00e6re asket. Men det er det vel heller ikke noen som har mistenkt meg for!", "Men han har faktisk s\u00e5 vidt uttalt tanken. Den gangen han bodde p\u00e5 \u00d8ya og mistet nesten alt han eide i brann.", "Han sitter p\u00e5 fortidsminneforeningens kontor nede i B\u00f8ndernes hus n\u00e5r det skjer. Holder p\u00e5 med sine ting, helt uvitende om at et drama er i full utvikling p\u00e5 \u00d8ya. S\u00e5 kommer telefonen. \u00abHuset ditt brenner\u00bb. Han har \u00e9n tanke i hodet n\u00e5r han springer hjemover: Boksamlingen. Det han finner er 3000 titler som stinker av r\u00f8yk og sot. En usedvanlig rikholdig samling av historiske verk er selv blitt historie.", "\u2013 Det var jo tragisk. Men \u00e6sj, jeg er jo ikke akkurat noen sart liten blomst. Man m\u00e5 jo bare starte p\u00e5 nytt.", "Denne nye strarten skulle alts\u00e5 bli et liv i askese. Fjorten dager holdt han stand, f\u00f8r han gikk bananas og svei av 100000 av forsikringspengene p\u00e5 antikviteter. Det var h\u00f8sten 2002 og tidenes minimalist-sprekk var et faktum.", "\u2013 Dette komplette settet av Danmarks adels \u00e5rbok var noe av det f\u00f8rste jeg kj\u00f8pte etter brannen, sier han forn\u00f8yd og peker opp p\u00e5 en hylle der skatten st\u00e5r. For n\u00e5 har vi kommet fram til Thomas Angells stuer, i hans fl\u00f8y i andre etasje. Vi er blitt m\u00f8tt av et par godlynte skabeloner, terrierne S\u00f8lvi og Sofus, som er et slags felleseie mellom Terje selv, historikerkollega Daniel og hans foreldre, som alle bor i huset. N\u00e5 har de \u2013 terrierne alts\u00e5 \u2013 tasset etter oss inn i biblioteket. Det er et rom kledt med b\u00f8ker fra golv til tak og som dermed skiller seg fra resten av Terjes leilighet, som flommer over av bilder, v\u00e5penskjold og nips. Noe av \u00abkvalitetsnipsen\u00bb er flere tusen \u00e5r gamle antikviteter. Ogs\u00e5 huset selv, snart 250 \u00e5r gammelt, passer en historiker. Men prosjektet ble etter hvert s\u00e5pass stort at han valgte \u00e5 selge seg ut.", "\u2013 S\u00e5 n\u00e5 er jeg \u00abk\u00e5rkaill p\u00e5 livstid\u00bb. For det er et forferdelig artig hus \u00e5 bo i.", "\u2013 Men uten samboer?", "\u2013Nei, nei, den siste samboeren dro for mange \u00e5r siden. Og det skj\u00f8nner jeg godt. Hahaha! For n\u00e5r jeg holder p\u00e5 med en bok, legger jeg bort alt annet. Det ble for lite oppmerksomhet igjen til ham. Jeg er veldig morsom til festbruk, men kan v\u00e6re noks\u00e5 traurig i hverdagslivet.", "S\u00e5 i dag er det hundene og \u00abhuset\u00bb som er familien. Hyppige fellesmiddager, felles helgebrunsjer, lange samtaler. Tettere naboforhold enn de fleste har. Og alts\u00e5 to skotske terriere p\u00e5 deling.", "\u2013 Jeg kunne ikke tenke meg et liv uten hund, sier han med kj\u00e6rlig r\u00f8st, henvendt til Sofus. For at hunder kan v\u00e6re gode \u00e5 ha, har han erfart helt fra han var bitteliten guttunge p\u00e5 Beitstad og kr\u00f8p inn hundeluka til bestefarens buhunder i fj\u00f8set hver gang noe, ehh, uheldig, hadde skjedd.", "\u2013 N\u00e5r jeg hadde gjort noe faenskap, var det lynraskt inn luka til bikkjene, og s\u00e5 satt jeg der til situasjonen hadde roet seg.", "Han hadde visstnok rikelig med anledninger til \u00e5 bli godt kjent med hundene.", "Terje er bare en guttunge, kanskje fem-seks \u00e5r, men han er en driftig liten fyr, med \u00f8rer som f\u00e5r med seg mye mer enn de voksne tror. Og n\u00e5 har han h\u00f8rt faren snakke om at det er p\u00e5 tide \u00e5 f\u00e5 ut vinduene i fj\u00f8set. Det er ikke noe \u00e5 vente med, allerede dagen etter g\u00e5r Terje og en kamerat til aksjon.", "\u2013 Kameraten min knuste de tre \u00f8verste rutene med staur, jeg tok de tre nederste med stein, flirer Terje. De rakk 60 ruter f\u00f8r de rundet hj\u00f8rnet til forsiden av fj\u00f8set og to forbannede fedre kom springende.", "\u2013 Jeg var lynraskt inn hundeluka. Der satt jeg helt til morfar kom og l\u00e5ste opp utp\u00e5 ettermiddagen. Det var en av de f\u00e5 gangene jeg fikk juling. Jeg syntes selv jeg fortjente det.", "Han ler s\u00e5 han rister, kan leve godt med minnene om barndommens hyss og drar like godt i vei med favoritthistorie nummer to. En liten gutt har \u00f8rene p\u00e5 stilk n\u00e5r faren legger ut om at han vil rive den gamle garasjen som st\u00e5r delvis p\u00e5 stolper uti elva. Terje tenker med seg selv at enkleste rivningsmetode m\u00e5 v\u00e6re \u00e5 sage av disse stolpene. Det fungerer utmerket. B\u00e5de garasjen, folkevogna og faren havnet i elva.", "\u2013 Det kunne jo g\u00e5tt riktig galt?", "\u2013 Ikke med far min. Han var seigliva.", "Han sier det med et smil. Men noe er annerledes. Kanskje er det frav\u00e6r av den hjerteligheten som preger s\u00e5 mange av hans historier. Faren er ingen helt i Terje Bratbergs liv.", "Familiehistorien ble da heller ikke helt uten friksjoner, da moren i sin ungdom fant seg en kj\u00e6reste som valgte nazistenes side og dro til \u00f8stfronten som 17-\u00e5ring.", "\u2013 Han ble skutt og sendt hjem seint i \u201944. P\u00e5 en tid da alle andre fors\u00f8kte \u00e5 komme seg ut, meldte tullingen seg inn, sukker Terje oppgitt. Og hjemme p\u00e5 Beitstad satt morens far som leder av Hjemmefronten.", "\u2013 Jeg m\u00e5 si at muttern begikk litt av et ungdomsoppr\u00f8r da hun giftet seg med fattern, konstaterer han i dag. Men s\u00e5 varte det heller ikke. Skilsmissen kom da Terje var seks. Faren forsvant ut av s\u00f8nnens liv, tilsynelatende uten \u00e5 etterlate seg noe stort savn.", "\u2013 Tja, kameratene mine syntes han var morsom. Det syntes ikke jeg. Han var en god forteller, men han fortalte akkurat de samme historiene. Jeg var s\u00e5 lei av dem.", "Det ligger nok muligens mer bak Terjes manglende beundring for faren enn at han gjentok fortellingene sine. Men s\u00e5 forsvant han alts\u00e5 til Oslo. Og da moren noen \u00e5r senere fant seg en ny mann og flyttet p\u00e5 g\u00e5rd noen kilometer unna, valgte ti \u00e5r gamle Terje \u00e5 bli der han var, hos besteforeldrene.", "\u2013 Valget var ikke vanskelig. Min interesse for g\u00e5rdsarbeid har aldri v\u00e6rt utpreget, p\u00e5peker han t\u00f8rt. Interessen for landsbygda var ikke s\u00e6rlig st\u00f8rre. Da han var 16, hadde han f\u00e5tt nok. Han stakk til Oslo, der han jobbet et \u00e5r i Statens pensjonskasse, f\u00f8r han tok det avsluttende \u00e5ret p\u00e5 gymnaset.", "\u2013 Jeg m\u00f8tte igjen faren min der nede. Det var greit, han var en mann som spanderte middag, sier han. Men diskutere med ham, gjorde han aldri. Og andre verdenskrig kan han fremdeles ikke fordra.", "\u2013 Far fortalte sine historier, og morfar fortalte sine historier. Og begge to s\u00e5 p\u00e5 seg selv som store helter. Jeg var s\u00e5 lei! Det er ikke uten grunn at jeg er kulturhistoriker, krigshistorie kan jeg ikke.", "\u2013 Du er en fredens mann?", "\u2013 Ikke n\u00f8dvendigvis, jeg kan v\u00e6re ganske stridbar om det er noe jeg vil kjempe for.", "Det finnes motsetninger. Terje har en del av dem i seg. Han er godlynt og blidspent, men kan v\u00e6re hissig som en terrier og br\u00e5tenne p\u00e5 alle pluggene. Som n\u00e5r han avsl\u00f8rer bl\u00f8ffmakere. Forfalskninger. Idioti. N\u00e5r noen plager andre.", "\u2013 Men alle mine kamper er verbale, jeg har ikke sl\u00e5ss siden jeg var guttunge.", "Sitt ekte j\u00e5leri har han kanskje med seg fra morfaren, senterpartipolitiker med masse verv. Men ikke i \u00abPer Borten-style\u00bb med plenklipping i underbukse og hatt.", "\u2013 Da han fikk for seg at han skulle bryte opp en skogteig til \u00e5ker, gjorde han det i hvit skjorte og slips, sier Terje, som selv stiller til intervju med hvitskjorte med broderte initialer p\u00e5 ermet. Og i sl\u00f8yfen som er hans varemerke. Og n\u00e5r det skal v\u00e6re stas: Kjole og hvitt.", "For et par ganger i \u00e5ret stiller Terje Bratberg med venner til herremiddag i full galla.", "\u2013 Vi kaller oss \u00abForeningen til snibelens fremme\u00bb, kan han fortelle, og utdyper heldigvis:", "\u2013 Det er frakk med livkjole. Jeg m\u00e5 vel ta litt av \u00e6ren for foreningen, for jeg har bestandig likt kjole og hvitt.", "Snobbete, helt greit. Arrogant og lat er andre karakteristikker han setter p\u00e5 seg selv. Men lat? I tillegg til \u00e5 v\u00e6re i full sving med \u00e5 bygge opp Sverresborgs byavdeling, har han snakket med horder av byens befolkning rundt i byen. If\u00f8lge de som kjenner ham er hans formidlingsevne eksepsjonell. Dessuten produserer han b\u00f8ker p\u00e5 l\u00f8pende b\u00e5nd, gjerne flere om gangen.", "\u2013 I motsetning til de fleste menn evner jeg \u00e5 ha to tanker i hodet samtidig, humrer han.", "N\u00e5 skal noe av dette hodets innhold ut i bokform. Og mens barna straks skal f\u00e5 sin egen byhistorie, st\u00e5r en voksengruppe med passene klare for en Bratberg-guidet tur til Roma. Hele oktober vil st\u00e5 i Romas tegn. Og snart er det jul, med tradisjonsmat i overflod i Thomas Angells stuer.", "Det gode liv m\u00e5 leves mens man kan."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "12df8d45d531e84381cd91c023fbe1d38afea4f05101f4a0aedc88b03c5451fc"}, {"field": "createtime", "value": "2017-05-01T16:56:59.000Z"}, {"field": "description", "value": "En spradebasse med tversover og to skotske terriere p\u00e5 vandring i Trondheim. Det kan bare v\u00e6re \u00e9n mann."}, {"field": "dominantimage", "value": "http://www.adressa.no/incoming/article11600875.ece/jtn0lj/ALTERNATES/w980-default/MDTerjeBratberg01616211.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d820ad1c069a665b004fa8bedd9cc75892dffc0.jpg?5978ee16"}, {"field": "dominantthumbnaildimensions", "value": "300x169"}, {"field": "heading", "value": ["En vandrehistorie -adressa.no", "Kieglas gallionsfigur", "Vondt i halsen, vin i nesen", "Kaptein Voms gode liv", "Thomas Angell med venner", "Maksimal minimalist", "\u2013 TEEEEERJE!!!", "Motstand i familien", "Pitbullterje"]}, {"field": "id", "value": "7d820ad1c069a665b004fa8bedd9cc75892dffc0"}, {"field": "keyword", "value": ["Hilde \u00d8stmoe", "Ukeadressa", "Terje Bratberg", "Portrettet"]}, {"field": "keywords", "value": "Hilde \u00d8stmoe,Ukeadressa,Terje Bratberg,Portrettet"}, {"field": "kw-category", "value": ["pluss", "magasin"]}, {"field": "kw-concept", "value": ["tide", "hus", "historiske", "brann", "dag", "faren", "nei", "barna", "gamle", "far", "historiker", "ler", "liv", "sonde", "stua", "vann", "historie", "r\u00f8dvin", "mann", "m\u00f8t", "terrier", "byen", "hund", "\u00e5ret", "stort", "skotske terriere", "bok", "full"]}, {"field": "kw-entity", "value": ["danmarks", "\u00f8ya", "hjemmefronten", "ufoen", "hannah ryggen-senteret og austr\u00e5ttborgen", "utviklingen", "grenaderen", "kongens", "gaustad", "nordenfjeldske kunstindustrimuseum", "frostgruppens", "eld", "sommerveita", "nordre", "sofus", "per borten", "kieglekroas", "byguiden", "foreningen", "v\u00e6kteren", "s\u00f8lvi og sofus", "barnas", "austr\u00e5tt", "sverresborg", "somma", "r\u00f4tisseurs", "prinsenkrysset", "b\u00f8ndernes", "kaptein voms", "g\u00e5rds", "falstad museum", "kiegla", "sofus og s\u00f8lvi", "beitstad", "britannia", "statens", "trondheim byleksikon", "torvets"]}, {"field": "kw-location", "value": ["europa", "oslo", "roma", "rissa"]}, {"field": "kw-pageclass", "value": "article"}, {"field": "kw-person", "value": ["gunnar houen", "terje bratberg", "daniel johansen", "jens bjelkes", "hannah ryggen-senteret", "thomas angell"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article11600875.ece/jtn0lj/ALTERNATES/w980-default/MDTerjeBratberg01616211.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En vandrehistorie"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/09/26/En-vandrehistorie-11600549.ece"}, {"field": "pageclass", "value": ["article"]}, {"field": "publishtime", "value": "2015-09-26T08:50:25.000Z"}, {"field": "recs-articleid", "value": "11600549"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-09-26T08:50:25.000Z"}, {"field": "recs-rawtitle", "value": "En vandrehistorie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "En spradebasse med tversover og to skotske terriere p\u00e5 vandring i Trondheim. Det kan bare v\u00e6re \u00e9n mann."}, {"field": "thumbnail", "value": "http://content-thumbnail.cxpublic.com/content/thumbnail200x150/7d820ad1c069a665b004fa8bedd9cc75892dffc0.jpg?5978ee16"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T19:31:34.000Z"}, {"field": "title", "value": "M\u00f8t Trondheims vandrende byleksikon"}, {"field": "url", "value": "http://www.adressa.no/pluss/magasin/2015/09/26/En-vandrehistorie-11600549.ece"}, {"field": "urlhash", "value": "7d820ad1c069a665b004fa8bedd9cc75892dffc0"}], "score": 0.38222304, "siteId": "9222270286501375973", "id": "7d820ad1c069a665b004fa8bedd9cc75892dffc0"}

