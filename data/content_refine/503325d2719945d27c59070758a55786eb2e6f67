{"fields": [{"field": "modifiedtime", "type": "time", "value": "2012-04-11T15:12:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["frode flems\u00e6ter", "forsker ved norsk senter for bygdeforskning"]}, {"field": "body", "value": ["Saken oppdateres.", "Det siste tallet fra SSB er 34500 ubebodde landbrukseiendommer, og det blir mange hus uten lys i vinduene. Samtidig sitter landbruks- og matministeren, denne gangen Lars Peder Brekk, nok en gang og kl\u00f8r seg i hodet over hvordan man skal \u00f8ke omsetningen av disse eiendommene.", "N\u00e5r Brekk skal utvikle nye politiske virkemiddel for \u00e5 \u00f8ke omsetningen av sm\u00e5bruk er det viktig \u00e5 dra l\u00e6rdom fra tidligere fors\u00f8k. Det m\u00e5 tenkes n\u00f8ye igjennom hvilke prinsipper nye virkemidler skal utformes etter. Er det alltid den \u00f8konomiske gulroten som p\u00e5virker folk sine beslutninger? Jeg tror ikke det. Arealgrensen i konsesjonsloven ble endret i to steg i 2001 og 2003. F\u00f8r endringene var kun eiendommer mindre enn 5 dekar fritatt fra konsesjonsplikten, mens etter 2003 ble eiendommer med mer enn 20 dekar fulldyrket jord eller mer enn 100 dekar totalt konsesjonsbelagt.", "Det eksisterer priskontroll, s\u00e5kalt landbrukstakst, p\u00e5 eiendommer som er konsesjonsbelagt, og eiendommene kan dermed ikke omsettes til markedspris. Ved \u00e5 \u00f8ke arealgrensen ble det fra myndighetenes side forventet at flere eiendommer som f\u00f8r var underlagt priskontroll, men som n\u00e5 kunne omsettes til markedspris, ble lagt ut for salg. Dette var et politisk virkemiddel som ble iverksatt for \u00e5 \u00f8ke omsetningen av sm\u00e5bruk, og dermed legge til rette for at sm\u00e5bruk som var fraflyttet skulle f\u00e5 nye eiere og lys i vinduene, og dermed styrke lokalsamfunn i distriktene. Differansen mellom landbrukstakst og markedstakst p\u00e5 sm\u00e5bruk er ofte sv\u00e6rt h\u00f8y, og den potensielle \u00f8konomiske gevinsten for eiere av sm\u00e5-brukene som ble p\u00e5virket av endringene i konsesjonsloven er derfor betydelig. Likevel er det mye som tyder p\u00e5 at eiere av sm\u00e5bruk fremdeles i stor grad vegrer seg for \u00e5 legge eiendommene sine ut for salg.", "Det liberale synet p\u00e5 eiendom og eierskap forutsetter eiendommen som et objekt som \u00e8n enkelt eier har all makt over, og der beslutninger er basert p\u00e5 \u00f8konomisk rasjonalitet. Endring-ene i konsesjonsloven kan sies \u00e5 v\u00e6re basert p\u00e5 et slik eiendomssyn. Jeg vil imidlertid hevde at eiere praktiserer eierskapet sitt ut fra et atskillig mer nyansert og kontekstuelt definert syn p\u00e5 eiendom og eierskap basert p\u00e5 sosiale og f\u00f8lelsesmessige relasjoner. I min doktorgrad har jeg unders\u00f8kt eiendommer som er p\u00e5virket av endringene i arealgrensen i konsesjonsloven, og jeg har intervjuet et utvalg av eiere og selgere av slike eiendommer. \u00d8konomi er ut fra etliberalt eiendomssyn antatt \u00e5 v\u00e6re en viktig faktor, men min studie viser at \u00f8konomi ofte er viktig f\u00f8rst etter at avgj\u00f8relsen om \u00e5 selge er tatt. Det er derimot spesielt to andre faktorer som er viktige n\u00e5r store beslutninger om eiendommens fremtid faktisk skal tas.", "For det f\u00f8rste er  slekt en sv\u00e6rt viktig faktor som styrer folk sine beslutninger. Eiere synes \u00e5 betrakte seg selv som en representant for slekta, og at dermed b\u00e5de tidligere og kommende generasjoner burde v\u00e6rt tatt med p\u00e5 r\u00e5d. Dette vanskeliggj\u00f8r selvsagt avgj\u00f8relser og f\u00f8rer ofte til at ansvaret blir utsatt og overf\u00f8rt til neste generasjon, selv om eiendommen er aldri s\u00e5 lite brukt.", "For det andre viser studiet at hjemmet , og den tilh\u00f8righeten man f\u00f8ler til hjemmet, er styrende n\u00e5r store avgj\u00f8relser skal tas. Det er kjent at aktivitet skaper tilh\u00f8righet, og aktiviteten p\u00e5 sm\u00e5bruket gjennom et langt liv, b\u00e5de i form av arbeid og lek, har i mange tilfeller skapt en sterk tilh\u00f8righet til hele eiendommen. Studien viser hvordan henholdsvis slekt og hjem faktisk skaper og befester eiendom, samtidig som at eiendommen ogs\u00e5 har en sv\u00e6rt viktig rolle for \u00e5 definere slekt og hjem. Det blir dermed umulig \u00e5 betrakte eiendommen som atskilt fra subjektive sosialerelasjoner. Hovedkonklusjonen i studien er at eiendom handler vel s\u00e5 mye om sosiale og f\u00f8lelsesmessige relasjoner i forhold til et fysisk objekt, som en-til-en-relasjoner mellom \u00e8n eier og hans/hennes fysiske eiendom. P\u00e5 grunn av de sosiale og emosjonelle aspektene ved det \u00e5 eie sm\u00e5bruk, ser ikke eiere ut til \u00e5 bli p\u00e5virket av endringene i konsesjonsloven i den grad myndighetene hadde forventet. Det synes \u00e5 v\u00e6re uoverensstemmelse mellom p\u00e5 den ene siden hvordan eierskap er forventet \u00e5 fungere ut fra et formelt, juridisk perspektiv basert p\u00e5 forestillingen om \u00f8konomisk rasjonelle eiere og p\u00e5 den andre siden hvordan eierskap faktisk oppleves og praktiseres av den enkelte eier av norske sm\u00e5bruk.", "For \u00e5 \u00f8ke omsetningen av norske sm\u00e5bruk m\u00e5 vi l\u00f8sne litt p\u00e5 de sterke bindingene mellom folk og eiendom vi har i Norge. Mange av disse sosiale og emosjonelle bindingene virker positivt p\u00e5 aktive g\u00e5rdsbruk, men n\u00e5r drifta legges ned ser vi at bindingene faktisk er for sterke, og de virker ofte mot sin hensikt med \u00e5 skape tomme hus, tunge sinn og et kulturlandskap i forfall. Denne forskningen er ikke et innlegg i debatten om reguleringer vs. markedsliberalisme i landbruket. Det er heller et fors\u00f8k p\u00e5 \u00e5 se bort fra denne ofte (mis)brukte referanserammen. Det er nemlig ikke s\u00e5 fruktbart at alle meningsytringer skal plassere seg et sted p\u00e5 denne aksen. \u00c5 regulere eller liberalisere seg bort fra sosiale og f\u00f8lelsesmessige eiendomsrelasjoner er vanskelig.", "Et viktig poeng for Brekk, og andre politikere og forvaltere, \u00e5 ta med seg fra denne forskningen er at graden av overensstemmelse mellom hvordan eiendommer er betraktet ut fra et formelt og juridisk perspektiv og hvordan eiendommer faktisk er \u00ablevd\u00bb og opplevd av den enkelte eier, er avgj\u00f8rende med tanke p\u00e5 effekten av politiske og juridiske virkemidler.", "frode.flemsater@bygdeforskning.no"]}, {"field": "category0", "value": "meninger"}, {"field": "contenthash", "value": "0d051037a7fb6c313c7fe4e69948aff7f65877e2d211f276b47a5660f54f1abe"}, {"field": "createtime", "value": "2013-10-17T21:23:38.325Z"}, {"field": "description", "value": "F\u00f8rstesideoppslaget i Adresseavisen 21. juni er enda en bekymringsmelding over alle sm\u00e5brukene som st\u00e5r tomme."}, {"field": "dominantimage", "value": "http://www.adressa.no/incoming/article1359590.ece5/ALTERNATES/w980-default/Kronikkfoto%202906"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/503325d2719945d27c59070758a55786eb2e6f67.jpg?5980f8a9"}, {"field": "dominantthumbnaildimensions", "value": "300x169"}, {"field": "heading", "value": "Sm\u00e5bruk til besv\u00e6r -adressa.no"}, {"field": "id", "value": "503325d2719945d27c59070758a55786eb2e6f67"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "real-estate"}, {"field": "kw-concept", "value": ["eie", "eiendom", "enkelt eier", "\u00f8ke omsetningen"]}, {"field": "kw-entity", "value": "adresseavisen"}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "lars peder brekk"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1359590.ece5/ALTERNATES/w980-default/Kronikkfoto%202906"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sm\u00e5bruk til besv\u00e6r"}, {"field": "og-type", "value": "article"}, {"field": "og-url", "value": "http://www.adressa.no/meninger/article1499928.ece"}, {"field": "pageclass", "value": ["article"]}, {"field": "publishtime", "value": "2010-06-29T08:15:02.000Z"}, {"field": "recs-articleid", "value": "1174821"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-06-29T08:15:02.000Z"}, {"field": "recs-rawtitle", "value": "Sm\u00e5bruk til besv\u00e6r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "F\u00f8rstesideoppslaget i Adresseavisen 21. juni er enda en bekymringsmelding over alle sm\u00e5brukene som st\u00e5r tomme."}, {"field": "thumbnail", "value": "http://content-thumbnail.cxpublic.com/content/thumbnail200x150/503325d2719945d27c59070758a55786eb2e6f67.jpg?5980f8a9"}, {"field": "thumbnailfullheightdimensions", "value": "200x1408"}, {"field": "timestamp", "value": "2017-08-01T21:54:49.000Z"}, {"field": "title", "value": "Sm\u00e5bruk til besv\u00e6r"}, {"field": "url", "value": "http://www.adressa.no/meninger/article1499928.ece"}, {"field": "urlhash", "value": "503325d2719945d27c59070758a55786eb2e6f67"}], "score": 0.8010982, "siteId": "9222270286501375973", "id": "503325d2719945d27c59070758a55786eb2e6f67"}

