{"fields": [{"field": "modifiedtime", "type": "time", "value": "2012-04-17T14:05:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "bj\u00f8rn garberg . ph.d./sinolog"}, {"field": "body", "value": ["Saken oppdateres.", "Oppstyret rundt fakkelstafetten utl\u00f8ste en heftig diskusjon om Kinas forhold til menneskerettigheter. Betegnende nok var det ikke kinesiske menneskerettighetsaktivister som for\u00e5rsaket dette, men etniske minoriteter som satte sp\u00f8rsm\u00e5lstegn ved Kinas politikk i deres omr\u00e5der. Dette er et annet aspekt ved menneskerettighetssituasjonen i Kina: forholdet mellom staten og minoritetene. Den kinesiske majoritetsbefolkningen - som betegner seg selv som \u00abh\u00e0n-kinesere\u00bb - utgj\u00f8r i dag ca. 92 % av landets 1,3 milliarder store befolkning, hvilket betyr at nesten 110 millioner av landets innbyggere tilh\u00f8rer en etnisk minoritet. En stor del av disse minoritetene er kinesiskspr\u00e5klige og ligger kulturelt veldig n\u00e6rt opp til h\u00e0n-kineserne.", "Graden av integrasjon og i hvilken grad man identifiserer seg som \u00abkineser\u00bb eller som fullverdig borger av den kinesiske staten, er sterkt varierende. Det store flertallet av minoritetsbefolkningen har da heller ingen eller f\u00e5 konflikter med majoritetssamfunnet, men som begivenhetene de siste m\u00e5nedene har vist, finnes problemer og i enkelte tilfelle ser motsetningene ut til \u00e5 vokse. Selv om Kinas \u00f8konomiske utvikling har n\u00e5dd Tibet og Xinjiang, er det i mindre grad enn resten av landet og i tillegg er \u00f8kende uroligheter pga \u00f8kt h\u00e0n-kinesisk tilstedev\u00e6relse en konsekvens.", "Formelt har Kinas 55 etniske minoriteter de samme rettigheter som alle andre borgere, samt at de har noen privilegier som majoritetsbefolkningen ikke har: de er med visse forbehold unntatt ettbarns-politikken og de har ogs\u00e5 krav p\u00e5 egne representanter til Folkekongressen. Faktisk garanterer Kinas grunnlov for deres rettigheter p\u00e5 mange omr\u00e5der som andre land ikke gj\u00f8r for sine minoriteter; utfordringen ligger i hvordan loven blir brukt. Lovverket som skal regulere forholdet majoritet/minoritet var opprinnelig modellert etter Sovjetunionen. Kina etablerte det som i navnet skulle v\u00e6re selvstyrte provinser, men utviklet politikken i en annen retning: mens delrepublikkene i Sovjetunionen fikk rett til \u00e5 trekke seg ut av unionen - en rettighet som ble reell med kommunismens fall, s\u00e5 ble dette sl\u00f8yfet fra kommunistenes partiprogram allerede f\u00f8r de kom til makten.", "Begrunnelsen for dette var \u00e5 sikre enhet og sikkerhet mot Japans ekspansjonspolitikk. En annen grunn var at Kina ville opprettholde buffersoner mot andre stater som kunne gj\u00f8re territoriale krav, f\u00f8rst og fremst India/Storbritannia og Sovjetunionen. Disse \u00abrandsonene\u00bb utgj\u00f8r det som i Kina i dag er de autonome omr\u00e5dene Tibet, Xinjiang og Indre Mongolia. Det er ogs\u00e5 i disse omr\u00e5dene hvor det er mest uroligheter. Unntaket er Indre Mongolia hvor 80 % av befolkningen i dag er h\u00e0n-kinesere pga av en mer enn hundre \u00e5r gammel koloniseringspolitikk. Mange tibetanere og uigurer frykter at det samme vil skje i deres omr\u00e5der; for Tibets del gj\u00f8r den nye jernbaneforbindelsen kommunikasjonen med resten av Kina lettere enn f\u00f8r, og mange er redde for at dette vil f\u00f8re til storinnrykk av h\u00e0n-kinesere.", "Til tross for dette er over 90 % av befolkningen i Tibet etniske tibetanere. Eksil-tibetanere mener at dette tallet gir et falskt inntrykk ettersom det de regner som opprinnelige tibetanske omr\u00e5der er blitt opptatt i de kinesiske naboprovinsene. I disse omr\u00e5dene er tibetanere i klart mindretall. I Xinjiang har antallet av kinesere \u00f8kt fra 6 % til over 40 % i dag, noe som har f\u00f8rt til at mange uigurer f\u00f8ler seg kolonisert \u00f8stfra. Mange historikere mener at denne politikken er en fortsettelse av en gammel kinesisk praksis i randomr\u00e5dene - ofte betegnet som \u00absiviliseringsprosjekt\u00bb som skulle gj\u00f8re minoritetene til lydige unders\u00e5tter og sikre grenseomr\u00e5dene mot fiendtlige angrep.", "Kinas utfordring i de kommende \u00e5r er \u00e5 bevare sin legitimitet som statsmakt i disse omr\u00e5dene. Tibetanernes \u00e5ndelige leder, Dalai Lama, g\u00e5r ikke inn for full uavhengighet for Tibet, men krever en status som den Hong Kong har i dag, dvs. indre selvstyre, men underlagt kinesisk utenriks- og forsvarspolitikk. N\u00e5r det gjelder Xinjiang s\u00e5 har uigurene mindre tradisjon for \u00e5 identifisere seg med en egen nasjonalstat. Selv om det finnes eksil-grupperinger som kjemper for uavhengighet og som har medspillere i Xinjiang, s\u00e5 har f\u00e5 uigurer hittil v\u00e6rt interessert i en l\u00f8srivelse fra Kina, men faren er at dette antallet kan \u00f8ke. I alle tilfelle er det lite sannsynlig at terroristgrupper har noen utbredt st\u00f8tte i uigur-befolkningen.", "Kinas kommunistparti har til tross for - eller p\u00e5 grunn av - at de har hatt makten i nesten 60 \u00e5r ikke klart \u00e5 utvikle tilfredsstillende mekanismer til \u00e5 l\u00f8se konflikter med etniske minoriteter. Kriminalisering av opposisjonen har f\u00f8rt til at dialog har blitt vanskelig og har i enkelte tilfelle f\u00f8rt til \u00f8kt ekstremisme blant minoritetene - f.eks. i Xinjiang hvor det er sannsynlig den lille separatistbevegelsen har hatt st\u00f8tte fra Taliban og Al-Qaida. Videre har det f\u00f8rt til at minoritetene mangler ledere som kan tale deres sak overfor myndighetene. Kineserne var f.eks. ikke interessert i \u00e5 h\u00f8re p\u00e5 uiguren og Raftoprisvinneren Rebiya Kadeer. Dialog blir vanskelig og frustrasjonen brer seg. At kinesiske myndigheter i sommer var villige til \u00e5 tale med Dalai Lama er vel f\u00f8rst og fremst grunnet et behov for \u00e5 roe internasjonal opinion i forkant av OL, men kanskje kan det v\u00e6re en begynnelse for en videre utvikling.", "Forh\u00e5pentligvis vil partiet i en ikke for fjern fremtid klare \u00e5 starte en prosess i disse omr\u00e5dene som kan v\u00e6re positiv b\u00e5de for minoritetene og Kina som helhet. Minoritetene m\u00e5 sikres respekt, frihet til ut\u00f8velse av lokal kultur og religion og reell medbestemmelse. Veien som b\u00f8r utforskes finnes kanskje i den kinesiske grunnloven og i de opprinnelige ideene hos kommunistpartiet, dvs. det kreves ikke bare en \u00f8konomisk, men ogs\u00e5 en politisk utvikling. Uansett har Kina p\u00e5 sikt ikke noe \u00e5 tjene p\u00e5 ikke \u00e5 forbedre og harmonisere forholdet til sine minoritetsgrupper.", "b.garberg@gmail.com"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "065f564b3fc66132f66b1ff6221019bc78430774bad03789f0dba7f64f1b4622"}, {"field": "createtime", "value": "2017-03-30T20:08:44.000Z"}, {"field": "description", "value": "I de siste ukene har kinesiske medier meldt om arrestasjon av uigurer fra Xinjiang og avsl\u00f8ring av terroristgruppe med planer om terroraksjoner mot OL-arrangementet. Som kjent anklager kinesiske myndigheter grupper i Tibet og Xinjiang for separatisme."}, {"field": "dominantimage", "value": "http://www.adressa.no/incoming/article1259703.ece5/ALTERNATES/w980-default/Bj%C3%B8rn%20Garberg_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aedab47f650fc05c18986f5c7740ba067fe84c2c.jpg?59501ea9"}, {"field": "dominantthumbnaildimensions", "value": "300x169"}, {"field": "heading", "value": "Kina og minoritetene -adressa.no"}, {"field": "id", "value": "aedab47f650fc05c18986f5c7740ba067fe84c2c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["etniske minoriteter", "minoriteter", "omr\u00e5der", "kinesisk"]}, {"field": "kw-entity", "value": ["japans", "folkekongressen", "kinas 55", "taliban og al-qaida", "tibet og xinjiang", "xinjiang", "raftoprisvinneren rebiya kadeer", "sovjetunionen", "xinjiang og indre mongolia"]}, {"field": "kw-location", "value": ["hong kong", "india", "indre mongolia", "tibet"]}, {"field": "kw-pageclass", "value": "article"}, {"field": "kw-person", "value": "dalai lama"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1259703.ece5/ALTERNATES/w980-default/Bj%C3%B8rn%20Garberg_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kina og minoritetene"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1129753.ece"}, {"field": "pageclass", "value": ["article"]}, {"field": "publishtime", "value": "2008-08-08T08:43:00.000Z"}, {"field": "recs-articleid", "value": "1586102"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-08-08T08:43:00.000Z"}, {"field": "recs-rawtitle", "value": "Kina og minoritetene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I de siste ukene har kinesiske medier meldt om arrestasjon av uigurer fra Xinjiang og avsl\u00f8ring av terroristgruppe med planer om terroraksjoner mot OL-arrangementet. Som kjent anklager kinesiske myndigheter grupper i Tibet og Xinjiang for separatisme."}, {"field": "thumbnail", "value": "http://content-thumbnail.cxpublic.com/content/thumbnail200x150/aedab47f650fc05c18986f5c7740ba067fe84c2c.jpg?59501ea9"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-06-25T20:35:53.000Z"}, {"field": "title", "value": "Kina og minoritetene"}, {"field": "url", "value": "http://www.adressa.no/meninger/kronikker/article1129753.ece"}, {"field": "urlhash", "value": "aedab47f650fc05c18986f5c7740ba067fe84c2c"}], "score": 0.99011284, "siteId": "9222270286501375973", "id": "aedab47f650fc05c18986f5c7740ba067fe84c2c"}

