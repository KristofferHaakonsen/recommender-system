{"fields": [{"field": "modifiedtime", "type": "time", "value": "2012-06-19T08:16:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Movie"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "Film", "THE AVENGERS", "Amerikansk actioneventyr", "Regi: Joss Whedon", "Med: Robert Downey Jr., Scarlett Johansson, Chris Hemsworth, Mark Ruffalo, Chris Evans, Tom Hiddleston", "Her er omsider filmen som de siste \u00e5rs franchise av superheltfilmer fra Marvel-universet har bygd opp mot. Som mange andre lot jeg meg underholde av Robert Downey Jr. som \u00abIron Man\u00bb i 2008. De nye variantene av \u00abThe Incredible Hulk\u00bb (2009) og \u00abThor\u00bb (2011) hadde forn\u00f8yelige sider i all sin gigantomani, mens fjor\u00e5rets \u00abCaptain America\u00bb manglet b\u00e5de sjarm og stil.", "Her m\u00f8tes de alle, supplert med Scarlett Johansson som Black Widow og Jeremy Renner som Hawkeye. En moderne superheltfilm hvor Loke fra \u00c5sg\u00e5rd og en gjeng aliens truer jorda (dvs. Manhattan) mens Iron Man, Hulken, Thor og Captain America fors\u00f8ker \u00e5 redde verden. Det l\u00e5ter som ei underlig suppe i tid og rom, men funker overraskende bra.", "Filmen starter med till\u00f8p til kalkunfaktor, men vinner mye p\u00e5 begavede mennesker foran og bak kamera. Robert Downey Jr. har aldri v\u00e6rt morsommere som Iron Man, kul og lakonisk i Black Sabbbath-genser og replikker som: \u00abHva gj\u00f8r du, pilates?\u00bb som kommentar til overkroppen til Captain America, eller \u00abEnda en fra \u00c5sg\u00e5rd\u00bb n\u00e5r Thor med hammeren plutselig melder seg p\u00e5 i kampen.", "Britiske Tom Hiddleston gj\u00f8r v\u00e5r egen Loke til en effektiv variant av Lex Luthor, mens Scarlett Johansson, Mark Ruffalo (den hittil beste Hulken p\u00e5 film) og Jeremy Renner gir filmen et anstr\u00f8k av klasse som l\u00f8fter den til en av de mest underholdende, severdige kinofilmene fra Marvel-universet.", "LES OGS\u00c5: Scarlett ville ikke bli sexsymbol", "Filmen vil gj\u00f8re regiss\u00f8r og manusforfatter Joss Whedon til en av de nye storspillerne i amerikansk film. Han er ogs\u00e5 manusansvarlig for den kommende gr\u00f8sseren \u00abThe Cabin In The Woods\u00bb. Han viser her smartness og dyktighet i \u00e5 gj\u00f8re filmatisk underholdningsindustri i megaklassen med lekenhet og en viss snert.", "\u00abThe Avengers\u00bb er en vellykket popcornfilm. Til tross for b\u00f8lgedaler og ujevn bruk av 3D og Scarlett Johansson, forsvarer den sine 142 minutt. Politikere og myndigheter kommer d\u00e5rlig ut i m\u00f8te med katastrofen. N\u00e5r det r\u00f8yner p\u00e5, trengs det \u00e5penbart et usannsynlig lag med supre helter. Selv om finalegrepet gir filmen mye av dens sjarm, er det nok fare for at vi f\u00e5r m\u00f8te gjengen igjen. Om det blir like morsomt eller bra, er en annen sak."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "2e7374867d8cf7d09cac8eb41f720f86d14c6a54fd99fe857d561807f3c79511"}, {"field": "createtime", "value": "2017-03-26T10:19:25.000Z"}, {"field": "description", "value": "Artige replikker, stilige skuespillere og heftig action gj\u00f8r Marvels usannsynlige lag av helter mot Loke og aliens til skaml\u00f8st underholdende superheltfilm."}, {"field": "dominantimage", "value": "http://www.adressa.no/incoming/article2148484.ece5/ALTERNATES/w980-default/Film%20The%20Avengers_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dae9915a99e8284d24941888926298329d3f6331.jpg?594269ea"}, {"field": "dominantthumbnaildimensions", "value": "300x169"}, {"field": "heading", "value": "Bra suppe p\u00e5 superhelter -adressa.no"}, {"field": "id", "value": "dae9915a99e8284d24941888926298329d3f6331"}, {"field": "keyword", "value": "Movie"}, {"field": "keywords", "value": "Movie"}, {"field": "kw-category", "value": ["kultur", "filmanmeldelser", "film"]}, {"field": "kw-classification", "value": "arts-and-entertainment"}, {"field": "kw-concept", "value": "film"}, {"field": "kw-entity", "value": ["thor", "black sabbbath", "lex luthor", "black widow", "the cabin in the woods", "iron man", "hawkeye", "enda", "black widow og jeremy renner", "hulken", "thor og captain america", "loke", "the incredible hulk", "\u00e5sg\u00e5rd", "marvel", "avengers", "captain america", "joss whedon"]}, {"field": "kw-pageclass", "value": "article"}, {"field": "kw-person", "value": ["jeremy renner", "mark ruffalo", "tom hiddleston", "scarlett johansson", "robert downey jr"]}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/incoming/article2148484.ece5/ALTERNATES/w980-default/Film%20The%20Avengers_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bra suppe p\u00e5 superhelter"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article1812431.ece"}, {"field": "pageclass", "value": ["article"]}, {"field": "publishtime", "value": "2012-04-25T14:18:29.000Z"}, {"field": "recs-articleid", "value": "3207498"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2012-04-25T14:18:29.000Z"}, {"field": "recs-rawtitle", "value": "Bra suppe p\u00e5 superhelter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "Artige replikker, stilige skuespillere og heftig action gj\u00f8r Marvels usannsynlige lag av helter mot Loke og aliens til skaml\u00f8st underholdende superheltfilm."}, {"field": "thumbnail", "value": "http://content-thumbnail.cxpublic.com/content/thumbnail200x150/dae9915a99e8284d24941888926298329d3f6331.jpg?594269ea"}, {"field": "thumbnailfullheightdimensions", "value": "200x1550"}, {"field": "timestamp", "value": "2017-06-15T11:05:14.000Z"}, {"field": "title", "value": "Bra suppe p\u00e5 superhelter"}, {"field": "url", "value": "http://www.adressa.no/kultur/film/filmanmeldelser/article1812431.ece"}, {"field": "urlhash", "value": "dae9915a99e8284d24941888926298329d3f6331"}], "score": 0.7463909, "siteId": "9222270286501375973", "id": "dae9915a99e8284d24941888926298329d3f6331"}

