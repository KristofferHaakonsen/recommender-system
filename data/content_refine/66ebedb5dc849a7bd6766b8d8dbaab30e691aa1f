{"fields": [{"field": "modifiedtime", "type": "time", "value": "2012-06-18T11:52:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg ble kommandert til \u00e5 legge meg p\u00e5 gulvet med nesa ned, like ved var det en betongtrapp ned i kjelleren. S\u00e5 skulle jeg ligge i stram giv akt. Da var det en som tok meg i bena og dro meg ned trappa, forteller Nils Alte i dokumentarfilmen \u00abSkygger fra Falstad\u00bb av Frida J. Kr\u00fcger.", "- Ansiktet slo nedp\u00e5 hvert trinn. Hadde man f\u00e5tt beskjed om \u00e5 ligge i stram giv akt s\u00e5 gjorde man det. S\u00e5 m\u00e5tte jeg krabbe oppover og sleike opp blodet fordi jeg hadde s\u00f8lt i trappa. Det var en s\u00e5 vond, smertefull og fornedrende hendelse at det st\u00e5r for meg som det verste jeg har opplevd, sier Alte. Han var en av 5000 politiske fanger som satt p\u00e5 SS Strafgefangenenlager Falstad p\u00e5 Levanger under krigen. Historiene de gjenlevende forteller er glimt fra et levende helvete. Falstad var en av de fem st\u00f8rste fangeleirene i Norge, og 250 av fangene ble henrettet for illegal virksomhet mot tyskerne. Regiss\u00f8r Frida J. Kr\u00fcger (28) vokste opp fem minutter fra leiren, men visste knapt hva det var. Hun er ikke alene.", "- Det er s\u00e5 mange sterke historier som ikke har kommet frem, og mange av fangene har tiet om hva de opplevde fordi de ikke har blitt trodd. Formidlingen av krigshistorien til den neste generasjonen har ikke v\u00e6rt god. Det har v\u00e6rt fokusert mye p\u00e5 heltehistoriene. Men de som er p\u00e5 min alder har vokst opp med s\u00e5 mange helter, s\u00e5 det biter ikke p\u00e5 oss, mener Kr\u00fcger. Hun forteller at mange som har sett dokumentaren har blitt overrasket over at umenneskeligheten virkelig har skjedd her.", "Offentlig svikt", "- Mye har v\u00e6rt tabubelagt, sier Tone J\u00f8rstad, direkt\u00f8r ved Falstadsenteret.", "Det var da senteret skulle invitere p\u00e5r\u00f8rende og gjenlevende til Frigj\u00f8ringsjubileet i 1995 det ble oppdaget hvilken arv som var i ferd med \u00e5 g\u00e5 tapt. Det fantes ingen lister over tidligere innsatte og p\u00e5r\u00f8rende. Ingen systematisk dokumentasjon over hva som hadde foreg\u00e5tt i murhuset ved skogen.", "- Hvorfor har ingen brydd seg om dette f\u00f8r 50 \u00e5r etter? Uten ildsjelene hadde nesten alt blitt tapt, sier J\u00f8rstad.", "- I de fleste leirene satt det mange utlendinger. Fangenes krigshistorie har v\u00e6rt nedprioritert fordi det ikke har handlet om nordmenn. Man har v\u00e6rt mer interessert i motstandshistorie, sier historiker Trond Risto Nilssen ved Falstadsenteret.", "Han forteller at respekten for arven etter fangeleiren \u00abSydspissen\u00bb i Troms\u00f8 er langt verre.", "- Der er det bare en plakett igjen, uttaler Nilssen", "- Jeg etterlyser det offentliges ansvar, og jeg mener at faghistorikerne har sviktet. Jeg tror ogs\u00e5 at min generasjon har sviktet i \u00e5 formidle historien videre. Vi har heller ikke brydd oss. Kanskje fikk man hjem en far som var \u00f8delagt. Som hadde mareritt hver natt. Jeg tror mange har villet forsk\u00e5ne sine barn mot historien som de selv vokste opp med, mener J\u00f8rstad.", "Et skudd i m\u00f8rket", "Mange av fangene omtaler de f\u00f8rste \u00e5rene p\u00e5 Falstad som levelige. Men deres livskvalitet var til enhver tid avhengig av hvem som var kommandant. I mai 1942 ble Gogol utnevnt til kommandant. Det som f\u00f8r var levelig ble et levende mareritt. Gjorde man oppgaver for fort ble man sl\u00e5tt. Gjorde man oppgaver for sakte ble man sl\u00e5tt.", "- Djevelskapet som begynte hadde man ikke dr\u00f8mt om at kunne skje. Rytmen p\u00e5 Falstad snudde seg til det absolutt groteske, uttaler den tidligere fangen Knut Gj\u00f8rtz i \u00abSkygger fra Falstad\u00bb. 6. oktober 1942 innf\u00f8rte tyskerne unntakstilstand i Midt-Norge. I l\u00f8pet av tre dager ble 34 nordmenn hentet tidlig om morgenen med en lastebil. Etter \u00e5 ha at sett Kr\u00fcgers gripende dokumentarfilm kan man nesten h\u00f8re skuddene som gjaller mellom trestammene. Lyden av ben snubler seg gjennom duggv\u00e5t bl\u00e5b\u00e6rlyng. Lyden av tyske soldater som roper ordrer i den m\u00f8rke skogen. Den kalde gev\u00e6rmunningen mot ryggen. Hjertet som sl\u00e5r fortere og fortere. Aldri mer skal du f\u00e5 kjenne lukten av din elskedes hud eller se smilet til din tre \u00e5r gamle datter.", "- Det skjedde den gangen, og det skjer hver dag andre steder, sier J\u00f8rstad."]}, {"field": "category0", "value": "nyheter"}, {"field": "contenthash", "value": "5f1625cc25436bab9a9d77fbb054e1594be93df4e2d1b06aafc9d3612eaae202"}, {"field": "createtime", "value": "2017-06-15T16:38:44.000Z"}, {"field": "description", "value": "Etter at ansiktet ble knust mot en betongtrapp, m\u00e5tte Nils Alte slikke opp sitt eget blod fordi han hadde s\u00f8lt."}, {"field": "dominantimage", "value": "http://www.adressa.no/incoming/article1104486.ece5/ALTERNATES/w980-default/ver2%20falstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66ebedb5dc849a7bd6766b8d8dbaab30e691aa1f.jpg?5989d346"}, {"field": "dominantthumbnaildimensions", "value": "300x169"}, {"field": "heading", "value": "Glimt fra et helvete -adressa.no"}, {"field": "id", "value": "66ebedb5dc849a7bd6766b8d8dbaab30e691aa1f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "science"}, {"field": "kw-concept", "value": ["alte", "giv akt", "stram giv", "fangen", "historien", "skje", "stram giv akt", "slo", "fort", "levende"]}, {"field": "kw-entity", "value": ["skygger", "gogol", "sydspissen", "falstadsenteret", "strafgefangenenlager falstad", "frigj\u00f8ringsjubileet"]}, {"field": "kw-location", "value": ["levanger", "midt-norge", "norge", "troms\u00f8"]}, {"field": "kw-pageclass", "value": "article"}, {"field": "kw-person", "value": ["nils alte", "frida j. kr\u00fcger", "trond risto nilssen", "tone j\u00f8rstad", "knut gj\u00f8rtz"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1104486.ece5/ALTERNATES/w980-default/ver2%20falstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glimt fra et helvete"}, {"field": "og-type", "value": "article"}, {"field": "og-url", "value": "http://www.adressa.no/nyheter/article99838.ece"}, {"field": "pageclass", "value": ["article"]}, {"field": "publishtime", "value": "2002-08-22T12:08:03.000Z"}, {"field": "recs-articleid", "value": "2631656"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-08-22T12:08:03.000Z"}, {"field": "recs-rawtitle", "value": "Glimt fra et helvete -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Etter at ansiktet ble knust mot en betongtrapp, m\u00e5tte Nils Alte slikke opp sitt eget blod fordi han hadde s\u00f8lt."}, {"field": "thumbnail", "value": "http://content-thumbnail.cxpublic.com/content/thumbnail200x150/66ebedb5dc849a7bd6766b8d8dbaab30e691aa1f.jpg?5989d346"}, {"field": "thumbnailfullheightdimensions", "value": "200x1082"}, {"field": "timestamp", "value": "2017-08-08T15:05:42.000Z"}, {"field": "title", "value": "Glimt fra et helvete"}, {"field": "url", "value": "http://www.adressa.no/nyheter/article99838.ece"}, {"field": "urlhash", "value": "66ebedb5dc849a7bd6766b8d8dbaab30e691aa1f"}], "score": 0.62025553, "siteId": "9222270286501375973", "id": "66ebedb5dc849a7bd6766b8d8dbaab30e691aa1f"}

