{"fields": [{"field": "modifiedtime", "type": "time", "value": "2016-11-08T22:48:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Vigdis Hjorth", "Litteraturhus", "Litteratur", "Aftenposten"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "\u2013 Det er absurd og uten rot i virkeligheten det hun sier, sier Erik Tornes, Aftenpostens fungerende kulturredakt\u00f8r om Vigdis Hjorths uttalelse om Aftenposten under mandagens bokbad i Trondheim.", "Bakgrunnen er at Aftenposten-kommentator Ingunn \u00d8kland tidligere i h\u00f8st trakk frem Vigdis Hjorths siste roman som et eksempel p\u00e5 virkelighetslitteratur. Og siden har debatten rullet: Kan forfattere skrive akkurat det de lyster? Eller b\u00f8r litteraturen \u2013 inkludert sakprosaen \u2013 f\u00f8lge visse etiske retningslinjer?", "Aftenposten unders\u00f8kte i en egen artikkel hvilke likhetstrekk det var mellom forfatterens liv og romanfortellingen.", "\u2013 Jeg tror det handler om at Aftenposten er borgerskapets avis, og indirekte sier avisen at slike overgrep nok ikke skjer p\u00e5 vestkanten i Oslo. De liker nok ikke at jeg henger ut de pene familiene p\u00e5 beste vest, sa Hjorth i samtalen med bokbader Trygve Lundemo og forfatter Ivo de Figueiredo.", "\u2013 Hvordan opplever dere kritikken fra Hjort?", "\u2013 Jeg var ikke p\u00e5 debatten. Jeg vet ikke i hvilken sammenheng ordene falt og om hun eventuelt mente det humoristisk. Men jeg h\u00e5per hun ikke tror p\u00e5 sin egen forklaring, sier Tornes.", "LES OGS\u00c5: H\u00f8stens store norske kulturdebatt om \u00abvirkelighetslitteratur\u00bb har v\u00e6rt en interessant, men merkelig \u00f8velse. Derfor var det godt \u00e5 m\u00f8te en av hovedpersonene i kraftfullt forsvar av sin bok og metode i fullpakket m\u00f8te p\u00e5 Trondheim Folkebibliotek mandag kveld, skriver Adresseavisens kommentator Terje Eidsv\u00e5g skriver i en kommentar i dag.", "\u2013 Dere har vist at det er stor likhet mellom deler av Hjorts bok og virkeligheten. Men forst\u00e5r dere ogs\u00e5 at b\u00e5de forfatter og publikum reagerer p\u00e5 denne journalistiske metoden, blant annet med \u00e5 finne frem program fra begravelsen til faren?", "\u2013Jeg forst\u00e5r godt at forfatteren synes det er ubehagelig at vi skriver om det. Det som er synd er at vi har spurt henne mange ganger om \u00e5 svare p\u00e5 dette, og det har hun ikke villet. Hun kommer litt innp\u00e5 det i m\u00f8tet p\u00e5 mandag. Jeg synes det er rart hun sier at hun ikke forst\u00e5r hvorfor dette diskuteres. Hun sier at familien hennes ikke har offentlig interesse og at hun ikke bruker ekte navn. V\u00e5rt sp\u00f8rsm\u00e5l har hele tiden v\u00e6rt: Er det da fritt frem \u00e5 skrive hva som helst s\u00e5 lenge det er en roman?", "Tornes mener \u00abArv og milj\u00f8\u00bb er \u00aben fantastisk god bok som b\u00f8r leses av mange\u00bb.", "\u2013 Men det er en alvorlig anklage om et kriminelt forhold der, som mange mener identifiserer en person, sier han.", "\u2013 Mange vil ogs\u00e5 hevde at deres dekning bidrar til denne identifiseringen?", "\u2013 Det er allerede et visst antall mennesker som kjenner til dette uten at de trenger \u00e5 gj\u00f8re noen unders\u00f8kelser. Vi viser det frem for et st\u00f8rre publikum, men \u00e5 si at det er vi som er problemet er \u00e5 stille saken p\u00e5 hodet.", "I artikkelen hvor Aftenposten etterg\u00e5r Hjorths roman vises det blant annet til seremoniprogrammet til Hjorths virkelige far som ble gravlagt i 2014. D\u00f8dsdatoen og begravelsen for Hjorths far og romanfigurens far skiller bare med to dager, viser Aftenpostens sak.", "\u2013 Er det greit \u00e5 \u00abfiksjonalisere\u00bb ved \u00e5 endre p\u00e5 datoer med to dager? sp\u00f8r dere forlagssjef John Erik Riley i Cappelen Damm. Mener dere at det er relevant \u00e5 etterg\u00e5 en roman p\u00e5 denne m\u00e5ten journalistisk?", "\u2013 Vi mener det. Det startet med at Ingunn \u00d8kland skrev en kommentar. Den skrev hun ogs\u00e5 p\u00e5 bakgrunn av intervjuer og uttalelser Vigdis Hjorth selv har gitt. Hun sier selv at hun bruker ting fra sitt eget liv og det har lagt premissene for Ingunns lesning og andres lesning. Vi mener det er interessant \u00e5 lage journalistikk p\u00e5 noen f\u00e5 tilfeller i boken, og vise frem at det som st\u00e5r i boken ligner p\u00e5 virkeligheten. Vi har aldri sagt at boken er virkeligheten eller at figurer i boken fullt og helt er personer i virkeligheten. Men det kan likevel v\u00e6re tr\u00f8blete dersom boken indirekte anklager virkelige personer. Mange vil lese dette som nettopp det. Vi m\u00e5 t\u00e5le at noen blir st\u00f8tt i litteraturen, men vi er langt over det niv\u00e5et her.", "\u2013 Forlagsdirekt\u00f8r Kari Spjeldn\u00e6s i Aschehoug mener dere oppfordrer til en detektivlesning av romaner . Er det et \u00f8nske?", "\u2013 Nei. Jeg synes det er synd at hun tar det dit. Jeg skulle \u00f8nske hun var mer konkret p\u00e5 hvordan forlaget jobber med etiske vurderinger. Vi har ikke noe \u00f8nske om at folk skal v\u00e6re detektiver i romaner. Erik Fosnes Hansen mener at vi stiller oss p\u00e5 leserens skuldre og \u00f8delegger lesningen. Men hvis forfattere i lanseringsintervjuer sier at de bruker mye fra sitt eget liv, med \u00f8mfintlige tema, er det ikke unaturlig at leserne har det i bakhodet. Det er rart om forfattere og forlag ikke forst\u00e5r det.", "\u2013 Men forst\u00e5r dere friheten forfatterne og forlagene \u00f8nsker \u00e5 ha?", "\u2013 Det er ikke snakk om at kunsten ikke skal v\u00e6re fri. Det er ikke snakk om at b\u00f8ker ikke skulle v\u00e6rt utgitt. Men vi sp\u00f8r om hva slags etiske refleksjoner som er gjort, og om det kunne v\u00e6rt skrevet p\u00e5 en annen m\u00e5te. Det handler ikke om at b\u00f8ker ikke skal gis ut. Det handler heller ikke om at vi ber om et etisk regelverk for bokbransjen, sier Erik Tornes.", "Tornes sier at avisen i h\u00f8st har trukket frem flere b\u00f8ker og stilt sp\u00f8rsm\u00e5l om hvilke etiske refleksjoner som gj\u00f8res i b\u00f8ker hvor det skrives utleverende om psykisk sykdom eller n\u00e5r det er tilfeller av kriminelle forhold.", "\u2013 Vi savner mer konkrete svar, sier Tornes.", "\u2013 Men blir romankunsten blir bedre av \u00e5 v\u00e6re s\u00e5 konkret p\u00e5 dette?", "\u2013Vi hadde h\u00e5pet \u00e5 f\u00e5 bedre svar p\u00e5 hvilke etiske refleksjoner som gj\u00f8res. Det savner vi fra b\u00e5de Hjorth og forlagene. S\u00e5 langt har svarene v\u00e6rt veldig generelle. De sier at det varierer fra hvert enkelt bokprosjekt og hver enkelt forfatter. S\u00e5 svarer de at man ikke diskutere enkeltb\u00f8ker. Det g\u00e5r litt i sirkel."]}, {"field": "category0", "value": "kultur"}, {"field": "contenthash", "value": "920446ad3b7631f58cb9c0a48316b2a7888572b4e38789ddaaa4e78ee6b1d737"}, {"field": "createtime", "value": "2016-11-08T22:29:32.000Z"}, {"field": "description", "value": "Aftenposten mener det er riktig \u00e5 etterg\u00e5 virkelighetsn\u00e6re romaner som Vigdis Hjorts \u00abArv og milj\u00f8\u00bb."}, {"field": "dominantimage", "value": "http://www.adressa.no/kultur/article13762613.ece/a4oqk8/ALTERNATES/w980-default/Vigdis%20Hjorth.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7250565d7ece82540bd2060cc0a001e90e15164.jpg?598a0eda"}, {"field": "dominantthumbnaildimensions", "value": "300x169"}, {"field": "heading", "value": ["\u2013 Absurd og uten rot i virkeligheten -adressa.no", "- Borgerskapets avis", "Forst\u00e5r ikke", "Identifiserer", "Sjekket seremoniprogram", "Savner konkrete svar"]}, {"field": "id", "value": "a7250565d7ece82540bd2060cc0a001e90e15164"}, {"field": "keyword", "value": ["Vigdis Hjorth", "Litteraturhus", "Litteratur", "Aftenposten"]}, {"field": "keywords", "value": "Vigdis Hjorth,Litteraturhus,Litteratur,Aftenposten"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "cappelen damm"}, {"field": "kw-concept", "value": ["forfatter", "virkeligheten", "etiske refleksjoner", "roman", "bok"]}, {"field": "kw-entity", "value": ["aschehoug", "aftenposten", "trondheim folkebibliotek", "hjort", "arv", "ingunns", "ivo de figueiredo", "adresseavisens", "vigdis hjorts"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["ingunn \u00f8kland", "trygve lundemo", "terje eidsv\u00e5g", "vigdis hjorth", "erik fosnes hansen", "kari spjeldn\u00e6s", "john erik riley", "erik tornes"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13762613.ece/a4oqk8/ALTERNATES/w980-default/Vigdis%20Hjorth.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Absurd og uten rot i virkeligheten"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/11/08/%E2%80%93-Absurd-og-uten-rot-i-virkeligheten-13762615.ece"}, {"field": "pageclass", "value": ["article"]}, {"field": "publishtime", "value": "2016-11-08T22:25:57.000Z"}, {"field": "recs-articleid", "value": "13762615"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-11-08T22:25:57.000Z"}, {"field": "recs-rawtitle", "value": "\u2013 Absurd og uten rot i virkeligheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Aftenposten mener det er riktig \u00e5 etterg\u00e5 virkelighetsn\u00e6re romaner som Vigdis Hjorts \u00abArv og milj\u00f8\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/a7250565d7ece82540bd2060cc0a001e90e15164.jpg?598a0eda"}, {"field": "thumbnailfullheightdimensions", "value": "200x2068"}, {"field": "timestamp", "value": "2017-08-08T19:19:54.000Z"}, {"field": "title", "value": "\u2013 Absurd og uten rot i virkeligheten"}, {"field": "url", "value": "http://www.adressa.no/kultur/2016/11/08/%e2%80%93-Absurd-og-uten-rot-i-virkeligheten-13762615.ece"}, {"field": "urlhash", "value": "a7250565d7ece82540bd2060cc0a001e90e15164"}], "score": 0.6854911, "siteId": "9222270286501375973", "id": "a7250565d7ece82540bd2060cc0a001e90e15164"}

