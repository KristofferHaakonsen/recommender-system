{"fields": [{"field": "modifiedtime", "type": "time", "value": "2014-08-28T17:58:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Nederlandske Frans Plooji har skrevet boken \u00abSe, jeg vokser!\u00bb sammen med Hetty Van De Rijt. I boken er det en oversikt over babyens vanskeligste perioder. Den ble til etter observasjon av m\u00f8dre sammen med babyene deres, samt intervjuer. Funnene overrasket dem.", "- Vi s\u00e5 at alle foreldre opplever perioder hvor babyen bare gr\u00e5ter. Men overraskende nok fant vi ut at alle normale, friske babyer er mer sutrete, klengete, krevende og vanskelige rundt samme alder. Og slike perioder kan v\u00e6re t\u00f8ffe \u00e5 h\u00e5ndtere for hele familien. Forskningen har gjort at vi n\u00e5 kan forutse, nesten p\u00e5 ukesniv\u00e5, n\u00e5r foreldre kan forvente en slik vanskelig periode, forklarer Plooji.", "Periodene er skissert i oversikten under ( se n\u00e6rmere beskrivelse i faktaboks nederst i saken) , og de svarte feltene indikerer vanskelige perioder.", "- I disse periodene gr\u00e5ter babyen med god grunn. Det skjer store omveltninger i babyens utvikling. Det er sunt, flott og grunn til feiring at barnet l\u00e6rer nye ting. Men for barnet er det nytt, fremmed og skummelt, sier Plooji.", "Barn vokser i rykk og napp. Plooji mener det ogs\u00e5 gjelder for barnets mentale utvikling \u2013 s\u00e6rlig de f\u00f8rste 20 m\u00e5nedene. Det er de mentale utviklingssprangene han viser til i oversikten sin. Selv om de kan overlappe med fysiske utviklingssprang, er det ingen umiddelbar sammenheng. Han understreker at oversikten er basert p\u00e5 barnets alder for friske, fullb\u00e5rne barn. For premature kan man bruke korrigert alder.", "Hvorfor er det s\u00e5 vanskelig for babyen \u00e5 l\u00e6re noe nytt?", "- For babyen vil alltid disse sprangene komme som et sjokk, ettersom de snur opp ned p\u00e5 den verdenen babyen n\u00e5 kjenner. Hvis du tenker over dette, ser du logikken i det. Tenk deg hvordan du ville f\u00f8le det hvis du v\u00e5knet br\u00e5tt p\u00e5 en ny planet der alt var annerledes enn det du var vant til. Hva ville du gjort? Du ville neppe ha lyst p\u00e5 et rolig m\u00e5ltid eller en middagshvil. Ikke babyen din heller. Alt babyen vil, er \u00e5 klamre seg til \u00e9n den f\u00f8ler seg trygg p\u00e5, sier Plooji.", "Les ogs\u00e5:", "Les ogs\u00e5:", "Oppskriften p\u00e5 veloppdragne barn", "35 tips til jentepappaer", "35 tips til guttepappaer", "For \u00e5 gj\u00f8re det ekstra vanskelig, er alle periodene ulike. Noen perioder varer lenger enn andre. Plooji forklarer det slik:", "- Noen ganger er utviklingen s\u00e5 omfattende at babyen trenger tid til \u00e5 tilpasse seg. Men det betyr ikke at hver dag innen dette tidsrommet er en vanskelig dag. I disse stormfulle periodene kan barnet ha \u00e9n eller flere gode dager innimellom, sier han.", "I og med at Plooji har laget en oversikt, burde det dermed v\u00e6re mulig \u00e5 forberede seg \u2013 st\u00e5lsette seg- for en tr\u00f8blete tid. Eller?", "- Joda, hvis det er mulig, er det flott. Men noen ganger g\u00e5r det ikke. Hvis en stormfull periode strekker seg ut over uker, kan du ikke bare t\u00f8mme kalenderen og bunkre deg hjemme. Du m\u00e5 bare pr\u00f8ve \u00e5 gj\u00f8re det beste ut av det. Men fors\u00f8k \u00e5 unng\u00e5 ekstra stress p\u00e5 de vanskelige dagene. Familiens liv m\u00e5 jo fortsette, ogs\u00e5 mens babyen gj\u00f8r et sprang, sier han.", "Plooji mener det beste verkt\u00f8yet i forkant av et utviklingssprang er kunnskap. Skj\u00f8nner du hva som skjer, er det ogs\u00e5 lettere \u00e5 forst\u00e5 og hjelpe babyen. Dermed kan babyen ogs\u00e5 lettere tilpasse seg sin nye tilv\u00e6relse.", "Oversikten er ikke bare et v\u00e6rvarsel om storm og torden, men ogs\u00e5 om ro og solskinn. Og heldigvis er det mye pent v\u00e6r i vente ogs\u00e5. Selv om det egentlig bare er stille f\u00f8r neste storm.", "- De hvite, rolige, solrike periodene kommer n\u00e5r babyen har tilpasset seg sin nye virkelighetsoppfatning. N\u00e5 kan babyen plutselig ting den ikke klarte f\u00f8r, og er blid og forn\u00f8yd. Mange sier babyen endelig er seg selv igjen \u2013 og sover bedre, gr\u00e5ter mindre, spiser bedre og s\u00e5 videre. Babyen utforsker verden p\u00e5 en ny m\u00e5te, og bruker ogs\u00e5 kroppen annerledes, sier Plooji.", "Han sier det er viktig \u00e5 benytte de rolige og fine periodene til \u00e5 trene opp nye ferdigheter. Benytt deg av babyens nye interesse, og lek nye leker \u2013 utforsk sammen.", "- Stimulerer du babyen riktig i disse fine periodene, viser forskning at barnet vil bli friskere og gj\u00f8re det bedre p\u00e5 skolen. S\u00e5 det er virkelig nyttig \u00e5 sette seg inn i babyens mentale utvikling, sier han.", "Det kan v\u00e6re slitsomt \u00e5 b\u00e6re rundt p\u00e5 en sutrete baby som ikke slutter \u00e5 gr\u00e5te. Men det kan v\u00e6re vel s\u00e5 forvirrende \u00e5 vite n\u00e5r babyen trenger \u00e5 f\u00e5 v\u00e6re i fred, og n\u00e5r den trenger at du er med og utforsker nye ting. Noen ganger vil ogs\u00e5 mamma og pappa ha ulike meninger om hva babyen egentlig trenger \u2013 noe som kan f\u00f8re til sinne og irritasjon for begge parter.", "Selv om boken bare tar for seg de f\u00f8rste 20 m\u00e5nedene, sier Plooji at forskning viser at slike sprang forekommer til ulike tider hele livet.", "Barnepsykolog Magne Raundalen er kjent med at flere forskere snakker om \u00abtouch points\u00bb, eller ber\u00f8ringspunkter i forbindelse med babyens utvikling. At noen faser er vanskeligere enn andre \u2013 b\u00e5de for barnet og foreldrene.", "- Jeg vet ikke om disse lar seg tidfeste n\u00f8yaktig, men det er som om barnet tar to skritt fram og s\u00e5 tre tilbake. Man har ikke noen god forklaring p\u00e5 hvorfor. Og kanskje er det ikke tilbakeskritt, men mer et hvileskj\u00e6r? N\u00e5r barnet m\u00f8ter slike motbakker er det viktig \u00e5 holde det ekstra godt i h\u00e5nden, ogs\u00e5 om det ikke ser ut til \u00e5 \u00f8yeblikkelig verdsette din innsats, sier Raundalen.", "Han er klar p\u00e5 at man ikke kan forlange noe av barn. Og at det er foreldrene som m\u00e5 st\u00e5 for tilpasningen, ikke barnet.", "- Babyens f\u00f8rste oppgave er samspill i kontekst. Barn er f\u00f8dt med mange ressurser, og i l\u00f8pet av de f\u00f8rste leveukene begynner det \u00e5 oppleve sammenhenger. For eksempel at \u00abn\u00e5r jeg skriker kommer det noen som vet at jeg er sulten\u00bb. Foreldrene deltar i en slags gjettelek i fors\u00f8ket p\u00e5 \u00e5 tolke babyens behov. Foreldrene toner seg inn p\u00e5 barnet, og barnet svarer med skrik eller et \u00abtusen takk\u00bb. Hvis foreldrene ikke forst\u00e5r denne konteksten blir barnet grinete, og etter hvert avvisende, sier Raundalen.", "Det er ikke bare de fysiske behovene babyen trenger hjelp til \u00e5 regulere. Gjennom hele barndommen l\u00e6rer barnet \u00e5 h\u00e5ndtere f\u00f8lelsene sine. Raundalen kaller det emosjonsregulering.", "- Barnet opplever overveldende inntrykk og emosjoner, og trenger at noen utfor hjelper til. Det betyr at det trenger at foreldrene tar babyen tett inntil seg, klapper det p\u00e5 hodet og synger for det. Foreldrene toner seg inn p\u00e5 barnets behov og tr\u00f8ster s\u00e5 godt de kan, sier Raundalen.", "Mange opplever at mye av dette skjer instinktivt, men Raundalen er tydelig p\u00e5 at det ikke bare er det. Han mener absolutt det er mulig \u00e5 l\u00e6re dette.", "En av barnets viktigste roller er \u00e5 ta opp i seg samspillets historikk. I det legger Raundalen at barnet basert p\u00e5 erfaring lager seg arbeidsmodeller \u2013 forventning ut fra erfaring.", "- Dette er en viktig prosess. Barnet l\u00e6rer at verden vil det vel. Hvis ikke barnet opplever at behovene blir m\u00f8tt, vil det vende seg bort fra foreldrene. Det kalles omsorgssvikt, sier Raundalen.", "Lite er s\u00e5 frustrerende som en sur og grinete baby. Da kan det v\u00e6re godt \u00e5 vite at det kommer til \u00e5 g\u00e5 over.", "- Ikke fortvil \u2013 dere er ikke tilbake til start. Barnet bare tar en pause og samler seg. Det er ingenting i veien med babyen, og den blir blid igjen etterp\u00e5, tr\u00f8ster Raundalen.", "Men han er tydelig p\u00e5 at man skal ha antennene ute, for slike perioder b\u00f8r ikke vare s\u00e5 lenge om gangen. Noe n\u00f8yaktig tidsestimat vil han ikke gi, men sier det er i overgangen mellom dager og uker.", "Les ogs\u00e5:", "Sjekkliste n\u00e5r babyen din gr\u00e5ter", "Grip tak i godf\u00f8lelsen", "Raundalen sier at gutter er mer s\u00e5rbare enn jenter allerede i fosterlivet. Og sm\u00e5 gutter har flere vanskeligheter og motbakker enn jenter.", "- Nyf\u00f8dte jenter ligger seks uker foran gutter utviklingsmessig. Gutter trenger derfor mer av foreldrene sine enn jenter. Men det betyr ikke at du kan sette jentene p\u00e5 n\u00f8drasjon, sier han.", "Raundalen deler at han selv opplevde 1 1\u20442-\u00e5rsalderen som den mest slitsomme \u2013 for barna var over alt og kunne alt, rakk alt...", "- Det er som da ni\u00e5ringen leste fjerde bud: \u00abDu skal herde din far og din mor\u00bb. Det er det 1 1\u20442-\u00e5ringen gj\u00f8r, sier han.", "En berg- og dalbane du ikke vil g\u00e5 glipp av", "Raundalen er raus med metaforene n\u00e5r han skal beskrive foreldrerollen:", "- Hensikten med \u00e5 bli voksen er \u00e5 beskytte barn. Ellers kunne vi forblitt i russetiden. S\u00e5 f\u00e5r vi v\u00e6re forberedt p\u00e5 at barndommen er en berg- og dalbane med opp- og nedturer. Det er spennende, men man sitter ikke med hjertet i halsen hele tiden. Det viktigste er at vi er der. For barnet er livet en eneste lang direktesending \u2013 og da m\u00e5 regiss\u00f8ren v\u00e6re p\u00e5 plass, avslutter han.", "Artikkelen er skrevet av Babyverden.no.", "--", "FAKTA: HER ER DE TI PERIODENE FORKLART:", "De vanskelige periodene (barnets alder):", "4,5-5,5 uker En verden av nye sansefornemmelser (topp ved 5 uker)", "7,5-9,5 uker M\u00f8nstrenes verden (topp ved 8,5 uker)", "11,5-12,5 uker En verden av myke overganger (topp ved 12 uker)", "14,5-19,5 uker Begivenhetenes verden (topp ved 17 uker)", "22,5-26,5 uker Sammenhengenes verden (topp ved 24,5 uker)", "33,5-37,5 uker Kategorienes verden (topp ved 33 og 35,5 uker)", "41,5-46,5 uker Sekvensenes og rekkef\u00f8lgenes verden (topp ved 44 uker)", "50,5-54,5 uker Programmenes verden (topp ved 52,5 uker)", "59,5-64,5 uker Prinsippenes verden (topp ved 62 uker)", "70,5-75,5 uker Systemenes verden (topp ved 73 uker)"]}, {"field": "category0", "value": "familieogoppvekst"}, {"field": "contenthash", "value": "e9158f93baa525dde37be186d3e547a3f8d42abf3720f78a95ea72d68e9a41c5"}, {"field": "createtime", "value": "2015-04-05T19:49:35.000Z"}, {"field": "description", "value": "Har du lagt merke til at babyen er litt ekstra sutrete og klengete for tiden? Da kan det hende et stort utviklingssprang er like om hj\u00f8rnet."}, {"field": "dominantimage", "value": "http://www.adressa.no/incoming/article10065812.ece/ALTERNATES/w980-default/afp000762225-tM5c5eeh4b.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ec5e75c668b2856d6384649acd60a50353d89267.jpg?597191b9"}, {"field": "dominantthumbnaildimensions", "value": "300x169"}, {"field": "heading", "value": ["Dette er babyens vanskeligste perioder -adressa.no", "Som \u00e5 v\u00e5kne opp p\u00e5 en ny planet", "Kan man forberede seg?", "Ikke bare stormskyer", "Utfordrende for foreldrene", "Hold barnet i h\u00e5nden i oppoverbakkene", "Ikke bare fysiske behov", "Forventninger skapes", "Ikke noe galt med babyen!", "Flere motbakker for gutter", "Blir lettere etter hvert"]}, {"field": "id", "value": "ec5e75c668b2856d6384649acd60a50353d89267"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "uker", "babyen trenger", "baby", "babyens vanskeligste", "babyens vanskeligste perioder", "vanskeligste perioder"]}, {"field": "kw-entity", "value": ["babyverden", "prinsippenes", "programmenes", "m\u00f8nstrenes", "hetty van de rijt", "kategorienes", "begivenhetenes", "sekvensenes", "systemenes", "sammenhengenes"]}, {"field": "kw-pageclass", "value": "article"}, {"field": "kw-person", "value": ["magne raundalen", "frans plooji"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10065812.ece/ALTERNATES/w980-default/afp000762225-tM5c5eeh4b.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er babyens vanskeligste perioder"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10065753.ece"}, {"field": "pageclass", "value": ["article"]}, {"field": "publishtime", "value": "2014-08-28T17:58:05.000Z"}, {"field": "recs-articleid", "value": "10065753"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-08-28T17:58:05.000Z"}, {"field": "recs-rawtitle", "value": "Dette er babyens vanskeligste perioder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Har du lagt merke til at babyen er litt ekstra sutrete og klengete for tiden? Da kan det hende et stort utviklingssprang er like om hj\u00f8rnet."}, {"field": "thumbnail", "value": "http://content-thumbnail.cxpublic.com/content/thumbnail200x150/ec5e75c668b2856d6384649acd60a50353d89267.jpg?597191b9"}, {"field": "thumbnailfullheightdimensions", "value": "200x2525"}, {"field": "timestamp", "value": "2017-07-21T05:31:37.000Z"}, {"field": "title", "value": "Dette er babyens vanskeligste perioder"}, {"field": "url", "value": "http://www.adressa.no/familieogoppvekst/article10065753.ece"}, {"field": "urlhash", "value": "ec5e75c668b2856d6384649acd60a50353d89267"}], "score": 0.8223742, "siteId": "9222270286501375973", "id": "ec5e75c668b2856d6384649acd60a50353d89267"}

