{"fields": [{"field": "modifiedtime", "type": "time", "value": "2012-08-23T09:25:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Tre \u00abskyskrapere\u00bb midt foran Bergheim Terrasse vil frata de nederste etasjene betydelige deler av utsikten, sier styreleder i sameiet, John Gunnar N\u00e6ss. - I tillegg vil disse leilighetene falle dramatisk i verdi. Han og de andre beboerne har n\u00e5 mobilisert til full kamp for \u00e5 hindre at den foresl\u00e5tte bebyggelsesplanen blir vedtatt av bygningsr\u00e5det.", "Striden som er i ferd med \u00e5 bygge seg opp mellom beboerne p\u00e5 Bergheim Terrasse og Veidekke omhandler ei tomt som ligger nedenfor veien som g\u00e5r forbi terrassekomplekset. Da de 113 beboerne p\u00e5 Bergheim Terrasse flyttet inn i 97/98 var det kun flatereguleringsplanen for den omstridte tomta som l\u00e5 ferdig. Her foreligger det ingen opplysninger om maksimal tillatte h\u00f8yde p\u00e5 kommende byggeprosjekt, men en forutsetning om at det skal bygges mellom 50-94 boliger, og at bruksarealet ikke skal overstige 12 000 kvadratmeter.", "I bebyggelsesplanen, som byggesakskontoret i Trondheim kommune nettopp har mottatt, foresl\u00e5r Veidekke og ansvarlig s\u00f8ker Voll arkitektkontorer \u00e5 \u00f8ke boligtallet til 140 ungdomsleiligheter, fordelt p\u00e5 seks etasjer pluss sokkel. Det utgj\u00f8r 46 flere leiligheter i forhold til reguleringsplanen for tomta.", "- Vi betrakter dette som et stort avvik, men planen er nettopp kommet oss i hende, s\u00e5 vi har knapt rukket \u00e5 se p\u00e5 saken, sier H\u00e5kon Haugan ved Byggesakskontoret. - F\u00f8r vi vurderer saken vil vi kreve tegninger der de planlagte bygningene er satt i sammenheng med bebyggelsen bak. Vi vil ogs\u00e5 be arkitekten om et soldiagram for \u00e5 se hvilken slagskygge de nye bygningene vil gi.", "\u00abGrove overtramp\u00bb", "Selv om saksbehandlingen knapt er i gang, frykter beboerne p\u00e5 Bergheim Terrasse allerede at politikerne nok en gang vil vedta et byggeprosjekt som b\u00e5de skjemmer bomilj\u00f8et p\u00e5 Moholt og som snyter mange p\u00e5 Bergheim Terrasse for en utsikt de har betalt for. De har derfor sendt et brev til byggesakskontoret der de peker p\u00e5 det de kaller \u00abgrove overtramp\u00bb fra utbyggers side. Her skriver N\u00e6ss at samtlige boliger i Bergheimomr\u00e5det er kj\u00f8pt p\u00e5 bakgrunn av gjeldende reguleringsplaner, som inneb\u00e6rer at beboerne ogs\u00e5 i f\u00f8rste etasje skulle ha fri utsikt over parkomr\u00e5det mot vest og f\u00f8lgelig utsikt mot sj\u00f8en.", "- Det at bebyggelsesplanen legger inn helt andre forutsetninger enn reguleringsplanen er en ren tilsnikelse av dimensjoner. Utbyggerne vet at bygningsr\u00e5det ikke har tid til \u00e5 sette seg grundig inn i alle saker. Dermed f\u00e5r de muligheten til \u00e5 lure seg inn bakveien. Slik systemet fungerer i dag er man i ferd med \u00e5 \u00f8delegge en hel bydel her opp p\u00e5 Moholt, sier N\u00e6ss.", "At Veidekke n\u00e5 har redusert den foresl\u00e5tte h\u00f8yden p\u00e5 bygget med halvannen meter, hjelper ikke, mener formannen i sameiet.", "- Det er fortsatt alt for h\u00f8yt. Vi har sagt at det maksimalt b\u00f8r bygges i fire etasjer p\u00e5 denne tomta, sier N\u00e6ss.", "Politikerne m\u00e5 v\u00e5kne", "Brynhild Vaagan (77) og Kjell Langhammer (67) er to av de mange pensjonistene som har kj\u00f8pt seg inn i millionleilighetene p\u00e5 Bergheim Terrasse. De appellerer n\u00e5 til politikerne for \u00e5 f\u00e5 stoppet utbyggingen.", "- Hadde jeg visst at noen \u00f8nsket \u00e5 bygge h\u00f8yblokker her, hadde jeg aldri investert en million i denne leiligheten, sier Langhammer. Han mener at man b\u00f8r kunne stole p\u00e5 den vedtatte reguleringsplan n\u00e5r man kj\u00f8per seg en bolig.", "- Dette dreier seg ikke bare om beboerne p\u00e5 Bergheim Terrasse og v\u00e5re egoistiske behov, men om hele Moholt-omr\u00e5det, sier Vaagan. - Vi kan ikke \u00f8deleggen byen v\u00e5r p\u00e5 denne m\u00e5ten. N\u00e5 har politikerne mulighet til \u00e5 gj\u00f8re godt igjen den tabben de gjorde p\u00e5 Moholt Terrasse.", "I dag har de dr\u00f8mmeutsikt fra andre etasje p\u00e5 Bergheim Terrasse. N\u00e5 frykter pensjonistene John Gunnar N\u00e6ss (t.v), Brynhild Vaagan og Kjell Langhammer at Veidekkes nye boligblokker vil skjemme b\u00e5de utsikt og resten av bomilj\u00f8et p\u00e5 Bergheim."]}, {"field": "category0", "value": "forbruker"}, {"field": "contenthash", "value": "5ba1bbb8e9db00982a4eb40e7e8f47a65fb4ab825118156ada06f8c4a82acc80"}, {"field": "createtime", "value": "2017-08-19T21:30:06.000Z"}, {"field": "description", "value": "Beboerne p\u00e5 Bergheim Terrasse raser mot Veidekke AS som har foresl\u00e5tt \u00e5 bygge tre nye boligblokker p\u00e5 seks etasjer foran terrassekomplekset. Omr\u00e5det er regulert for maksimum 94 boenheter, men Veidekke har s\u00f8kt om \u00e5 f\u00e5 bygge 140."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d0245872779238fd0f588bf3b4273633d85e957d.jpg?5998adde"}, {"field": "dominantthumbnaildimensions", "value": "256x256"}, {"field": "heading", "value": "Frykter nytt skandalebygg -adressa.no"}, {"field": "id", "value": "d0245872779238fd0f588bf3b4273633d85e957d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "business"}, {"field": "kw-company", "value": "veidekke as"}, {"field": "kw-concept", "value": ["utsikt", "nytt skandalebygg", "bygge", "reguleringsplan", "bolig", "saken", "frykter nytt", "etasje", "grove overtramp", "frykter nytt skandalebygg", "beboerne"]}, {"field": "kw-entity", "value": ["bergheimomr\u00e5det", "brynhild vaagan og kjell langhammer", "byggesakskontoret", "moholt terrasse", "brynhild vaagan", "bergheim terrasse", "bergheim terrasse og veidekke", "voll", "vaagan"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["h\u00e5kon haugan", "kjell langhammer", "john gunnar n\u00e6ss"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frykter nytt skandalebygg"}, {"field": "og-type", "value": "article"}, {"field": "og-url", "value": "http://www.adressa.no/forbruker/article262932.ece"}, {"field": "pageclass", "value": ["article"]}, {"field": "publishtime", "value": "2001-06-14T06:14:00.000Z"}, {"field": "recs-articleid", "value": "911077"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-06-14T06:14:00.000Z"}, {"field": "recs-rawtitle", "value": "Frykter nytt skandalebygg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Beboerne p\u00e5 Bergheim Terrasse raser mot Veidekke AS som har foresl\u00e5tt \u00e5 bygge tre nye boligblokker p\u00e5 seks etasjer foran terrassekomplekset. Omr\u00e5det er regulert for maksimum 94 boenheter, men Veidekke har s\u00f8kt om \u00e5 f\u00e5 bygge 140."}, {"field": "thumbnail", "value": "http://content-thumbnail.cxpublic.com/content/thumbnail200x150/d0245872779238fd0f588bf3b4273633d85e957d.jpg?5998adde"}, {"field": "thumbnailfullheightdimensions", "value": "200x851"}, {"field": "timestamp", "value": "2017-08-19T21:30:06.000Z"}, {"field": "title", "value": "Frykter nytt skandalebygg"}, {"field": "url", "value": "http://www.adressa.no/forbruker/article262932.ece"}, {"field": "urlhash", "value": "d0245872779238fd0f588bf3b4273633d85e957d"}], "score": 0.99642354, "siteId": "9222270286501375973", "id": "d0245872779238fd0f588bf3b4273633d85e957d"}

