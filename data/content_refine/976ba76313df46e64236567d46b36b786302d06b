{"fields": [{"field": "modifiedtime", "type": "time", "value": "2012-04-16T22:05:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det finnes ingen alternativ plan for hvordan denne kirurgien skal ivaretas. Riktignok er det laget en skisse som sier at man vil pr\u00f8ve \u00e5 overta protesekirurgien i det nye bevegelsessenteret i Trondheim, men denne planen har liten tilslutning blant ortopedisk avdelings egne leger. Et flertall av overlegene har skrevet et brev til sin sjef der de uttrykker sterk tvil om dette er mulig. Like fullt har direkt\u00f8r Gunnar Bovim f\u00e5tt St. Olavs styre med p\u00e5 et slikt vedtak. Det er nedsl\u00e5ende at styret p\u00e5 s\u00e5 svakt grunnlag vedtar nedleggelse av en viktig samfunnsinstitusjon, som gj\u00f8r en god, effektiv og hardt tiltreng jobb for storsamfunnet. Et regnestykke antyder at ca 20 mill skal kunne spares. Dette regnestykket er ikke troverdig.", "I dag gj\u00f8res 1000 ortopediske inngrep \u00e5rlig ved R\u00f8ros sykehus, hvorav ca 350 hofte og kneproteser. I tillegg utf\u00f8res inngrep innenfor \u00f8re nese hals, gynekologi og tannbehandling, totalt ca 13-1500 narkosekrevende inngrep. Ortopedene har ogs\u00e5 en omfattende poliklinikk. I tillegg har R\u00f8ros hjertemedisinsk poliklinikk, dialyse, r\u00f8ntgen, lab og fysikalsk behandling. Det faglige niv\u00e5 er h\u00f8yt. Det er tett samhandling (!) med sykehuset i Trondheim. Erfarne spesialister utf\u00f8rer inngrepene. Pasienttilfredsheten og effektiviteten er meget h\u00f8y. Det er reelle behov som dekkes. Ventelistene innen ortopedi \u00f8ker jevnt, i dag venter ca 1500 pasienter. I tillegg kommer de som ikke er prioritert, og det er mange. Problemet l\u00f8ses i dag delvis ved at Helse Midt Norge (i all stillhet) har inng\u00e5tt avtaler med private klinikker om en nesten dobling av antall inngrep de skal gj\u00f8re for det offentliges regning. Det er snakk om arbeid for n\u00e6r 100 millioner kroner. De private vil da utf\u00f8re mer enn det dobbelte av det som i dag gj\u00f8res p\u00e5 R\u00f8ros.", "Skal private sykehus prioriteres? Soria Moria-erkl\u00e6ringen sier at man ikke skal trappe opp privat sykehusvirksomhet p\u00e5 bekostning av eksisterende offentlige sykehus. Har du glemt dette, Hanssen? St. Olav har til alt overm\u00e5l formulert i sin strategiplan at de vil gj\u00f8re nettopp dette \u2013 trappe opp privat virksomhet, fordi de vet at mye av ettersp\u00f8rselen ellers ikke kan im\u00f8tekommes. Jeg er ingen motstander av private alternativ. Vi har l\u00e6rt mye av de private om logistikk og effektivitet. Men, vi har i dag 4 privatklinikker i Midt-Norge. Hvorfor stimulere disse til ytterligere vekst hvis vi kan gj\u00f8re mer av jobben selv ved \u00e5 videreutvikle velfungerende og effektive institusjoner p\u00e5 R\u00f8ros og i Orkdal? De vedtak som er fattet, savner beslutningsgrunnlag og er i strid med overordnede politiske signaler.", "Samling i Trondheim? Det er forst\u00e5elig at man \u00f8nsker \u00e5 samle den store ortopediske kirurgien (protesene) i Trondheim/Orkdal. Problemet er at det ikke finnes en realistisk plan.. Den skissen som er laget og som ortopedene selv tviler p\u00e5, omfatter bare de 300 protesene. For den \u00f8vrige virksomhet (ca 1000 inngrep) finnes ingen plan. Hvorvidt det nye bevegelsessenteret vil kunne absorbere protesekirurgien vet man tidligst n\u00e5r det nye senteret har v\u00e6rt i drift et \u00e5rs tid. F\u00f8rst da har man en anelse om hva som er mulig. Som et apropos: Det nye nevrosenteret har v\u00e6rt i drift i over 2 \u00e5r. Enn\u00e5 har de ikke kommet opp p\u00e5 samme produksjonsniv\u00e5 som i det gamle sykehuset. Et minimum av redelighet tilsier at en vurdering av hva som skal gj\u00f8res p\u00e5 R\u00f8ros i framtida m\u00e5 utsettes til man har et beslutningsgrunnlag, alts\u00e5 tidligst om ett \u00e5r. Jeg har ledet anestesiavdelingen i mange \u00e5r, og har god innsikt i hvordan den kirurgiske virksomhet p\u00e5 St Olav drives. Jeg tviler sterkt p\u00e5 realismen i det som n\u00e5 gj\u00f8res. Det er tvil om operasjonsstuekapasitet, og ettersp\u00f8rselen etter ortopedisk kirurgi \u00f8ker stadig. Samtidig er en prosess i gang (over hele Europa) for \u00e5 redusere operativ virksomhet p\u00e5 natten, noe som \u00f8ker presset p\u00e5 dagtiden ytterligere.", "Distriktsmedisinsk senter? Det som har skjedd i denne saken er at Bovim og hans medarbeidere for lenge siden, uten noe egentlig beslutningsgrunnlag, har bestemt at R\u00f8ros sykehus skal bli et distriktsmedisinsk senter uten kirurgi. Det har g\u00e5tt prestisje i saken, og styret har lydig latt seg forlede til \u00e5 tro at saken er vel begrunnet. Det er den ikke.", "Bedre logistikk, kvalitet og samhandling er viktig. Her st\u00f8tter jeg Bovim. Men det er nettopp her en liten enhet har sin styrke. All erfaring viser at man p\u00e5 en helt annen m\u00e5te kan rendyrke spesielle oppgaver med b\u00e5de kvalitativ og effektivitetsmessig gevinst. Dette er moderne og framtidsrettet. De sm\u00e5 enheter kan f\u00e5 spesielle oppgaver, og kan endre virksomheten raskt etter skiftende udekkede behov i regionen. Slik har R\u00f8ros drevet i snart 20 \u00e5r. Man m\u00e5 slutte \u00e5 tro at storhet er ensbetydende med godhet i alle henseende. De store sykehusene har en \u00f8kende grad av h\u00f8yspesialiserte oppgaver, inkludert undervisning og forskning. Alt m\u00e5 ta mer tid. De store sykehusene vil f\u00e5 en mer rasjonell drift ved \u00e5 knytte til seg spesialiserte produksjonsenheter som kan arbeide uforstyrret. R\u00f8ros burde f\u00e5 status som pilotsykehus for \u00e5 videreutvikle en slik modell. Det ville v\u00e6re i tr\u00e5d med helseministerens \u00f8nske om utvidet samhandling mellom niv\u00e5ene i helsetjenesten. Vi kan vel ha et distriktsmedisinsk senter som ogs\u00e5 har kirurgiske funksjoner?", "Det er ingen hemmelighet at de private klinikkene n\u00e5 im\u00f8teser \u00f8kt virksomhet (og fortjeneste) fordi kirurgien ved R\u00f8ros Sykehus er vedtatt nedlagt.", "Har du satt deg inn i situasjonen, Hanssen? Vet du hvor spinkelt begrunnet denne avgj\u00f8relsen er? Pasientene vil lide, et lokalsamfunn blir fratatt viktige arbeidsplasser, og det er neppe penger \u00e5 spare. Dette er nok en bekreftelse p\u00e5 at viktige beslutninger alt for ofte treffes p\u00e5 spinkelt grunnlag av beslutningstakere som ikke har satt seg tilstrekkelig inn i saken.", "sven.e.gisvold@ntnu.no"]}, {"field": "category0", "value": "meninger"}, {"field": "contenthash", "value": "987b3c50fb118fdf1b91371a0a15bb3bd4859f20ca821ca3459c2cd8dcb6dd35"}, {"field": "createtime", "value": "2017-03-01T09:05:07.000Z"}, {"field": "description", "value": "Helseminister Bjarne H\u00e5kon Hanssen sier n\u00e5 at all kirurgi skal avvikles ved R\u00f8ros sykehus. Han hevder det er umoderne \u00e5 reise til R\u00f8ros for \u00e5 bli operert. Et merkelig argument. De fleste pasienter m\u00e5 i dag reise for \u00e5 komme til behandling."}, {"field": "dominantimage", "value": "http://www.adressa.no/incoming/article1326978.ece5/ALTERNATES/w980-default/Kronikkfoto%2019.9"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/976ba76313df46e64236567d46b36b786302d06b.jpg?592eb9b2"}, {"field": "dominantthumbnaildimensions", "value": "300x169"}, {"field": "heading", "value": "Skal R\u00f8ros sykehus ofres til fordel for private? -adressa.no"}, {"field": "id", "value": "976ba76313df46e64236567d46b36b786302d06b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["dag", "privat", "sykehus", "distriktsmedisinsk senter", "kirurgi"]}, {"field": "kw-entity", "value": ["r\u00f8ros sykehus", "st. olavs", "helse midt norge", "moria", "st olav"]}, {"field": "kw-location", "value": ["europa", "trondheim", "orkdal", "midt-norge"]}, {"field": "kw-pageclass", "value": "article"}, {"field": "kw-person", "value": ["gunnar bovim", "bjarne h\u00e5kon hanssen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1326978.ece5/ALTERNATES/w980-default/Kronikkfoto%2019.9"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skal R\u00f8ros sykehus ofres til fordel for private?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1385940.ece"}, {"field": "pageclass", "value": ["article"]}, {"field": "publishtime", "value": "2009-09-18T11:46:37.000Z"}, {"field": "recs-articleid", "value": "1316617"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-09-18T11:46:37.000Z"}, {"field": "recs-rawtitle", "value": "Skal R\u00f8ros sykehus ofres til fordel for private? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Helseminister Bjarne H\u00e5kon Hanssen sier n\u00e5 at all kirurgi skal avvikles ved R\u00f8ros sykehus. Han hevder det er umoderne \u00e5 reise til R\u00f8ros for \u00e5 bli operert. Et merkelig argument. De fleste pasienter m\u00e5 i dag reise for \u00e5 komme til behandling."}, {"field": "thumbnail", "value": "http://content-thumbnail.cxpublic.com/content/thumbnail200x150/976ba76313df46e64236567d46b36b786302d06b.jpg?592eb9b2"}, {"field": "thumbnailfullheightdimensions", "value": "200x1758"}, {"field": "timestamp", "value": "2017-05-31T12:40:18.000Z"}, {"field": "title", "value": "Skal R\u00f8ros sykehus ofres til fordel for private?"}, {"field": "url", "value": "http://www.adressa.no/meninger/article1385940.ece"}, {"field": "urlhash", "value": "976ba76313df46e64236567d46b36b786302d06b"}], "score": 0.76288635, "siteId": "9222270286501375973", "id": "976ba76313df46e64236567d46b36b786302d06b"}

