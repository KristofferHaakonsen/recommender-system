{"fields": [{"field": "modifiedtime", "type": "time", "value": "2012-04-18T18:10:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "AXEL CHRISTOPHERSEN", "Museumsdirekt\u00f8r, professor Vitenskapsmuseet, NTNU", "Natten hadde jeg tilbrakt i det lille kvinneklosteret Tidrum, dypt inne i Tibets fjellheim. Utsl\u00e5tt av h\u00f8ydesyke l\u00e5 jeg p\u00e5 en illeluktende, muggen madrass med ulltepper stinkende av sm\u00f8r-te og gammel svette og s\u00e5 ut p\u00e5 stjernehimmelen gjennom det knuste vinduet. D\u00f8ren til rommet kunne ikke lukkes, s\u00e5 nattekulden sm\u00f8g seg inn i rommet og la seg som en isnende h\u00e5nd om alt som stakk opp over teppekanten. Utenfor sloss noen hunder om gamle matrester. Halvt bevisstl\u00f8st tenkte jeg at n\u00e5 var det kortere til stjernene enn hjem. Beksvart natt ble avl\u00f8st av gr\u00e5lysning. Jeg fikk stablet meg opp p\u00e5 skjelvende bein, og ved 6-tiden startet turen mot Drigung Til, det hellige fjellet ved hvis fot det praktiseres et buddhistisk begravelsesritual kalt himmelbegravelse.", "Vi hadde f\u00e5tt tillatelse til \u00e5 bes\u00f8ke begravelsesplassen av de lokale myndighetene, noe som bare unntaksvis skjer. Derfor er det sv\u00e6rt f\u00e5 utlendinger som har overv\u00e6rt disse ritualene. Og selv om en mot formodning skulle f\u00e5 muligheten, s\u00e5 har Lonely Planet - den kjente engelske reiseguiden - f\u00f8lgende advarsel \u00e5 komme med: \u00abDe kinesiske myndighetene b\u00f8telegger deg, ingen er glade for at du er der, ingen har invitert deg. Ikke g\u00e5!\u00bb Men vi gikk: Den tynne luften fikk oss til \u00e5 snappe etter pusten der vi vandret stien opp til det hellige fjellet. Under oss l\u00e5 dalgangen i bl\u00e5 morgendis, mens solen steg h\u00f8yere og h\u00f8yere p\u00e5 \u00f8sthimmelen og lokket gr\u00f8nnfargen frem i de bratte fjellsidene.", "Det var s\u00e5 ubeskrivelig, overjordisk vakkert. Og dog, jo n\u00e6rmere vi kom plassen hvor himmelbegravelsene fant sted, jo flere gribber hang over hodene v\u00e5re som sorte skygger mot den knallbl\u00e5 himmelen og varslet d\u00f8d. D\u00f8den i fjellene. Jeg tenker tilbake p\u00e5 situasjonen i dette \u00f8yeblikk og kjenner likstanken rive i neseborene og jeg gjenopplever f\u00f8lelsen av \u00e5 v\u00e6re et sted mellom himmel og jord, mellom Livet og D\u00f8den. Vi peste oss de siste kilometerne opp til foten av fjellet til vi kom til en stor, inngjerdet slette. Utenfor sto en traktor med en tilhenger full av plastsekker. Slik var de stive, d\u00f8de og oppsvulmede kroppene blitt fraktet det siste stykke mot den totale destruksjon som en himmelbegravelse inneb\u00e6rer.", "B\u00f8nneflaggene blafret i vinden, de hang overalt og sendte mantraord mot himmelen. P\u00e5 en liten forh\u00f8yning i terrenget satt en enslig munk og slo p\u00e5 tromme mens den monotone strupesangen kr\u00f8p inn i \u00f8regangene og r\u00f8rte ved urtonen i oss - vi var i denne, men samtidig i en annen verden. Fotografering strengt forbudt, alle kameraer m\u00e5tte legges igjen ved inngangen, sammen med sekker og annet vi bar p\u00e5. Jeg hadde et lite kompaktkamera i lommen som jeg ikke gav fra meg, men bestemte meg for ikke \u00e5 bruke det av respekt for stedets hellighet og for de som hadde gitt oss tillatelsen. P\u00e5 en sirkelrund, steinlagt plass sto to munker i lange forkl\u00e6r samt en flensekniv og en kj\u00f8tthake i hver h\u00e5nd. Litt lenger bak sto ytterligere tre munker med lange kjepper i hendene. De holdt flokken av velvoksne, glupske gribber i sjakk, mens mennene ute p\u00e5 den sleipe brolegningen flenset to d\u00f8de kropper som l\u00e5 midt i sirkelen: Med de store knivene ble store kj\u00f8ttstykker sk\u00e5ret ut av rygg, l\u00e5r, armer og bein. Bukene sprettes opp og de rygger instinktivt bakover for \u00e5 unng\u00e5 den verste od\u00f8ren.", "Jeg st\u00e5r bare noen meter unna og f\u00e5r det meste med meg, selv om grensen for det t\u00e5lelige allerede var langt overskredet. De to munkene utf\u00f8rer sitt arbeid raskt, sikkert og med stor profesjonalitet. De er autorisert av myndighetene til det de gj\u00f8r og blir n\u00f8ye overv\u00e5ket av lokalsamfunnet. De prater fortrolig sammen mens de hugger tak i kj\u00f8ttstykkene og slenger dem ut p\u00e5 plassen foran gribbene. Mennene trekker seg tilbake, og p\u00e5 et gitt signal er luften full av et hundretalls sultne gribber som med vinger, kl\u00f8r og nebb kjemper om de beste stykkene. Etter ti minutter er det bare to blodige beingrinder og en h\u00e5ndfull gribber igjen som sl\u00e5ss om de siste hudfillene. De store beina blir samlet sammen og knust, blandet med yak-fett og mel og kastes tilbake i sirkelen hvor de gr\u00e5dige fuglene fort\u00e6rer restene. N\u00e5 er intet tilbake av de d\u00f8de. Intet, foruten sjelen.", "Og mens den ensomme munken brummer frem sin brekende strupesang for \u00e5 hjelpe de d\u00f8des sjeler gjennom de 49 niv\u00e5er av bardo til gjenf\u00f8delse, mottar munkene sin velfortjente l\u00f8nn av slektningene, som uttrykksl\u00f8st har sittet p\u00e5 sidelinjen og overv\u00e6rt seansen. De t\u00f8rker seg i forkl\u00e6rne, legger kniv og kj\u00f8tthaker fra seg og henter seg noe t\u00f8rket kj\u00f8tt som de gomler i seg. Det er frokosttid. Der gikk grensen for hva min mage kunne t\u00e5le. P\u00e5 veien ned var alle tause, men sp\u00f8rsm\u00e5let hang i luften sammen med gribbene: Er det mindre frast\u00f8tende \u00e5 overlate de d\u00f8de til mark og langsom forr\u00e5tnelse i den kalde, v\u00e5te jorden? En utenkelig tanke for en buddhist. Absolutt utenkelig.", "axel.christophersen@vm.ntnu.no"]}, {"field": "category0", "value": "meninger"}, {"field": "contenthash", "value": "9acf0399ba88a4ba101b4c3e9d83aa1db27b9d5bb5e268920a031d3e2a26c438"}, {"field": "createtime", "value": "2017-04-03T07:10:25.000Z"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b5eb4245e384f473b1c3d0f1948072f723e3582a.jpg?59091005"}, {"field": "dominantthumbnaildimensions", "value": "256x256"}, {"field": "heading", "value": "Himmel-begravelse -adressa.no"}, {"field": "id", "value": "b5eb4245e384f473b1c3d0f1948072f723e3582a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["hellige fjellet", "d\u00f8d", "gribber", "munk", "himmel", "fjellet", "sto"]}, {"field": "kw-entity", "value": ["tibets", "livet og d\u00f8den", "tidrum", "lonely planet", "vitenskapsmuseet", "drigung til"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Himmel-begravelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article577127.ece"}, {"field": "pageclass", "value": ["article"]}, {"field": "publishtime", "value": "2005-10-08T10:27:00.000Z"}, {"field": "recs-articleid", "value": "2104206"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-10-08T10:27:00.000Z"}, {"field": "recs-rawtitle", "value": "Himmel-begravelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Saken oppdateres. AXEL CHRISTOPHERSEN Museumsdirekt\u00f8r, professor Vitenskapsmuseet, NTNU Natten hadde jeg tilbrakt i det lille kvinneklosteret Tidrum, dypt inne "}, {"field": "thumbnail", "value": "http://content-thumbnail.cxpublic.com/content/thumbnail200x150/b5eb4245e384f473b1c3d0f1948072f723e3582a.jpg?59091005"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T23:02:29.000Z"}, {"field": "title", "value": "Himmel-begravelse"}, {"field": "url", "value": "http://www.adressa.no/meninger/article577127.ece"}, {"field": "urlhash", "value": "b5eb4245e384f473b1c3d0f1948072f723e3582a"}], "score": 0.76884145, "siteId": "9222270286501375973", "id": "b5eb4245e384f473b1c3d0f1948072f723e3582a"}

