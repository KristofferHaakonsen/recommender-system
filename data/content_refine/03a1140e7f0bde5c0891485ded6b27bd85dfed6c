{"fields": [{"field": "modifiedtime", "type": "time", "value": "2016-11-30T13:11:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "\u2013Her bor jeg og s\u00f8nnen min Ottar.", "En svart katt strekker seg i den lave morgensola og er \u00e5penbart det tredje familiemedlemmet i den r\u00f8de kvartparten p\u00e5 Lerkendal.", "Hans Magnus Ryan, mest kjent som Snah i Motorpsycho, har nettopp tatt i mot oss. Kakibukse, lilla skjorte og enorme mengder ansiktsh\u00e5r viser vei inn i k\u00e5ken der rockepappaen og fotball-ten\u00e5ringen holder hus. Det har v\u00e6rt de to etter at Ryans samboerskap r\u00f8yk for ett \u00e5rs tid siden. N\u00e5 er det far og s\u00f8nn, skiturer, AC/DC, Futurama og Liverpool det g\u00e5r i, mellom Motorpsycho-slagene. Etter intervjuet skal duoen til England for \u00e5 se Liverpool mot Everton (Ottar er Liverpool-fan \u00abtil han ligger i penalet\u00bb, som han sier til pappas tydelige stolthet). Hans Magnus sverger til Coventry p\u00e5 grunn av noen fantastiske bl\u00e5-hvite overtrekksdrakter i 76-77-sesongen. Han har f\u00e5tt lagt inn en kamp mellom Coventry og Notingham Forest p\u00e5 gutteturen. De tar toget til V\u00e6rnes i firetiden.", "\u2013Bent er i Spania og Kenneth i Thailand, s\u00e5 det passet bra med ferie n\u00e5, forteller Snah.", "Snah lenger opp p\u00e5 banen", "Snah, Bent S\u00e6ther og Kenneth Kapstad er Motorpsycho. Kanonisert som norsk rocks viktigste og mest produktive rockeband de siste 20 \u00e5rene. Deres siste plate \u00abHeavy Metal Fruit\u00bb er nettopp kommet ut og er m\u00f8tt med str\u00e5lende anmeldelser. Forrige uke var det Norges mest solgte album. Her i avisen greide anmelderen bare s\u00e5 vidt \u00e5 holde t\u00e5rene tilbake n\u00e5r Snahs gitartoner n\u00e5dde klimaks mot slutten av det 20-minutter lange avslutningssporet. Han er i siget n\u00e5, Snah og ikke lenger bare \u00abhan andre\u00bb i Motorpsycho. Han pryder s\u00e5gar coveret. Designer Kim Hiort\u00f8y falt tydeligvis for det gr\u00e5 skjegget. Han og.", "\u2013Jeg m\u00e5 ta det snart n\u00e5. Blir s\u00e5 mye fokus p\u00e5 det.", "\u2013B\u00e5de l\u00e5tene, titlene, h\u00e5ret og skjegget er blitt langt den siste tiden. Hva skjer?", "\u2013Ha ha. Du aner en sammenheng? Nei da; det er nok bare en personlig greie. Jeg kj\u00f8per jo ikke nye kl\u00e6r heller, bortsett fra undert\u00f8y, da. Jeg liker \u00e5 se hvor lenge jeg kan holde ut med ytre forsteining.", "Snah kommenterer skjegget p\u00e5 en matter-of-factly m\u00e5te og med et blikk som signaliserer; er det virkelig dette vi skal snakke om.", "Det er jo ikke det.", "Kreativ av omveltninger", "Snah er ikke umiddelbart med p\u00e5 at han er mer framme p\u00e5 den siste plata, enn p\u00e5 de forrige. Men han har hatt en intenst kreativ periode i det siste, det er uomtvistelig.", "\u2013N\u00e5r du kommer i en livskrise, som en skilsmisse jo er, f\u00e5r du et mer ekstremt forhold til ting. Det generer konsentrasjon \u2013 du vet jo ikke hvem du er lenger og m\u00e5 s\u00f8ke deg fram. Jeg hater pretensi\u00f8se kunstnere som for alt i verden skal vrenge seg helt og vise fram rubbel og bit av private problemer. Men ja: jeg har nok skrevet mer i denne perioden enn f\u00f8r. Sist jeg hadde et slikt kreativt kick var rundt 1997 da Ottar ble f\u00f8dt og livet sto p\u00e5 hodet. Jeg minnes plata \u00abAngels And Demons at Play\u00bb som en kreativ opptur for meg.", "Parallelt med krevende nyorientering i privatlivet har profesjonen blomstret vilt de siste tre \u00e5rene. Ny trommis og tre plater p\u00e5 rappen gj\u00f8r at Motorpsycho st\u00e5r sterkere enn noen gang. Framgangen var slett ikke lettkj\u00f8pt. Bandet holdt p\u00e5 \u00e5 g\u00e5 opp i liminga med stadig mer studioinfiserte plater, lite livegl\u00f8d og indre problemer som til slutt f\u00f8rte til at H\u00e5kon Gebhardt sluttet i 2005.", "\u2013Begynnelsen av 2000-tallet var ei tung tid. Jeg f\u00f8lte at vi d\u00f8de p\u00e5 scenen og lette under hver en stein etter noe \u00e5 si. Det var vanskelig, selv om platene i seg selv var \u00e5lreit.", "\u2013Begynte du \u00e5 legge andre planer?", "\u2013Nei. Jeg tenkte aldri at dette var slutten p\u00e5 Motorpsycho. Jeg og Bent jobbet med l\u00e5ter og skisser \u2013 og det er jo det som er den levende materien. Det er det som er artig, og s\u00e5 lenge man holder p\u00e5 med det \u2013 lar seg okkupere av det \u00e5 lage musikk \u2013 s\u00e5 kan man holde ut lenge. Det gjelder \u00e5 ha et praktisk syn p\u00e5 ting og ikke tenke for mye.", "Proff i 20 \u00e5r", "Snah mener h\u00f8y arbeidsmoral ligger til grunn for et langt og godt liv p\u00e5 rocketoppen og synes det er \u00abf\u00e6nt\u00e6stisk\u00bb at han har levd som proff musiker i 20 \u00e5r \u2013 over halvparten av tiden han har v\u00e6rt p\u00e5 jorden. Han angrer slett ikke p\u00e5 at han aborterte et kort utviklet psykologistudium da Motorpsycho ble dannet i 1989. Rocken har v\u00e6rt en god arbeidsplass.", "\u2013Det skal ikke s\u00e5 mye til for \u00e5 holde liv i meg. Jeg trenger jo ikke s\u00e5 mye materiell velstand. Hvis jeg har verkt\u00f8y, (han peker mot gitarene og pc-en) og tak over hodet, s\u00e5 er jeg forn\u00f8yd. Man f\u00e5r alltids l\u00e5ne en bil av gode venner mot en gjentjeneste. Jeg har heldigvis sluppet \u00e5 g\u00e5 med avisa deres for \u00e5 f\u00e5 endene til \u00e5 m\u00f8tes, sier han og smiler mildt til fotografen.", "Akkurat passe stor", "Snah synes i likhet med Inger Hagerups maur at Motorpsycho er akkurat stor nok til seg selv. Borte er ambisjonene om verdensgjennombrudd og \u00abcorporate-helvete\u00bb som i ti \u00e5rs tid var kilde til konstant asymmetri mellom slagsavdelingenes strategier og Lamo-rockernes visjoner.", "\u2013Vi har holdt steady kurs i 20 \u00e5r, uten millioner i lanseringsstipend og sett bransjen dukke under, v\u00e5kne til liv igjen og bukke under p\u00e5 ny. N\u00e5 er vi p\u00e5 nisjeselskapet Rune Grammofon som vi deler verdisyn med og som er akkurat store nok til at musikken v\u00e5r blir h\u00f8rt i andre deler av verden.", "\u2013Det har alltid v\u00e6rt spennende \u00e5 f\u00f8lge en Motorpsycho-lansering. N\u00e5r motstr\u00f8mmen m\u00f8ter mainstream, s\u00e5 \u00e5 si. Er det et paradoks at dere er en del av underholdningsindustrien og samtidig lager s\u00e5 kompromissl\u00f8s musikk?", "\u2013For min del er det helt sprengt \u00e5 v\u00e6re p\u00e5 tv. Jeg har en d\u00e5rlig utbygd personlighet og er ikke et velegnet intervjuobjekt i det hele tatt. Faller ut av samtalen, tenker p\u00e5 andre ting. \u00c5h, vi har gjort mange d\u00e5rlige intervju.", "Hans Magnus trekker i de to skjegg-kjeglene som henger ned fra haka.", "\u2013Hva synes du forresten om det tette b\u00e5ndet mellom musikk- og tv-bransjen som manifesterer seg i musikk-konkurranser?", "\u2013Det er jo en eneste stor Berlusconi-suppe. Alle ligger med alle og alt blir helt Hollywood. Jeg synes det er trist at det gis inntrykk av at det er s\u00e5nn det er \u00e5 v\u00e6re musiker.", "Ryan er, som alle andre musikere, opptatt av formatkrisen i musikkindustrien. I-tunes og Spotify er ikke store st\u00f8rrelser i Snahs liv, enn\u00e5, men han vet om dem og er forholdsvis positivt innstilt s\u00e5 lenge det gj\u00f8r musikk tilgjengelig, har god audiokvalitet og hans rettigheter som musiker blir tatt vare p\u00e5. Han selv sogner (selvsagt) til vinylen og mener cd-plata var et scoop for marginjegerne i musikkbransjen, men \u00abtristorama\u00bb for alle med interesse for lyd. Kassetten, p\u00e5 sin side, er undervurdert, mener han, men understreker at de kun kan spilles p\u00e5 d\u00e5rlige kassettspillere. Han henter fram en h\u00e5ndfull kassetter fra en skuff. Blant annet M\u00f8lje og Sodd med Oluf og \u00c5ge (!).", "Han tenker seg om.", "\u2013Nei, musikkbransjen er i ferd med \u00e5 ta livet av seg selv, dessverre.", "For h\u00f8ye skuldre", "De siste ukene har Snah merket seg debatten om manglende ettervekst i det tr\u00f8nderske bandmilj\u00f8et.", "\u2013Jeg var p\u00e5 Trondheim Calling-konserten n\u00e5 nylig. Det var mye herlig ny musikk. Problemet er at det er for mange h\u00f8ye skuldre der ute. Man burde hatt en slik konsert m\u00e5nedlig, s\u00e5 kunne man sett utviklingen av bandene og musikken. I stedet satses alt p\u00e5 et kort og det gis ut plate og den m\u00e5 for all del komme inn p\u00e5 VG-lista. Vi bare M\u00c5\u00c5\u00c5 f\u00e5 det til, liksom. M\u00e5 inn p\u00e5 VG-lista!", "Snah trekker skuldrene opp til over skjegget.", "\u2013\u00c5 tenke s\u00e5nn tar fokuset bort fra det som er morsomt, konkluderer han, og slipper dem ned igjen.", "P\u00e5 den siste plata trekker Snah fram samarbeidet med produsent K\u00e5re Vestrheim som b\u00e5de morsomt og givende.", "\u2013K\u00e5re Vestrheim, alts\u00e5, for en fyr. Han er ikke en s\u00e5nn brainy overflate-produsent \u2013 det drypper jo musikk av ham. F\u00f8rste dagen i studio spurte vi om han kunne hjelpe oss litt med tangentinstrumenter og det gikk ikke lenge f\u00f8r hele riggen hans var oppe og han fungerte som fjerdemann i bandet. K\u00e5re har gitt Motorpsycho flere farger. Ingen tvil om det, smiler Snah.", "Hans Magnus er en aktiv fyr \u2013 ogs\u00e5 utenfor Motorpsycho-sesongen.", "Teaterkomponist-rollen t\u00f8r v\u00e6re kjent, nylig var han ogs\u00e5 produsent p\u00e5 Soup's nye album. \u2013 noe som medf\u00f8rte enda flere timer i kjelleren p\u00e5 Brygga Studio der Motorpsycho laget sine formative album p\u00e5 90-tallet. Snart skal han ut p\u00e5 turne med samtidsorkesteret Supersilent.", "\u2013Jeg har ikke 40-\u00e5rskrise med akvarellmaling, men jeg sitter n\u00e5 og maler lydbilder, flirer han. Viser fram skisser fra et dataspill som er i ferd med \u00e5 produseres fra Trondheim. Det heter \u00abTisu\u00bb og Snah lager musikken. Han la ogs\u00e5 musikk til den audiovisuelle performancen \u00abAs above, so below\u00bb i Verkstedhallen i fjor.", "\u2013Jeg tar p\u00e5 meg mye for \u00e5 holde meg i gang. Etter at jeg ble helt trygg p\u00e5 at Motorpsycho var p\u00e5 stell, kunne jeg slippe opp mer og si ja til flere oppdrag. Men jeg har et helt klart hovedfokus \u2013 og det er Motorpsycho. Jeg vil ikke ende opp som en hybelkomfyr som aldri f\u00e5r vannet til \u00e5 koke. Jeg m\u00e5 s\u00f8rge for at Motorpsycho f\u00e5r nok energi.", "\u2013Og n\u00e5 koker det?", "\u2013Det har aldri v\u00e6rt morsommere enn n\u00e5.", "\u2013Dere skal spille en hel plate p\u00e5 \u00d8ya-festivalen i sommer. Fansen avgj\u00f8r via en avstemming. Hvilken h\u00e5per du det blir?", "\u2013Den siste. For den er den beste.", "Ottar g\u00e5r forbi, kledelig sent p\u00e5 vei til frokostbordet.", "\u2013Demon Box, melder han.", "Snah smiler det stolte pappa-smilet igjen."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "8254254015f117b96b7b800042ff62e599cd34b3601e7123ad542f85b5802cda"}, {"field": "createtime", "value": "2017-03-25T12:15:58.000Z"}, {"field": "description", "value": "Hans Magnus Ryan har spilt i Motorpsycho i mesteparten av sitt liv. Aller best er han n\u00e5r livet er som mest ekstremt. S\u00e5nn som n\u00e5."}, {"field": "dominantimage", "value": "http://www.adressa.no/incoming/article1343274.ece5/ALTERNATES/w980-default/snah"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03a1140e7f0bde5c0891485ded6b27bd85dfed6c.jpg?59691bdb"}, {"field": "dominantthumbnaildimensions", "value": "300x169"}, {"field": "heading", "value": "Livsverk av livets verk -adressa.no"}, {"field": "id", "value": "03a1140e7f0bde5c0891485ded6b27bd85dfed6c"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["lenge", "liv", "musikk", "plate", "livets verk", "holde", "h\u00f8ye skuldre"]}, {"field": "kw-entity", "value": ["play", "lerkendal", "soup", "supersilent", "everton", "\u00f8ya", "angels and demons", "motorpsycho", "coventry og notingham forest", "box", "hans magnus ryan", "m\u00f8lje og sodd", "brygga studio", "hans magnus", "trondheim calling", "tisu", "norges", "lamo", "bent", "spotify", "notingham forest", "berlusconi", "verkstedhallen", "heavy metal fruit", "ottar", "futurama og liverpool", "snah", "spania og kenneth", "bent s\u00e6ther og kenneth kapstad", "oluf og \u00e5ge"]}, {"field": "kw-location", "value": ["v\u00e6rnes", "england", "hollywood", "liverpool", "coventry", "thailand"]}, {"field": "kw-pageclass", "value": "article"}, {"field": "kw-person", "value": ["kenneth kapstad", "bent s\u00e6ther", "k\u00e5re vestrheim", "rune grammofon", "kim hiort\u00f8y", "inger hagerups", "h\u00e5kon gebhardt"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article1343274.ece5/ALTERNATES/w980-default/snah"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livsverk av livets verk"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/2010/02/08/Livsverk-av-livets-verk-1157697.ece"}, {"field": "pageclass", "value": ["article"]}, {"field": "publishtime", "value": "2010-02-08T11:44:28.000Z"}, {"field": "recs-articleid", "value": "1157697"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2010-02-08T11:44:28.000Z"}, {"field": "recs-rawtitle", "value": "Livsverk av livets verk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Hans Magnus Ryan har spilt i Motorpsycho i mesteparten av sitt liv. Aller best er han n\u00e5r livet er som mest ekstremt. S\u00e5nn som n\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/03a1140e7f0bde5c0891485ded6b27bd85dfed6c.jpg?59691bdb"}, {"field": "thumbnailfullheightdimensions", "value": "200x2291"}, {"field": "timestamp", "value": "2017-07-14T19:30:35.000Z"}, {"field": "title", "value": "Livsverk av livets verk"}, {"field": "url", "value": "http://www.adressa.no/kultur/musikk/2010/02/08/Livsverk-av-livets-verk-1157697.ece"}, {"field": "urlhash", "value": "03a1140e7f0bde5c0891485ded6b27bd85dfed6c"}], "score": 0.40922838, "siteId": "9222270286501375973", "id": "03a1140e7f0bde5c0891485ded6b27bd85dfed6c"}

