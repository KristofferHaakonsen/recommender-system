{"fields": [{"field": "modifiedtime", "type": "time", "value": "2015-02-19T08:01:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["janet molde hollund", "babyverden.no"]}, {"field": "body", "value": ["Saken oppdateres.", "Er du ikke klar for familiefor\u00f8kelse, finnes det mange prevensjonsalternativer.", "Typen prevensjon som er riktig for deg, kan endre seg gjennom ulike perioder i livet. Det er forskjell p\u00e5 om du nettopp har f\u00f8dt, om du ammer, om du har tenkt \u00e5 bli gravid igjen snart, eller om du har f\u00e5tt de barna du \u00f8nsker deg. Her er en guide.", "Har du nettopp f\u00f8dt, er det kanskje ikke sex og prevensjon som opptar deg mest. Selv om historien gjentatte ganger har vist at amming ikke alltid beskytter mot ny graviditet, er det mange som fremdeles tror p\u00e5 dette.", "- Mange tenker at prevensjon er noe de trenger \u00e5 tenke p\u00e5 f\u00f8rst n\u00e5r menstruasjonen er tilbake igjen. Men det kommer en eggl\u00f8sning f\u00f8rst! Og i barseltiden er ofte ikke syklusen regelmessig uansett. S\u00e5 jeg vil si at barseltiden og det f\u00f8rste \u00e5ret etter en f\u00f8dsel, er det den dummeste tiden \u00e5 ikke g\u00e5 p\u00e5 noe \u2013 dersom en ikke \u00f8nsker \u00e5 bli gravid igjen fort, sier gynekolog Tone Lunde.", "Hun er spesialist i kvinnesykdommer og f\u00f8dselshjelp ved Aleris i Stavanger.", "Lunde sier at mange bruker p-piller uten \u00f8strogener etter f\u00f8dselen. P-pille uten \u00f8strogen er, i motsetning til tradisjonell minipille, like sikker som vanlig p-pille. Du trenger heller ikke v\u00e6re s\u00e5 n\u00f8ye med tidspunktet du tar pillen.", "- Du skal ikke bruke \u00f8strogenholdig prevensjon n\u00e5r du ammer fordi det p\u00e5virker produksjonen av brystmelk. N\u00e5r du har f\u00f8dt er du ogs\u00e5 mer utsatt for \u00e5 f\u00e5 blodpropp, og b\u00f8r derfor vente noen uker med \u00f8strogener - uavhengig om du ammer eller ei, sier Lunde.", "Les ogs\u00e5:", "Sex - annerledes etter f\u00f8dselen?", "Forvent at sexlivet er labert i sm\u00e5barnsfasen", "N\u00e5r to blir tre", "Mange synes ogs\u00e5 spiral er et bra alternativ. Det kan v\u00e6re gunstig \u00e5 sette inn spiralen p\u00e5 seksukerskontrollen. Det finnes to grupper spiraler: kobberspiral og hormonspiral.", "- Kobberspiralen har mistet mye av markedet etter at hormonspiralen kom, men den blir fortsatt brukt.  Kobberspiralen er en fysisk sperre for \u00e5 kunne bli gravid, og du har syklus som normalt. Kobberspiralen kan \u00f8ke menstruasjonsmengden, s\u00e5 hvis du har hatt kraftige bl\u00f8dninger f\u00f8r, er det kanskje ikke f\u00f8rstevalget. Men dersom du har lette menstruasjonsbl\u00f8dninger, er dette et helt fint alternativ, sier Lunde.", "Mer popul\u00e6r er alts\u00e5 hormonspiralen. Denne medf\u00f8rer at slimhinnen inne i livmoren blir tynn, og p\u00e5 denne m\u00e5ten reduseres bl\u00f8dningsmengden. N\u00e5 finnes det ogs\u00e5 to typer hormonspiraler p\u00e5 markedet. Heller ikke hormonspiralene inneholder \u00f8strogen.", "- Minihormonspiralen er ganske ny, og inneholder mindre hormoner enn den vanlige hormonspiralen. Den varer tre \u00e5r i stedet for fem \u00e5r, sier Lunde.", "Lunde opplever ofte at kvinner er skeptiske til \u00e5 tilf\u00f8re kroppen hormoner.", "- De sier gjerne at de reagerer s\u00e5 mye p\u00e5 p-piller, at de ikke \u00f8nsker hormonspiralen. Men hormonspiralen virker mer lokalt i livmoren, og gir derfor ikke samme bivirkningene som p-piller. Hormonspiralen kan derfor v\u00e6re et godt alternativ nettopp for de kvinnene som f\u00e5r bivirkninger av tradisjonelle p-piller, sier hun.", "Bruker du hormonspiralen, sier Lunde at du m\u00e5 regne med at det kan g\u00e5 tre-fire m\u00e5neder for \u00e5 stabilisere bl\u00f8dningene. Etter den f\u00f8rste tiden reduseres bl\u00f8dningsmengden betydelig, og det er mange som ikke har bl\u00f8dninger i det hele tatt.", "- Men er det bra for kroppen \u00e5 ikke ha bl\u00f8dninger i det hele tatt?", "- Det er mange som lurer p\u00e5 det, men det er ikke uheldig for kroppen. Med hormonspiralen blir slimhinnen i livmoren s\u00e5 tynn, at det ikke er noe som trenger \u00e5 st\u00f8tes ut. Fordi slimhinnen blir s\u00e5 tynn, blir du heller ikke gravid. Hormonspiralen blir faktisk brukt ogs\u00e5 som behandling dersom det er celleforandringer i livmorslimhinnen, s\u00e5 den er ikke farlig, svarer Lunde.", "Les ogs\u00e5:", "Skal vi ha barn nummer tre?", "Gravid fire ganger - med prevensjon", "Hormonspiralen kan tas ut n\u00e5r som helst.", "- Her er det kanskje mest et \u00f8konomisk sp\u00f8rsm\u00e5l. Hormonspiralen koster nemlig rundt 1200 kroner, s\u00e5 hvis du har tenkt \u00e5 pr\u00f8ve \u00e5 bli gravid igjen kort tid etterp\u00e5, er det kanskje mye penger \u00e5 bruke, sier Lunde.", "Tenker du \u00e5 bli gravid, g\u00e5r det vanligvis bare \u00e9n syklus f\u00f8r kroppen er i rute igjen.", "- Ogs\u00e5 etter at kvinnene er ferdige med ammingen, er det mange som ikke \u00f8nsker ekstra tilf\u00f8rsel av \u00f8strogener. Det kan v\u00e6re tilfeller av blodpropp i familien, sykdommer eller lignende. Det er derfor flere som fortsetter med p-piller uten \u00f8strogen ogs\u00e5 etter at de har sluttet \u00e5 amme. De liker at de er bl\u00f8dningsfrie, sier Lunde.", "- F\u00e5r noen psykiske bivirkninger av hormonpreparater etter f\u00f8dselen?", "- Etter f\u00f8dsel er det meldt om flere bivirkninger med hormonspiral. Men jeg tror det vel s\u00e5 mye skyldes barseltiden, og at en er litt mer f\u00f8lsom i tiden etter at en har f\u00f8dt. Hormonspiralen har nok kanskje ufortjent f\u00e5tt skylden for ganske mye. Det samme gjelder minipillen, sier Lunde.", "Mange velger ogs\u00e5 \u00e5 bruke kondom den f\u00f8rste tiden etter en f\u00f8dsel. Det er en god prevensjon som er den eneste som beskytter mot seksuelt overf\u00f8rbare sykdommer.", "- N\u00e5r en ammer blir slimhinnene i skjeden tynne, og det kan v\u00e6re s\u00e5rt og t\u00f8rt ved samleie. Glidekrem er da et godt hjelpemiddel, sier Lunde.", "- Hva med \u00e5 \u00abhoppe av i svingen\u00bb?", "- Dette er f\u00f8rst og fremst noe som blir brukt av kvinner som har veldig god kontroll  p\u00e5 syklusen sin. Metoden brukes ogs\u00e5 av par som ikke synes det gj\u00f8r s\u00e5 mye om de blir gravide. Dette er den mest usikre metoden \u00e5 bruke. Jeg pleier \u00e5 si at folk ikke bruker prevensjon hvis dette er m\u00e5ten de beskytter seg p\u00e5. Det er s\u00e6dceller til stede ogs\u00e5 f\u00f8r utl\u00f8sning. Og s\u00e6dcellene kan leve lenge, sier Lunde.", "- P-stav blir spesielt brukt av mange unge. Den settes inn rett under huden p\u00e5 innsiden av overarmen. Det kan v\u00e6re lurt \u00e5 pr\u00f8ve p-piller uten \u00f8strogen f\u00f8rst, for \u00e5 se om de sm\u00e5bl\u00f8r. Gj\u00f8r de det, er sjansen stor for at de kan f\u00e5 en del bl\u00f8dningsforstyrrelser p\u00e5 p-staven og b\u00f8r vurdere noe annet, sier Lunde.", "Hun forteller at p-staven kan v\u00e6re en perfekt prevensjon for mange, som for eksempel personer som glemmer \u00e5 ta tabletter, jobber mye eller jobber skift. Det er et sikkert prevensjonsmiddel.", "- P-spr\u00f8yten er enkel. Du f\u00e5r en spr\u00f8yte hver tredje m\u00e5ned, s\u00e5 er du beskyttet. Stort sett er kvinnene bl\u00f8dningsfrie. Men dette er ikke et prevensjonsmiddel en anbefaler \u00e5 bruke over flere \u00e5r, p\u00e5 grunn av \u00f8kt fare for beinskj\u00f8rhet, sier Lunde.", "Etter prevensjonsstopp kan det ta tid f\u00f8r du er tilbake i syklus.", "Etter ammeperioden er det mange som velger \u00e5 bruke p-piller. Disse er kombinasjonspiller som inneholder b\u00e5de gestagen og \u00f8strogen. Det er blant de sikreste prevensjonsmetodene, men det forutsettes at de tas regelmessig.", "- Noen er skeptiske til p-piller p\u00e5 grunn av faren for blodpropp.", "- Det er sant at en er mer utsatt for \u00e5 f\u00e5 blodpropp ved bruk av p-piller. Men er du frisk, normalvektig, ikke-r\u00f8yker, er risikoen veldig lav. Det er st\u00f8rre fare for utvikling av blodpropp hvis du blir u\u00f8nsket gravid og m\u00e5 ta abort, sier Lunde.", "Noen tenker at kroppen kan ha godt av en pause, men det er bare tull \u00e5 tenke slik, if\u00f8lge gynekologen.", "- Du er mest utsatt for \u00e5 f\u00e5 bivirkninger, da spesielt blodpropp, i oppstartsperioden. Det er derfor bedre \u00e5s t\u00e5 p\u00e5 p-pillene, i stedet for \u00e5 g\u00e5 av og p\u00e5 igjen, sier Lunde.", "F\u00f8rste syklus etter p-pilleslutt er det \u00f8kt sjanse for flerlinger, ellers kan det ogs\u00e5 ta litt tid f\u00f8r kroppen er tilbake til vanlig syklus etter en slutter med pillene.", "Stadig flere bruker p-plaster og p-ring, if\u00f8lge gynekologen.", "- Med et p-plaster f\u00e5r du jevn hormontilf\u00f8rsel hele tiden. Det er mange som ikke f\u00e5r bivirkninger av dette. Det er enkelt \u00e5 bruke, og du skifter \u00e9n gang i uken. Du kan b\u00e5de trene og bade med plasteret, for det sitter godt fast. Ulempen er at du ikke kan sette plasteret der du vil. Noen ville kanskje skjult det under trusekanten, men det anbefales ikke.", "Lunde sier p-plasteret kan v\u00e6re et godt alternativ for kvinner som ikke kan bruke p-piller.", "- I dag er det ogs\u00e5 en del som har tatt slankeoperasjon som bruker denne typen prevensjon. Etter en gastric bypass har man en kortere tarm som gj\u00f8r en mer disponibel for diar\u00e9, og man har ikke et like godt opptak fra tarmen som tidligere, sier hun.", "If\u00f8lge Lunde er p-ring en veldig enkel og god prevensjon.", "- Det er en liten blank gummiring som er et par millimeter tykk. Den stenger ikke, men bare ligger i skjeden og avgir hormoner. Den er enklere \u00e5 sette inn enn en tampong, og hverken kvinnen selv eller partneren kjenner at den er der. Virkningen er den samme som ved p-piller, men her slipper en faren for \u00e5 glemme, sier Lunde.", "Du b\u00f8r ikke bruke p-ring eller p-plaster n\u00e5r du ammer. (Inneholder \u00f8strogen)", "- Det er ganske sjelden at kvinner steriliserer seg, og det er mye enklere for menn. De trenger kun en liten operasjon med lokalbed\u00f8velse. For kvinner er det en kikkhullsoperasjon med full narkose, sier Lunde.", "- Noen kvinner steriliserer seg i forbindelse med et keisersnitt?", "- Det blir ikke gjort dersom det er et akutt keisersnitt. Det skal v\u00e6re godt planlagt, og papirer skal v\u00e6re signerte f\u00f8r keisersnittet. Dersom du for eksempel skal ha nummer tre ved keisersnitt, er det en smal sak \u00e5 sterilisere kvinnen. Men det er irreversibelt, sier Lunde.", "- Menn kan reversere?", "- Det finnes menn som gj\u00f8r dette, s\u00e6rlig i forbindelse med at de f\u00e5r ny partner \u2013 og \u00f8nsker \u00e5 stifte familie sammen. Det blir gjort med en viss suksessrate. Men vi tenker at sterilisering er noe du b\u00f8r v\u00e6re helt sikker p\u00e5, og du b\u00f8r regne det som endelig, sier Lunde.", "- Er det ingen mulighet for \u00e5 bli gravid dersom en av partene er sterilisert?", "- Jo, det finnes mulighet for pr\u00f8ver\u00f8rsbehandling. Egg kan hentes fra kvinnens eggstokker, for ved sterilisering er det egglederne som er kuttet over. Hos menn g\u00e5r det an \u00e5 g\u00e5 inn i testiklene og hente ut s\u00e6dceller. S\u00e5 hvis det er noe du virkelig vil, kan det g\u00e5 an. Men det kan bli et kostbart, langvarig og krevende prosjekt, sier Lunde.", "Gynekolog Tone Lunde har dannet seg dette bildet av prevensjonsbruk:", "- Unge jenter g\u00e5r stort sett p\u00e5 p-piller.", "- De som har f\u00f8dt, bruker oftest p-piller uten \u00f8strogen eller hormonspiral.", "- Etter at de er ferdige med barn, og blant kvinner i 40-\u00e5rene, er det mange som bruker hormonspiral.", "- Spiralen er perfekt frem mot overgangsalderen, hvor det ofte kan bli uregelmessige bl\u00f8dninger. Slimhinnene holdes tynne og kvinnene er stort sett bl\u00f8dningsfrie. Mange bruker hormonspiral selv om de ikke trenger det som prevensjon. Den hjelper ikke mot hetetokter og slike overgangsplager, sier Lunde.", "Artikkelen er skrevet av Babyverden"]}, {"field": "category0", "value": "familieogoppvekst"}, {"field": "contenthash", "value": "858f9c693751ab1de27ab00a6160006f6013d6c666ae4a50ba10c50d06354db8"}, {"field": "createtime", "value": "2017-04-29T09:24:10.000Z"}, {"field": "description", "value": "Visste du dette? - Det f\u00f8rste \u00e5ret etter en f\u00f8dsel er det den dummeste tiden \u00e5 ikke g\u00e5 p\u00e5 noe, if\u00f8lge gynekolog."}, {"field": "dominantimage", "value": "http://www.adressa.no/incoming/article10664515.ece/n5xv71/ALTERNATES/w980-default/riks00083803212.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01ad2dcc7a9a0b773224d0e8cddf863d88760286.jpg?5937e2c8"}, {"field": "dominantthumbnaildimensions", "value": "300x169"}, {"field": "heading", "value": ["Denne prevensjonen kan v\u00e6re riktig for deg n\u00e5 -adressa.no", "Etter f\u00f8dselen", "P-piller uten \u00f8strogen", "Spiral", "Skepsis til hormoner", "- Hormonpreparater ufortjent skyld for mye", "Kondom", "P-stav", "P-spr\u00f8yte", "P-piller", "P-plaster og p-ring", "Sterilisering:", "Slik fordeler prevensjonsbruken seg:"]}, {"field": "id", "value": "01ad2dcc7a9a0b773224d0e8cddf863d88760286"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "aleris"}, {"field": "kw-concept", "value": ["dummeste tiden", "\u00f8strogen", "bruk", "bruker hormonspiral", "gravid", "f\u00f8dsel", "reduseres bl\u00f8dningsmengden", "p-piller", "kvinner steriliserer", "kvinner", "hormonspiralen", "prevensjon", "typen prevensjon", "inneholder \u00f8strogen"]}, {"field": "kw-entity", "value": ["inneholder", "babyverden"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": "tone lunde"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10664515.ece/n5xv71/ALTERNATES/w980-default/riks00083803212.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Denne prevensjonen kan v\u00e6re riktig for deg n\u00e5"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10664520.ece"}, {"field": "pageclass", "value": ["article"]}, {"field": "publishtime", "value": "2015-02-19T08:01:27.000Z"}, {"field": "recs-articleid", "value": "10664520"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-19T08:01:27.000Z"}, {"field": "recs-rawtitle", "value": "Denne prevensjonen kan v\u00e6re riktig for deg n\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Visste du dette? - Det f\u00f8rste \u00e5ret etter en f\u00f8dsel er det den dummeste tiden \u00e5 ikke g\u00e5 p\u00e5 noe, if\u00f8lge gynekolog."}, {"field": "thumbnail", "value": "http://content-thumbnail.cxpublic.com/content/thumbnail200x150/01ad2dcc7a9a0b773224d0e8cddf863d88760286.jpg?5937e2c8"}, {"field": "thumbnailfullheightdimensions", "value": "200x2402"}, {"field": "timestamp", "value": "2017-06-07T11:26:00.000Z"}, {"field": "title", "value": "Denne prevensjonen kan v\u00e6re riktig for deg n\u00e5"}, {"field": "url", "value": "http://www.adressa.no/familieogoppvekst/article10664520.ece"}, {"field": "urlhash", "value": "01ad2dcc7a9a0b773224d0e8cddf863d88760286"}], "score": 0.7395492, "siteId": "9222270286501375973", "id": "01ad2dcc7a9a0b773224d0e8cddf863d88760286"}

