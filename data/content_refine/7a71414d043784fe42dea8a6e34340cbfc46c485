{"fields": [{"field": "modifiedtime", "type": "time", "value": "2017-02-09T06:49:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["samer", "Tr\u00e5ante 2017", "Vindkraft", "Fosen", "Stokkfjellet"]}, {"field": "author", "value": "grete holstad"}, {"field": "body", "value": ["Saken oppdateres.", "Hundre \u00e5r etter at samene samlet seg i Trondheim og koordinerte kampen for sine interesser, tar Lars Aage Brandsfjell og de andre i Essand Reinbeitedistrikt p\u00e5 nytt til orde mot makten og inngrep i beiteomr\u00e5dene.", "Denne gangen gjelder det vindparken p\u00e5 Stokkfjellet i Selbu, som Tr\u00f8nderenergi fikk innvilget konsesjon for i 2014 av Norges vassdrags- og energidirektorat (NVE).", "Utbyggingen er fortsatt ikke endelig godkjent i Olje og energidepartementet (OED). Og nylig fikk departementet en ny klage til behandling \u2013 fra Essand Reinbeitedistrikt/Saanti sijte som organiserer ni reindriftsfamilier og hvor Brandsfjell er nestleder.", "- Saanti sijte er blitt oversett, vi er ikke blitt h\u00f8rt om utbyggingen av Stokkfjellet. Derfor klager vi n\u00e5 p\u00e5 saksbehandlingen og krever at konsesjonen for vindparken trekkes tilbake, sier Brandsfjell.", "LES OGS\u00c5: Reindriftssamene vil stoppe vindkraft i Selbu", "Konsesjonen som er gitt gjelder en vindpark p\u00e5 opptil 90 megawatt og rundt 30 vindm\u00f8ller. I tillegg kommer en 29 kilometer lang kraftledning til Nea transformatorstasjon.", "Brandsfjell opplyser at det f\u00f8rst og fremst er nabodistriktet G\u00e5ebrien sjite som blir rammet av vindparken, men at den kan ogs\u00e5 f\u00e5 store konsekvenser for Saanti sijte.", "- I midten av april tar vi reinen fra vinterbeite ved Femunden til omr\u00e5det mellom Tydal og Mer\u00e5ker-dalsf\u00f8rene. Der sprer de seg utover og finner kalvingsomr\u00e5dene, hvorp\u00e5 vindm\u00f8llene kommer innen synsvidde for dyrene. Av erfaring fra andre reindriftsomr\u00e5der hvor det er vindm\u00f8ller, vet vi at reinen blir forstyrret og trekker seg unna. S\u00e6rlig simlene og kalvene er vare for slike forstyrrelser, sier Brandsfjell.", "Saanti sijte omfatter rundt 4500 rein f\u00f8r kalving og 7000 etter kalvingen i mai.", "Ikke bare selve vindparkomr\u00e5det, men langt st\u00f8rre omr\u00e5der kan bli utilgjengelig for reinsdyrene, p\u00e5peker Brandsfjell.", "Saanti sijte frykter ogs\u00e5 sammenblanding med G\u00e5ebrien sjite sine dyr. G\u00e5ebrien sjite (Riast-Hylling reinbeitedistrikt) ligger innenfor b\u00e5de R\u00f8ros, Holt\u00e5len, Selbu og Tydal. Saanti sijte ligger i Mer\u00e5ker, Stj\u00f8rdal, Selbu og Tydal.", "- Deres rein kan bli presset mot oss. Det kan bli en endret bruk av omr\u00e5dene. Dette vet vi ikke med sikkerhet, men for v\u00e5r del er ikke dette utredet. Saanti sijte har ikke inng\u00e5tt i saksforberedelsene.", "Brandsfjell viser til andre land, der vindm\u00f8ller er plassert mer sentralt og hvor det er infrastruktur fra f\u00f8r. Han sp\u00f8r retorisk om hvorfor vi ikke kan gj\u00f8re det samme her til lands.", "- Hvorfor kan vi ikke legge vindparker n\u00e6rmere bebyggelse og allerede anlagte veier, i stedet for i naturen og p\u00e5 fjellet?", "- Det er ikke bare kraftutbygging, men ogs\u00e5 andre former for inngrep som medf\u00f8rer tap av beiteland, som \u00f8kt ferdsel p\u00e5 grunn av turisme og hytteutbygging, sier Brandsfjell.", "Denne uken deltok han p\u00e5 samhandlingskonferansen om reindriftens framtid i regi av Landbruksdirektoratet og Norske Reindriftsamers Landsforbund (NRL). Over 200 reindriftsut\u00f8vere deltok.", "Der, i sin \u00e5pningstale, p\u00e5pekte ogs\u00e5 NRL-leder Ellinor Marita J\u00e5ma det samme - hvordan beiteomr\u00e5dene blir mindre bit for bit, og reindriften forstyrres av kraftutbygging, gruvedrift, hytteomr\u00e5der, infrastruktur og motorisert ferdsel.", "- Reindriftens kamp for retten til beiteland p\u00e5g\u00e5r stadig vekk, sa J\u00e5ma.", "Kommunikasjonsr\u00e5dgiver H\u00e5kon Smith-Isaksen i Olje og energidepartementet skriver i en epost at Saanti Sijtes klage er til behandling i departementet, og at det for \u00f8yeblikket ikke er mulig \u00e5 fastsl\u00e5 n\u00e5r endelig vedtak vil v\u00e6re fattet.", "- Kampen er enn\u00e5 ikke over, men vi trenger hjelp. Vi er f\u00e5, og f\u00f8ler oss ofte sm\u00e5 og alene i kampen mot storsamfunnet.", "Slik appellerte Sissel J\u00e5ma (32) p\u00e5 et m\u00f8te i regi av Naturvernforbundet Tr\u00f8ndelag om urfolk og milj\u00f8kamp tirsdag.", "Mange unge samer markerer seg i rettighetskampen. Sissel J\u00e5ma fra Follafoss er blant reindriftssamene som kjemper mot Storheia vindpark p\u00e5 Fosen der 80 vindturbiner skal oppf\u00f8res.", "Arbeidet med anlegget startet i august i fjor, og vil \u00f8delegge rundt en tredjedel av Fosen-samenes beiteomr\u00e5der. F\u00f8r jul tapte Fosen-samene fors\u00f8ket p\u00e5 \u00e5 f\u00e5 kjent konsesjonsvedtaket ugyldig i tingretten, men har anket til lagmannsretten. Der er saken enn\u00e5 ikke berammet.", "- Vi har kjempet i 17 \u00e5r, det tar p\u00e5 kreftene. Jeg oppfordrer hver og en til \u00e5 hjelpe oss, sa Sissel J\u00e5ma.", "LES KOMMENTAREN: For tjuefem \u00e5r siden vant s\u00f8rsamene en lang kamp mot storsamfunnet", "P\u00e5 samme m\u00f8te fortalte Ina-Theres Sparrok (21) fra Namsskogan om hvordan kampen mot 70 vindm\u00f8ller p\u00e5 Kalvvatnet i fjellomr\u00e5dene mellom Nord-Tr\u00f8ndelag og Nordland ble vunnet. Unge Sparrok var frontfigur i motstanden.", "LES OGS\u00c5: Fred Olsen inntar fjellet", "Den 11. november i fjor kunne hun juble. Da kom f\u00f8lgende melding fra Olje- og energidepartementet:", "\u00abOED har i dag bestemt at det ikke gis konsesjon til utbygging av Kalvvatnan vindkraftverk...Departementet tar dermed til f\u00f8lge klagene p\u00e5 konsesjonsvedtaket fra NVE...Departementet har blant annet vurdert utbyggingen opp mot vernet folkeretten oppstiller for urfolks n\u00e6ringsut\u00f8velse. I vurderingen har departementet lagt til grunn at de to reinbeitedistriktene som bruker dette omr\u00e5det allerede er sterkt ber\u00f8rt av flere energi- og vassdragstiltak og av infrastruktur innenfor samferdselssektoren, i tillegg til andre inngrep som samlet kan medf\u00f8re tap og driftsutfordringer. Det er fare for at summen av etablerte inngrep i distriktet sammen med etablering av vindkraftverket med veitilknytning kan v\u00e6re til hinder for at reindriften kan opprettholdes i det omfanget den har i dag.\u00bb", "Sparroks seier er n\u00e5 g\u00e5tt inn i historieb\u00f8kene som en milep\u00e6l for samefolket. Hun klarte \u00e5 f\u00e5 forst\u00e5else hos storsamfunnet.", "OED gjorde ogs\u00e5 oppmerksom p\u00e5 at det var lagt vekt p\u00e5 betydningen reindriften i omr\u00e5det har for opprettholdelse og videref\u00f8ring av den s\u00e5rbare s\u00f8rsamiske kulturen og spr\u00e5ket."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "b9cca3b159e8f0e2241fdc2ff831d0e9c6e3354d759098eeea9ed7f91faa21cc"}, {"field": "createtime", "value": "2017-02-09T06:54:27.000Z"}, {"field": "description", "value": "- Hvorfor skjemme fjellet og naturen? Legg vindparkene i stedet i bebyggelse der det er infrastruktur."}, {"field": "dominantimage", "value": "http://www.adressa.no/pluss/nyheter/article14189235.ece/5ckh56/ALTERNATES/w980-default/Samer2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a71414d043784fe42dea8a6e34340cbfc46c485.jpg?5942ba56"}, {"field": "dominantthumbnaildimensions", "value": "300x169"}, {"field": "heading", "value": ["- Sk\u00e5n fjellet. Legg vindparkene n\u00e6rmere bebyggelsen -adressa.no", "30 vindm\u00f8ller", "- St\u00f8rre omr\u00e5der utilgjengelig", "- Gj\u00f8r som i andre land", "Bit for bit forsvinner", "Behandles i departementet", "- Kampen er ikke over", "Fikk storsamfunnet med seg"]}, {"field": "id", "value": "7a71414d043784fe42dea8a6e34340cbfc46c485"}, {"field": "keyword", "value": ["samer", "Tr\u00e5ante 2017", "Vindkraft", "Fosen", "Stokkfjellet"]}, {"field": "keywords", "value": "samer,Tr\u00e5ante 2017,Vindkraft,Fosen,Stokkfjellet"}, {"field": "kw-category", "value": ["pluss", "nyheter"]}, {"field": "kw-classification", "value": "sports"}, {"field": "kw-concept", "value": ["legg vindparkene", "sijte", "omr\u00e5det", "reindriften", "legg", "kamp", "bit", "rein", "fjellet", "legg vindparkene n\u00e6rmere", "vindm\u00f8ller", "vindparkene n\u00e6rmere bebyggelsen", "land", "n\u00e6rmere bebyggelse", "vindparken", "konsesjon", "departementet"]}, {"field": "kw-entity", "value": ["storheia", "fosen", "norges", "saanti sijtes", "g\u00e5ebrien", "ina-theres sparrok", "nea", "olje", "nord-tr\u00f8ndelag og nordland", "tydal og mer\u00e5ker", "tr\u00f8nderenergi", "kalvvatnet", "landbruksdirektoratet og norske reindriftsamers landsforbund", "kalvvatnan", "norske reindriftsamers landsforbund", "riast-hylling", "femunden", "naturvernforbundet tr\u00f8ndelag", "follafoss", "j\u00e5ma", "ellinor marita j\u00e5ma", "essand reinbeitedistrikt", "stokkfjellet", "selbu og tydal"]}, {"field": "kw-location", "value": ["namsskogan", "r\u00f8ros", "selbu", "holt\u00e5len", "trondheim", "stj\u00f8rdal", "mer\u00e5ker"]}, {"field": "kw-pageclass", "value": "article"}, {"field": "kw-person", "value": ["lars aage brandsfjell", "sissel j\u00e5ma", "h\u00e5kon smith-isaksen", "fred olsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14189235.ece/5ckh56/ALTERNATES/w980-default/Samer2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Sk\u00e5n fjellet. Legg vindparkene n\u00e6rmere bebyggelsen"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/09/Sk%C3%A5n-fjellet.-Legg-vindparkene-n%C3%A6rmere-bebyggelsen-14189241.ece"}, {"field": "pageclass", "value": ["article"]}, {"field": "publishtime", "value": "2017-02-09T06:49:52.000Z"}, {"field": "recs-articleid", "value": "14189241"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-09T06:49:52.000Z"}, {"field": "recs-rawtitle", "value": "- Sk\u00e5n fjellet. Legg vindparkene n\u00e6rmere bebyggelsen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "- Hvorfor skjemme fjellet og naturen? Legg vindparkene i stedet i bebyggelse der det er infrastruktur."}, {"field": "thumbnail", "value": "http://content-thumbnail.cxpublic.com/content/thumbnail200x150/7a71414d043784fe42dea8a6e34340cbfc46c485.jpg?5942ba56"}, {"field": "thumbnailfullheightdimensions", "value": "200x2127"}, {"field": "timestamp", "value": "2017-06-15T16:48:22.000Z"}, {"field": "title", "value": "- Sk\u00e5n fjellet. Legg vindparkene n\u00e6rmere bebyggelsen"}, {"field": "url", "value": "http://www.adressa.no/pluss/nyheter/2017/02/09/Sk%c3%a5n-fjellet.-Legg-vindparkene-n%c3%a6rmere-bebyggelsen-14189241.ece"}, {"field": "urlhash", "value": "7a71414d043784fe42dea8a6e34340cbfc46c485"}], "score": 1.0267204, "siteId": "9222270286501375973", "id": "7a71414d043784fe42dea8a6e34340cbfc46c485"}

