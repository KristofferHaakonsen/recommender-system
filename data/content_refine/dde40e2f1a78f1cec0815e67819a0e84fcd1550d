{"fields": [{"field": "modifiedtime", "type": "time", "value": "2015-05-20T11:40:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fjell", "Design", "Interi\u00f8r", "Hytte", "Bolig"]}, {"field": "author", "value": "axel sandberg"}, {"field": "body", "value": ["Saken oppdateres.", "Hyttetrendene peker tydelig i retning av det enkle og funksjonelle.", "Men enkelt beh\u00f8ver ikke bety primitivt.", "Moderne teknologi og materialer gj\u00f8r det mulig \u00e5 tilby i rikt monn det som er selve poenget med hytte for de fleste: Kontakt med naturen.", "En hytte p\u00e5 Hvaler tegnet av arkitekt og partner i Morfeus arkitekter, Cecilie Wille, representerer selve hyttedr\u00f8mmen for mange: Enorme glassflater som n\u00e6rmest visker ut skillet mellom inne og ute, stilren minimalisme og maksimal arealutnyttelse.Samtidig bidrar materialvalg, gr\u00e5ning av utvendig treverk og selve plasseringen av hytta til at den glir inn i landskapet.", "\u2014 En kan kanskje si at hytta er omvendt storsl\u00e5tt, ved at de mektige inntrykkene oppst\u00e5r n\u00e5r man er p\u00e5 innsiden og ser ut?", "\u2014 Ja. Og det er noe mange etterlyser: \u00c5 f\u00e5 \u00abhele\u00bb havet og landskapet inn i hytta. \u00c5 innfri \u00f8nsket om mer lys, luftige rom og maksimalt med utsikt er lettere n\u00e5 enn f\u00f8r, fordi store glassflater er mindre kostbare og mer tilgjengelige enn tidligere. Vi opplever ogs\u00e5 at flere av kommunene etter hvert er blitt mer \u00e5pne for \u00e5 tenke utradisjonelt n\u00e5r det gjelder hyttearkitektur, sier Cecilie Wille, som er TV-aktuell i NRK-programmet \u00abArkitektenes hjem\u00bb.", "Totalrenoverte hus:", "Samtidig som Hvaler-hytta ble tegnet med tanke p\u00e5 mest mulig utsyn, tok arkitektfirmaet hensyn til vind\u2014 og himmelretninger, samt til eierens \u00f8nske om et skjermet privatliv.", "Blant annet f\u00e5r hytta ly fra gamle steingjerder bygget med lokal stein.Hytta tilpasser seg disse gjerdene og omkringliggende svaberg.", "Begge deler bidrar til \u00e5 skjule hytta i terrenget, og til \u00e5 gi ulike skjermede uteplasser.", "Hun mener lyse, luftige hytterom i n\u00e6rkontakt med naturen er som skapt for norske forhold.", "\u2014 Mange nordmenn vil jo helst v\u00e6re utend\u00f8rs hele sommeren, men v\u00e6ret kan raskt sette en stopper for det. Med innerom som er s\u00e5 transparente som her, s\u00e5 er man i ett med naturen selv n\u00e5r man er innend\u00f8rs, og da gj\u00f8r det ikke s\u00e5 mye om det kommer en regnskur, sier Wille.", "Ferdighytteprodusentene g\u00e5r i samme retning, og melder om st\u00f8rre ettersp\u00f8rsel etter moderne, mer lys- og luft-bevisste l\u00f8sninger.", "\u2014 En strammere, mer minimalistisk stil med store vinduer som slipper naturen inn, er det helt klart stadig st\u00f8rre interesse for, sier salgssjef hos HIBA Hus, Hans Petter Talberg.", "Dette gjelder like mye til fjells som ved sj\u00f8en.For fjellhytter er beliggenheten i forhold til ski\u2014 og turomr\u00e5der for mange vel s\u00e5 viktig som selve hytta.", "\u2014 Folk vil v\u00e6re mer aktive og ute i naturen n\u00e5r de er p\u00e5 hyttetur, og hyttas st\u00f8rrelse betyr mindre enn plasseringen og naturopplevelsen, sier Bj\u00f8rnar Mickelson, kommunikasjonsansvarlig i BoligPartner.", "Cecilie Wille mener hyttetrenden kan ses i forhold til en st\u00f8rre samfunnstendens, der blant annet bevisstheten omkring ens eget klimaavtrykk er \u00f8kende.", "Man kan se en parallell til dagens hyttemote i \u00absm\u00e5husbevegelsen\u00bb som oppsto i USA og for alvor bredte om seg under finanskrisen i 2007-2008.Bevegelsens m\u00e5lsetning er \u00e5 fjerne s\u00e5 mange \u00abting\u00bb fra livet som mulig, ha en sterkere tilknytning til naturen og utforske hvor tett innp\u00e5 et eksistensminimum man kan leve og likevel ha et fullkomment behagelig liv.", "\u2014 Det er nok i tiden \u00e5 klare seg med mindre, noe vi ogs\u00e5 ser innenfor arkitekturen. Gjenbruk, ofte mindre boarealer, fleksible planer tilrettelagt for ulike livsfaser, mer beskjedne l\u00f8sninger \u2013 rett og slett et enklere liv. Men ogs\u00e5 mer berikende, der blant annet ny teknologi tas i bruk for \u00e5 finne gode l\u00f8sninger, sier Wille.", "Industridesigner og f\u00f8rsteamanuensis Ole Petter Wullum har utviklet et prisbel\u00f8nt sm\u00e5husprosjekt p\u00e5 vegne av Rindalshytter.", "I l\u00f8pet av de siste \u00e5rene har han sett en tydelig endring i hva kj\u00f8pere er ute etter.N\u00f8kkelord er f\u00e6rre kvadratmeter, bedre utnyttelse av eksisterende arealer og harmoni med omgivelsene.", "Den minste hytta er p\u00e5 kun 15 kvadratmeter.", "\u2014 Hyttene skal v\u00e6re enklere og mindre, men smarte. Man vil heller bruke penger p\u00e5 \u00f8kt kvalitet og gode roml\u00f8sninger enn stor plass, sier Wullum.", "Og utvendig handler det fra Wullums side om \u00e5 blande tradisjoner med funksjonell og stedstilpasset design.\u2014 Hyttene tar opp i seg og bygger videre p\u00e5 lokale hustradisjoner, som blant annet innbefatter beskjedne, sm\u00e5 og lavm\u00e6lte bygningskropper, mener Wullum.", "Les ogs\u00e5:"]}, {"field": "category0", "value": "bolig"}, {"field": "contenthash", "value": "fa539965395b8382145f8370b34eab249cf610d2d6f2943c95b9b9d08a63d4a3"}, {"field": "createtime", "value": "2017-05-01T11:02:52.000Z"}, {"field": "description", "value": "N\u00e5 utfordres den koselige t\u00f8mmerhytta med sprossevinduer og torvtak."}, {"field": "heading", "value": ["Derfor er denne hytta dr\u00f8mmen for mange -adressa.no", "V\u00e6ruavhengig", "- Plassering viktig", "Sm\u00e5tt er godt", "Lavm\u00e6lte \u00absm\u00e5hus\u00bb"]}, {"field": "id", "value": "dde40e2f1a78f1cec0815e67819a0e84fcd1550d"}, {"field": "keyword", "value": ["Fjell", "Design", "Interi\u00f8r", "Hytte", "Bolig"]}, {"field": "keywords", "value": "Fjell,Design,Interi\u00f8r,Hytte,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["hytta dr\u00f8mmen", "hytta"]}, {"field": "kw-entity", "value": ["hans petter talberg", "arkitektenes", "rindalshytter", "morfeus", "boligpartner", "hus"]}, {"field": "kw-location", "value": "hvaler"}, {"field": "kw-pageclass", "value": "article"}, {"field": "kw-person", "value": ["cecilie wille", "bj\u00f8rnar mickelson", "ole petter wullum"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/8d7e09d2-827f-4c75-8933-81aeba0f73ed?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor er denne hytta dr\u00f8mmen for mange"}, {"field": "og-type", "value": "article"}, {"field": "og-url", "value": "http://www.adressa.no/bolig/Derfor-er-denne-hytta-drommen-for-mange-7764b.html"}, {"field": "pageclass", "value": ["article"]}, {"field": "publishtime", "value": "2015-05-20T18:00:00.000Z"}, {"field": "recs-articleid", "value": "7764"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-05-20T18:00:00.000Z"}, {"field": "recs-rawtitle", "value": "Derfor er denne hytta dr\u00f8mmen for mange -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "N\u00e5 utfordres den koselige t\u00f8mmerhytta med sprossevinduer og torvtak."}, {"field": "thumbnail", "value": "http://content-thumbnail.cxpublic.com/content/thumbnail200x150/dde40e2f1a78f1cec0815e67819a0e84fcd1550d.jpg?597d8eb2"}, {"field": "thumbnailfullheightdimensions", "value": "200x1908"}, {"field": "timestamp", "value": "2017-07-30T07:45:54.000Z"}, {"field": "title", "value": "Derfor er denne hytta dr\u00f8mmen for mange"}, {"field": "url", "value": "http://www.adressa.no/bolig/Derfor-er-denne-hytta-drommen-for-mange-7764b.html"}, {"field": "urlhash", "value": "dde40e2f1a78f1cec0815e67819a0e84fcd1550d"}], "score": 0.79282475, "siteId": "9222270286501375973", "id": "dde40e2f1a78f1cec0815e67819a0e84fcd1550d"}

