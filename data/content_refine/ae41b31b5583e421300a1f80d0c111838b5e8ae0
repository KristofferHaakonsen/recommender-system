{"fields": [{"field": "modifiedtime", "type": "time", "value": "2012-04-17T22:20:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "Sjokk. Vantro.", "Luke Copland, isekspert ved Canada University i Ottawa, tror ikke det han ser p\u00e5 dataskjermen.", "Isbremmen Markham, en isbre p\u00e5 49 kvadratkilometer som flyter p\u00e5 vannet innerst i en fjordarm p\u00e5 Ellesmere Island langs kysten av det nordlige Canada, er fullstendig forsvunnet. Fjorden er isfri. Det eneste han ser p\u00e5 satellittbildet er l\u00f8srevne stykker av is som flyter lenger ute p\u00e5 havet.", "Isbremmen har g\u00e5tt i oppl\u00f8sning. Etter \u00e5 ha ligget der i 4500 \u00e5r har den kollapset, n\u00e6rmest fra den ene dagen til den andre. 7. august l\u00e5 den uber\u00f8rt. Fire dager senere er den borte.", "-Hvordan kan en hel fjord full av is bli isfri p\u00e5 noen f\u00e5 dager? Jeg nektet n\u00e6rmest \u00e5 tro at den var borte, sier Copland til nyhetsbyr\u00e5et IPS.", "-Et sjokk. Dette viser hva som vil skje i fremtiden. Et skremmende scenario, sier isbrespesialisten Derek Mueller ved Trent Universitetet i Ontario til Associated Press.", "F\u00f8r sommeren beregnet de canadiske isforskerne at om lag ti kvadratkilometer av de gjenv\u00e6rende 800 kvadratkilometer med isbremmer i Canada ville forsvinne innen september. Virkeligheten ble en helt annen. Det forsvant ikke ti, men 214 kvadratkilometer, 23 prosent, av de gjenv\u00e6rende isbremmene. Tjue ganger mer enn det forskerne hadde beregnet.", "Kollapsen er uopprettelig. Mens havis som smelter, gjendannes igjen om vinteren, er isbremmene forsvunnet for bestandig. Canada har 600 kvadratkilometer isbremmer igjen. Luke Copland tror alle er forsvunnet senest om ti \u00e5r. Kanskje f\u00f8r.", "\u00bfI sommer har Arktis opplevd klimaendringer i et tempo og omfang som aldri har v\u00e6rt registrert tidligere.", "* Mest omfattende issmelting noensinne : \u00c5rets smelting av havis i Arktis er den mest omfattende noensinne. Et areal p\u00e5 n\u00e6rmere elleve millioner kvadratkilometer er forsvunnet i l\u00f8pet av v\u00e5ren og sommeren. Det tilsvarer n\u00e6rmere 34 ganger Norges flateinnhold, eller mer enn hele Europas flateinnhold.", "Da isutbredelsen i Arktis var p\u00e5 sitt st\u00f8rste i mars dekket isen et omr\u00e5de p\u00e5 15,21 millioner kvadratkilometer. N\u00e5 er isutbredelsen redusert til 4,4 millioner. Det er bare 100\u00bf000 kvadratkilometer mer enn p\u00e5 samme tid i \u00e5r, og mer enn to millioner kvadratkilometer (n\u00e6rmere 40 prosent) mindre enn gjennomsnittet for \u00e5rene 1979/2000. Smeltingen vil normalt stanse i l\u00f8pet av en av de n\u00e6rmeste dagene.", "* Den hurtigste smeltingen som er m\u00e5lt: Smeltingen i august skjedde i en voldsom hastighet. P\u00e5 31 dager forsvant det nesten 2,5 millioner kvadratkilometer is.", "Hver time d\u00f8gnet igjennom i hele august smeltet et omr\u00e5de med havis som tilsvarer flateinnholdet i kommunene Stj\u00f8rdal, Malvik, Kl\u00e6bu, Trondheim, Melhus, Skaun og Orkdal \u2013 totalt 3250 kvadratkilometer.", "* Isen har aldri v\u00e6rt tynnere : Et rekordstort omr\u00e5de \u2013 70 prosent \u2013 var v\u00e5r dekket av tynn f\u00f8rste\u00e5rsis p\u00e5 under en meter tykkelse. University of Alberta i Canada publiserte i august en unders\u00f8kelse som viste at istykkelsen i Arktis er blitt redusert med over 60 prosent i l\u00f8pet av de fire siste \u00e5rene, fra gjennomsnittlig 2,6 meter til 90 centimeter. Tynn is smelter hurtigere enn tykk is og brytes ogs\u00e5 lettere i stykker av vind.", "* B\u00e5de Nordvestpassasjen og Nord\u00f8stpassasjen er \u00e5pen samtidig : For f\u00f8rste gang er det isfritt og seilingsklart b\u00e5de i Nordvestpassasjen og Nord\u00f8stpassasjen. Som det f\u00f8rste skipet i verden seiler det tyske forskningsfart\u00f8yet Polarstern fra Alfred Wegner-instituttet gjennom begge passasjer. Skipet forlot Reykjavik p\u00e5 Island 12. august, passerte gjennom Nordvestpassasjen mellom 20. og 23. august og skal seile gjennom Nord\u00f8stpassasjen senere i september, f\u00f8r skipet returnerer til Bremerhaven 19. oktober.", "* Massiv kollaps av isbremmer : Isbremmene i Canada og p\u00e5 Gr\u00f8nland kollapser. Totalt er n\u00e6rmere 250 kvadratkilometer med isbremmer brukket l\u00f8s i l\u00f8pet av sommeren. At isbremmene, som flyter p\u00e5 havet g\u00e5r i oppl\u00f8sning, har ingen direkte p\u00e5virkning av havniv\u00e5et fordi breen allerede i utgangspunktet flyter p\u00e5 vannet. N\u00e5r isbremmen kollapser, vil ismassene bak str\u00f8mme ut i havet. Ved kollaps av isbremmer er det m\u00e5lt en tredobling av hastigheten p\u00e5 isen.", "Klimaendringene skjer i Arktis s\u00e5 fort at forskerne ikke lenger klarer \u00e5 holde f\u00f8lge med utviklingen. Tempoet sprenger alle modeller og scenarioer.", "Det som skjer n\u00e5, skulle f\u00f8rst ha skjedd om flere ti\u00e5r.", "Men hvorfor skjer det og hva skyldes det?", "Blant klimaforskerne er det bred enighet om at de stadig mindre ismengdene om sommeren har en sammenheng med utslippet av klimagasser.", "\u00bfSammenlignet med tidligere endringer i klimaet skulle kloden egentlig ha v\u00e6rt p\u00e5 vei inn i en periode med lavere temperaturer. I stedet opplever vi det stikk motsatte. En slik endring er ikke mulig \u00e5 forklare uten p\u00e5virkning fra menneskeskapte klimagassutslipp, sier direkt\u00f8r P\u00e5l Prestrud i Cicero senter for klimaforskning.", "\u2013Havisen i Arktis er det viktigste termometeret vi har for \u00e5 forst\u00e5 hvordan klimagassene skaper global oppvarming, sier Ola M. Johannessen ved Nansen-senteret i Bergen. Som en av de f\u00f8rste forskerne i verden p\u00e5pekte han den raske tilbakegangen av havisen i Arktis og hvordan tempoet har \u00f8kt for hvert ti\u00e5r", "I en vitenskapelig studie som blir publisert i kinesiske Academy of Sciences neste m\u00e5ned skriver Johannessen at 90 prosent av smeltingen av isen i Arktis skyldes \u00f8kte klimagassutslipp.", "Han mener at Arktis vil v\u00e6re totalt isfri om sommeren senest i 2050, mange ti\u00e5r f\u00f8r det FNs klimapanel slo fast i februar i fjor.", "\u2013Utviklingen s\u00e6rlig de siste to \u00e5rene kan indikere at sommerisen i Arktis er n\u00e5dd et \"vippepunkt\" hvor ismengden blir stadig lavere for hvert \u00e5r, og at det ikke finnes noen mulighet for isen til \u00e5 \u00f8ke utbredelse eller tykkelse, sier Ola M. Johannessen.", "At virkeligheten er totalt annerledes enn det alle scenarioer har beregnet, har sjokkert forskerne.", "\u2013Det som skjer viser at vi har for d\u00e5rlig kunnskap om mekanismene som styrer klimaet. Den opplevelsen har f\u00e5tt mange forskerne til \u00e5 bli langt forsiktigere til \u00e5 uttale seg om klimaet i framtiden. Det finnes rett og slett for mange usikkerhetsmomenter til at det er mulig \u00e5 gi sikre kalkyler. Og endringene skjer b\u00e5de hurtigere og annerledes enn det forskerne har lagt til grunn i sine scenarioer, sier P\u00e5l Prestrud.", "Derfor spriker tidsperspektivene for n\u00e5r Arktis blir isfritt og smeltingen av innlandsisen p\u00e5 Gr\u00f8nland skyter fart.", "En ting er imidlertid alle klimaforskere enige om: Smeltingen i Arktis vil fortsette. Det store sp\u00f8rsm\u00e5let er bare hvor raskt det skjer.", "FNs klimapanel uttalte i sin siste hovedrapport i februar 2007 at \"Arktis vil v\u00e6re isfri om sommeren ved slutten av det 21. \u00e5rhundre\".", "Smeltesjokket i fjor, hvor ismengden ble 1,2 millioner kvadratkilometer (22 prosent) mindre enn den forrige rekorden i 2005, fikk klimaforskere til \u00e5 endre alle tidligere modeller.", "B\u00e5de 2070, 2050, 2030 og mest pessimistisk \u2013 2013 \u2013 har senere v\u00e6rt ansl\u00e5tt som det f\u00f8rste \u00e5ret hvor Arktis blir helt isfritt.", "I en studie trykket i tidsskriftet Geophysical Research Letters denne uken konkluderer isforskeren Lars H. Smedsrud ved Bjerknessenteret for klimaforskning i Bergen med at 95 prosent av sommerisen i Arktis er smeltet i 2050 dersom \u00f8kningen av drivhusgasser i atmosf\u00e6ren fortsetter.", "Smedsrud mener det kan komme kaldere \u00e5r hvor mengden sj\u00f8is i Arktis \u00f8ker igjen.", "\u2013Selv om det er lite sannsynlig at isen igjen vil bli s\u00e5 tjukk som p\u00e5 1950-tallet, kan den \u00f8ke til omkring to meter i \u00e5rene som kommer, hvis vindforholdene ligger til rette for dette, sier Smedsrud.", "\u00bfIsen i Arktis kan bygge seg opp igjen, men da trengs det b\u00e5de kald luft og kaldt vann. For at isen skal fryse trengs det havtemperaturer p\u00e5 mellom minus 1,7 og minus 1,8 grader, forklarer sj\u00f8is-forskeren Sebastian Gerland ved Norsk Polarinstitutt. Han sier det m\u00e5 komme flere kalde \u00e5r p\u00e5 rad for at sommerisen skal \u00f8ke vesentlig i mengde.", "\u2013I tillegg spiller atmosf\u00e6riske forhold som isdrift og vind inn, sier Gerland.", "I fjor var det trolig spesielle atmosf\u00e6riske forhold som var avgj\u00f8rende for issmeltingen. En meget langvarig periode med klarv\u00e6r i juni og juli satte fart p\u00e5 smeltingen. I tillegg gjorde en stabil s\u00f8rlig vind at isen ble drevet s\u00f8rover og ut i farvann med varmere havvann, p\u00e5peker flere studier.", "Under sommerens smelting kan \u00f8kt varme p\u00e5 havvannet ha v\u00e6rt den viktigste faktoren. Forskere ved Universitetet i Washington har p\u00e5vist at i omr\u00e5der utenfor kysten av Alaska har havvannet v\u00e6rt mellom tre og fire grader varmere enn normalt.", "Klimaendringene i Arktis p\u00e5virker ogs\u00e5 Gr\u00f8nland. Der smelter isbreene hurtigere enn noen gang. Jakobshavn-breen p\u00e5 vestkysten har g\u00e5tt tilbake nesten 15 kilometer p\u00e5 ett \u00e5r, if\u00f8lge m\u00e5linger som Byrd Polar Research Center offentliggjorde i slutten av august.", "Tidligere publiserte studier viser at issmeltingen har \u00f8kt med 30 prosent for de vestlige delene av Gr\u00f8nland fra 1979 til 2006.", "Samtidig har den gjennomsnittlige temperaturen p\u00e5 Gr\u00f8nland \u00f8kt med syv grader siden 1991. Den globale \u00f8kningen de siste 100 \u00e5rene er 0,8 grader.", "M\u00e5linger av smeltevann ved n\u00e6rliggende breer har vist en \u00f8kning i smeltevannsmengden opp til 50 prosent i l\u00f8pet av sommerens smeltesesong. \u00c5rsaken er at smeltevann drenerer bunnen av breen.", "Jo mer \u00absm\u00f8ring\u00bb i form av smeltevann under isen, dess fortere beveger ismassene seg mot kysten. Isbreer med istunger vil ogs\u00e5 f\u00f8re til \u00f8kte forekomster av isfjell, sier forskerne.", "Endringene i smeltem\u00f8nsteret kombinert med \u00f8kt avrenning, gj\u00f8r at smeltingen g\u00e5r mye raskere allerede tidlig i smeltesesongen, viser forskernes studier.", "Funn viser at smeltingen har begynt tidligere enn normalt de siste \u00e5rene.", "At innlandsisen p\u00e5 Gr\u00f8nland smelter betyr at havniv\u00e5et vil \u00f8ke. Hvor mye er avhengig av hvor store mengder av isen som smelter.", "Dersom all isen smeltet ville havniv\u00e5et stige med syv meter.", "Det er ingen uenighet om at havniv\u00e5et stiger. Uenigheten gjelder hvor raskt det skjer. Det publiseres hele tiden nye anslag.", "If\u00f8lge rapporten fra FNs klimapanel i fjor har det globale havniv\u00e5et \u00f8kt med 17 cm siste hundre \u00e5r.", "I dag er \u00f8kningen p\u00e5 0,3 millimeter i \u00e5ret. Det tilsvarer 30 centimeter p\u00e5 100 \u00e5r.", "Klimapanelet har beregnet den global havniv\u00e5\u00f8kning til mellom 18 og 51 cm mot slutten av dette hundre\u00e5ret. Klimarapporten understreket at havniv\u00e5\u00f8kningen kan bli 10-20 cm h\u00f8yere enn dette blant annet grunnet \u00f8kende issmelting langs kysten av Gr\u00f8nland og i Antarktis.", "I det mest negative scenarioet har FNs klimapanel beregnet at hele iskappen p\u00e5 Gr\u00f8nland kan v\u00e6re smeltet om 1000 \u00e5r.", "Siden februar 2007, da klimapanelet la frem sin rapport, har flere nye studier blitt lagt frem. Felles for de fleste er at de har beregnet en langt h\u00f8yere havstigning enn det klimapanel kom frem til.", "Den kanskje mest oppsiktsvekkende kom bare for en uke siden. Da publiserte Ted Peffner og hans forskerteam fra det meget anerkjente Institute of Arctic and Alpine Research ved Universitete i Boulder i Colorado i USA en studie som viser at det globale havniv\u00e5et mest sannsynlig \u00f8ke med mellom 0,8 og 2,0 meter i dette \u00e5rhundre.", "Peffners tall, som er offentliggjort i tidsskriftet Science, er alts\u00e5 mer enn det tredobbelte av hva FNs klimapanel anslo.", "Boulder-studien har kartlagt alle breer p\u00e5 Gr\u00f8nland som strekker seg mot havet og beregnet hvor stort bidrag disse vil ha til \u00f8kningen av det globale havniv\u00e5et dersom de begynner \u00e5 skli ut mot havet, kalver og smelter.", "I likhet med en rekke andre rapporter om smeltingen av innlandsisen p\u00e5 Gr\u00f8nland ser ogs\u00e5 Peffners studie n\u00e6rmere p\u00e5 hva som har skjedd under tidligere perioder med stor issmelting.", "I mellomistiden for 125 000 \u00e5r siden, da den globale temperaturen var en grad varmere enn i dag, var havniv\u00e5et fire til seks meter h\u00f8yere enn i dag.", "Beregninger viser at sommertemperaturen i gjennomsnitt var 3,5 grader h\u00f8yere enn den er i dag.", "Forskerne sier den samme prosessen som f\u00f8rte til havstigningen i mellomistiden, kan begynne allerede i dette \u00e5rhundre dersom temperaturen fortsetter \u00e5 stige i samme tempo som de siste par ti\u00e5rene.", "N\u00e5r smelteprosessen f\u00f8rst har kommet i gang, kan den skje sv\u00e6rt raskt.", "Det finnes enda ferskere eksempler p\u00e5 en massiv global havstigning.", "Amerikanske forskere har i en rapport offentliggjort sist uke sett n\u00e6rmere p\u00e5 hva som skjedde da Laurentide isbremmen, som dekket store deler av Canada og de nordligste delene av USA, forsvant for 7000 \u00e5r siden. Smeltingen skjedde sv\u00e6rt hurtig, noe som \u00f8kte havniv\u00e5et med mellom 0,7 og 1,3 meter i l\u00f8pet av 100 \u00e5r.", "\u00bfDet er lett \u00e5 undervurdere hvor mye Gr\u00f8nlandsisen kan smelte i dette \u00e5rhundre, sier Anders Carlson, en forsker ved Wisconsin-Madison-universitetet som har ledet forskningen, til tidsskriftet Nature.", "Ut fra det som skjedde for 7000 \u00e5r siden mener hans forskerteam at havstigningen vil bli p\u00e5 minst 1,3 meter.", "\u2013Slike studier blir lett spekulasjoner. S\u00e5 lenge innlandsisen smelter i samme hastighet som n\u00e5, kan det ta 23 000 \u00e5r f\u00f8r all isen er smeltet, sier Ola M. Johannessen ved Nansen-senteret i Bergen.", "Hans beregninger viser at mens isdekket blir gradvis mindre under 1500 meter, \u00f8ker det over 1500 meter p\u00e5 grunn av sn\u00f8fall om vinteren."]}, {"field": "category0", "value": "vaeret"}, {"field": "contenthash", "value": "7df7e9dbcfd99a8d5a1c6a35ca68662d18c4526109524693bff09633a0bf0ef8"}, {"field": "createtime", "value": "2017-05-27T18:54:39.000Z"}, {"field": "description", "value": "Klimaendringene i Arktis skjer hurtigere enn noe annet sted p\u00e5 kloden. I sommer har de skutt fart i et tempo verden aldri har sett maken til. Samtidig kommer nye dramatiske varsler om havstigning."}, {"field": "dominantimage", "value": "http://www.adressa.no/incoming/article1216049.ece5/ALTERNATES/w980-default/Adressa-dokument"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ae41b31b5583e421300a1f80d0c111838b5e8ae0.jpg?5929cb6f"}, {"field": "dominantthumbnaildimensions", "value": "300x169"}, {"field": "heading", "value": ["Arktis er klodens termometer -adressa.no", "23 prosent er borte", "Raske og omfattende klimaendringer", "\u00c5rsak: Utslipp av klimagasser", "Mange usikkerhetsmomenter", "Kalde \u00e5r kan bygge opp isen", "Gr\u00f8nland: Breene smelter hurtigere enn noen gang", "Isen smelter, havet stiger", "Oppsiktsvekkende studie", "Smelteprosessen kan gjenta seg"]}, {"field": "id", "value": "ae41b31b5583e421300a1f80d0c111838b5e8ae0"}, {"field": "keyword", "value": ["v\u00e6ret", "nedb\u00f8r", "storm", "nina", "ivar", "hilde", "frida", "orkan"]}, {"field": "keywords", "value": "v\u00e6ret,nedb\u00f8r,storm,nina,ivar,hilde,frida,orkan"}, {"field": "kw-category", "value": "vaeret"}, {"field": "kw-classification", "value": "science"}, {"field": "kw-concept", "value": ["prosent", "havniv\u00e5et", "isen", "\u00f8kt", "millioner kvadratkilometer", "\u00e5ret", "skje", "studie", "kvadratkilometer", "smelte", "smeltingen", "forsker"]}, {"field": "kw-entity", "value": ["nordvestpassasjen", "canada university", "ellesmere island", "alpine research", "laurentide", "nordvestpassasjen og nord\u00f8stpassasjen", "academy of sciences", "gr\u00f8nlandsisen", "skaun og orkdal", "peffners", "norsk polarinstitutt", "wisconsin-madison", "nansen", "byrd polar research center", "norges", "europas", "nature", "geophysical research letters", "bjerknessenteret", "science", "associated press", "arktis", "institute of arctic", "nord\u00f8stpassasjen", "polarstern"]}, {"field": "kw-location", "value": ["kl\u00e6bu", "reykjavik", "cicero", "markham", "boulder", "bremerhaven", "antarktis", "malvik", "trondheim", "alberta", "colorado", "melhus", "ontario", "alaska", "stj\u00f8rdal", "washington", "gr\u00f8nland", "bergen", "ottawa"]}, {"field": "kw-pageclass", "value": "article"}, {"field": "kw-person", "value": ["ola m. johannessen", "p\u00e5l prestrud", "sebastian gerland", "alfred wegner", "trent universitetet", "ted peffner", "derek mueller", "anders carlson", "luke copland", "lars h. smedsrud"]}, {"field": "kw-taxonomy", "value": "vaeret"}, {"field": "og-image", "value": "http://www.adressa.no/incoming/article1216049.ece5/ALTERNATES/w980-default/Adressa-dokument"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arktis er klodens termometer"}, {"field": "og-type", "value": "article"}, {"field": "og-url", "value": "http://www.adressa.no/vaeret/article1150097.ece"}, {"field": "pageclass", "value": ["article"]}, {"field": "publishtime", "value": "2008-09-12T05:41:01.000Z"}, {"field": "recs-articleid", "value": "1453720"}, {"field": "recs-category-type", "value": "taxonomy"}, {"field": "recs-category0", "value": "taxonomy|vaeret"}, {"field": "recs-publishtime", "value": "2008-09-12T05:41:01.000Z"}, {"field": "recs-rawtitle", "value": "Arktis er klodens termometer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "vaeret"}, {"field": "teaser", "value": "Klimaendringene i Arktis skjer hurtigere enn noe annet sted p\u00e5 kloden. I sommer har de skutt fart i et tempo verden aldri har sett maken til. Samtidig kommer nye dramatiske varsler om havstigning."}, {"field": "thumbnail", "value": "http://content-thumbnail.cxpublic.com/content/thumbnail200x150/ae41b31b5583e421300a1f80d0c111838b5e8ae0.jpg?5929cb6f"}, {"field": "thumbnailfullheightdimensions", "value": "200x2916"}, {"field": "timestamp", "value": "2017-05-27T18:54:39.000Z"}, {"field": "title", "value": "Arktis er klodens termometer"}, {"field": "url", "value": "http://www.adressa.no/vaeret/article1150097.ece"}, {"field": "urlhash", "value": "ae41b31b5583e421300a1f80d0c111838b5e8ae0"}], "score": 0.83162546, "siteId": "9222270286501375973", "id": "ae41b31b5583e421300a1f80d0c111838b5e8ae0"}

