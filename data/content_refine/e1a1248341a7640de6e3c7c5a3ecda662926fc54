{"fields": [{"field": "modifiedtime", "type": "time", "value": "2012-06-20T10:33:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den antatte presidenten i Hells Angels og de medtiltalte klubbvennene smilte bredt og omfavnet hverandre, etter at juryen i Borgarting lagmannsrett frikjente dem fra det alvorlige tiltalepunktet: Retten mener det ikke kan f\u00f8res bevis for at de sto bak hasjsmuglingen p\u00e5 346 kilo som en organisert kriminell gruppe.", "- Ja, jeg er veldig glad. Rettferdigheten har seiret. Avgj\u00f8relsen er riktig og jeg har f\u00e5tt tilbake troen p\u00e5 rettssystemet, sa Kristiansen sent i g\u00e5r ettermiddag etter \u00e5 ha ventet i seks nervepirrende timer p\u00e5 juryens kjennelse.", "Tilsto hasjkj\u00f8p", "I Asker og B\u00e6rum tingrett i v\u00e5r ble Kristiansen d\u00f8mt til ni \u00e5rs fengsel, for to forskjellige hasjkj\u00f8p p\u00e5 346 og 30 kilo. Han har tilst\u00e5tt det miste forholdet, men mener partiet bare var p\u00e5 15 kilo. Ankesaken fortsetter i dag med prosedyrer p\u00e5 straffeutm\u00e5ling, og den endelig domsavsigelsen skjer i morgen.", "- Tiden f\u00e5r vise n\u00e5r jeg slipper ut, men jeg har v\u00e6rt varetektsfengslet i 14 m\u00e5neder. Jeg h\u00e5per \u00e5 f\u00e5 reise hjem til familie og barn snart, sa Kristiansen til Adresseavisen f\u00f8r han ble f\u00f8rt tilbake til cellen i Oslo fengsel.", "Advokat Christian Wiig mener Kristiansen har sonet lenge nok, og vil begj\u00e6re sin klient l\u00f8slatt etter at saken er ferdig i morgen ettermiddag.", "- Leif Ivar Kristiansen har ikke hatt samkvem med andre i varetektsperioden, og han har sittet to og en halv m\u00e5ned i isolat. Det er i seg selv en s\u00e5 stor p\u00e5kjenning, at jeg vurderer det som et brudd p\u00e5 menneskerettighetene. Jeg mener det b\u00f8r vektlegges n\u00e5r dommen faller, sier Wiig.", "Kritiserer politiet", "Etter at kjennelsen var avsagt tok Kristiansen et knallhardt oppgj\u00f8r med politiet og p\u00e5talemyndigheten.", "- Ja, jeg f\u00f8ler meg forfulgt av politiet. Hells Angels har v\u00e6rt forfulgt til enhver tid, men den rettferdige kjennelsen er et bevis p\u00e5 at vi ikke er en kriminell organisasjon. Politiet ser sp\u00f8kelser i oss og fantaserer om hva vi gj\u00f8r, sier Kristiansen.", "- I retten har vi f\u00e5tt h\u00f8re at flere av medlemmene i mc-klubben er tidligere straffed\u00f8mt?", "- Jeg har vondt for \u00e5 se at vi er mer d\u00f8mt enn andre i samfunnet, se bare p\u00e5 mediebildet den siste tiden, svarer Kristiansen.", "Annen vurdering", "I tingretten fikk p\u00e5talemyndigheten fullt medhold, men i g\u00e5r ettermiddag var aktor og statsadvokat Terje Nyb\u00f8e knapp i sine kommentarer.", "- Jeg tar kjennelsen til etterretning. Jeg vet ikke hva som skjedde bak der, svarer Nyb\u00f8e p\u00e5 sp\u00f8rsm\u00e5l om juryen har vurdert bevisgrunnlaget for tynt.", "Kartlegging av telefonsamtaler mellom de tiltalte var p\u00e5talemyndighetens hovedbevis mot de tre frikjente medlemmene i Hells Angels.", "- Om jeg er skuffet? Jeg konstaterer at lagmannsretten har vurdert svaret annerledes enn vi har gjort. I det ligger svaret, sier Nyb\u00f8e.", "Tre andre tiltalte i hasjsaken, deriblant det danske medlemmet (43) fra Hells Angels, ble kjent skyldige i \u00e5 ha medvirket til \u00e5 innf\u00f8re hasjpartiet p\u00e5 346 kilo til Norge i august i fjor. De to siste tiltalte anket kun straffeutm\u00e5lingen, og ikke skyldsp\u00f8rsm\u00e5let som ble avgjort i g\u00e5r."]}, {"field": "category0", "value": "nyheter"}, {"field": "contenthash", "value": "595886183a22dfb0a808c93160d4a45f8deb2f7e3c1804896756cf27af5f54d1"}, {"field": "createtime", "value": "2017-03-01T23:48:15.000Z"}, {"field": "description", "value": "Leif Ivar Kristiansen (44) kan snart bli en fri mann, etter \u00e5 ha v\u00e6rt varetektsfengslet i 430 dager."}, {"field": "dominantimage", "value": "http://www.adressa.no/incoming/article1112435.ece5/ALTERNATES/w980-default/ver2%20Leif_Ivar_Kristiansen053"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1a1248341a7640de6e3c7c5a3ecda662926fc54.jpg?5974f9db"}, {"field": "dominantthumbnaildimensions", "value": "300x169"}, {"field": "heading", "value": "\u00abHallo, jeg er frikjent\u00bb -adressa.no"}, {"field": "id", "value": "e1a1248341a7640de6e3c7c5a3ecda662926fc54"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["politiet", "medlemmet", "kilo", "juryen", "p\u00e5talemyndigheten", "svarer", "tiltalte", "ettermiddag", "kjennelsen", "vurdert", "frikjent"]}, {"field": "kw-entity", "value": ["asker og b\u00e6rum", "adresseavisen", "borgarting", "hells angels"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["leif ivar kristiansen", "christian wiig", "terje nyb\u00f8e"]}, {"field": "kw-sentiment", "value": "negative"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1112435.ece5/ALTERNATES/w980-default/ver2%20Leif_Ivar_Kristiansen053"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Hallo, jeg er frikjent&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/article8868.ece"}, {"field": "pageclass", "value": ["article"]}, {"field": "publishtime", "value": "2004-09-16T09:00:13.000Z"}, {"field": "recs-articleid", "value": "879957"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-09-16T09:00:13.000Z"}, {"field": "recs-rawtitle", "value": "&laquo;Hallo, jeg er frikjent&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Leif Ivar Kristiansen (44) kan snart bli en fri mann, etter \u00e5 ha v\u00e6rt varetektsfengslet i 430 dager."}, {"field": "thumbnail", "value": "http://content-thumbnail.cxpublic.com/content/thumbnail200x150/e1a1248341a7640de6e3c7c5a3ecda662926fc54.jpg?5974f9db"}, {"field": "thumbnailfullheightdimensions", "value": "200x957"}, {"field": "timestamp", "value": "2017-07-23T19:32:43.000Z"}, {"field": "title", "value": "&laquo;Hallo, jeg er frikjent&raquo;"}, {"field": "url", "value": "http://www.adressa.no/nyheter/article8868.ece"}, {"field": "urlhash", "value": "e1a1248341a7640de6e3c7c5a3ecda662926fc54"}], "score": 1.0159388, "siteId": "9222270286501375973", "id": "e1a1248341a7640de6e3c7c5a3ecda662926fc54"}

