{"fields": [{"field": "modifiedtime", "type": "time", "value": "2012-04-18T23:05:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Vininteressen i Norge har tatt skikkelig av de siste \u00e5rene. Salget av vin \u00f8ker jevnt og trutt, og med det ogs\u00e5 interessen blant folk flest for \u00e5 skaffe seg mer kunnskap. Det har enkelte forlag tydeligvis oppfattet, for n\u00e5 oversv\u00f8mmes markedet av gode og mindre gode vinb\u00f8ker. Adresseavisens vinekspert Ulf Dalheim har sett n\u00e6rmere p\u00e5 h\u00f8stens nyheter.", "CHABLIS", "Vigmostad/Bj\u00f8rke", "Om det er noen vinregion som fortjener en egen, dyptpl\u00f8yende bok, s\u00e5 er det faktisk Chablis. For verdens beste hvitvinsomr\u00e5de har ikke s\u00e5 alt for mange b\u00f8ker som forteller historien fullt ut, fra tidenes opprinnelse (jurassic-tiden) til dagens egentlig ikke s\u00e5 veldig oversiktlige situasjon, med sv\u00e6rt oppdelte super-vinmarker, familiesplittelser og krangler om hvor grensene for de forskjellige Chablis-kvalitetene skal g\u00e5.", "Her f\u00e5r Chablis-entusiaster (og dem finnes det mange av!) endelig en mulighet til \u00e5 g\u00e5 inn i detaljene, og det fra folk som b\u00e5de er Chablis-elskere og - kjennere. Forfatterne skriver normalt om vin i Dagens N\u00e6ringsliv, og er der kjent for \u00e5 se veldig svart/hvitt p\u00e5 mye. Det gj\u00f8r de ogs\u00e5 her, og det er en sjarmerende styrke ved en bok som er skrevet med lidenskap, oppriktig interesse og ogs\u00e5 en viss iboende fandenskap for mye av det rotet som tidvis kan v\u00e6re en hindring for at Chablis-viner gjennomg\u00e5ende holder det h\u00f8ye niv\u00e5et man burde forvente fra produsenter derfra. Gjerdrum og Martinsen tar ikke mye for \u00e5 sable ned p\u00e5 b\u00e5de anerkjente produsenter og \u00e5rganger mange andre finner gode.", "Slik skaper de b\u00e5de temperatur og engasjement, og tvinger kanskje ogs\u00e5 leseren til \u00e5 ta standpunkt, for eller imot. Fint er det at de sveiper innom lokal gastronomi, for derigjennom synliggj\u00f8r de ogs\u00e5 hva en Chablis kan brukes til av mat (selv om norske kamskjell er den mest perfekte match!). Morsomt er det at Norge er blitt et av de beste markedene for Chablis, med en vekst de siste fire \u00e5rene fra 133 623 liter til 474 954 liter. Det viser at norske vindrikkere betaler det som forlanges n\u00e5r kvaliteten er til stede. For Chablis er ikke spesielt billig, om man bare tar prisen i betraktning. Svakheten med boken er detaljrikdommen (som bl.a. navn og adressen til norske import\u00f8rer av vin), og dessverre er det ogs\u00e5 en god del gjentakelsen.", "P\u00e5 den positive siden m\u00e5 ogs\u00e5 billedmaterialet trekkes frem, fotograf Helge Hansen har tatt milj\u00f8et, kulturen, menneskene og vinen p\u00e5 kornet. Derfor er dette en aromatisk, fyldig og lagringsdyktig bok.", "VIN TIL MATEN", "BS-Konsept", "VIN HELT ENKELT", "BS-Konsept", "Christer Berens er den svenske vinkelneren som kom til Norge, ble en av de ledende sommelier i Oslos restaurantverden, fikk representere Norge i VM for vinkelnere, og som n\u00e5 har sin egen vinserie (Cuv\u00e9e Christer Berens) p\u00e5 Vinmonopolet.", "Han har dessuten v\u00e6rt P4\u2019s vinekspert i en \u00e5rrekke. Dette er alts\u00e5 en mann som kan mye om vin og mat, og han kan ogs\u00e5 \u00e5 formidle sin kunnskap om dette emner p\u00e5 en fortreffelig og upretensi\u00f8s m\u00e5te. Derfor er hans to b\u00f8ker blitt veldig informative og begripelige. Vin Helt Enkelt er en super innf\u00f8ringsbok for nybegynneren som er redd for \u00e5 g\u00e5 i surr i forskjellige begreper, som ikke er helt sikker p\u00e5 hvordan vinen skal serveres og hvorfor den smaker som den gj\u00f8r.", "Vin Til Maten forteller b\u00e5de historien bak de fleste vinene, men er f\u00f8rst og fremst interessant fordi den lister opp og forklarer hvorfor de forskjellige vinene passer spesielt godt til de enkelte matrettene. Igjen klarer Christer Berens \u00e5 \u00f8se av sin kunnskap og rettlede uten \u00e5 bli for mye skoleflink og sofistikert.", "SALVESENS VIN 2005", "Schibsted", "Geir Salvesen er vinskribent i Aftenposten. Dette er tredje \u00e5rgang av en bok som ikke har den helt store holdbarheten, ettersom utvalg og \u00e5rganger p\u00e5 Vinmonopolet skifter flere ganger i \u00e5ret. Salvesen k\u00e5rer de ti beste vinene i tre kategorier, under 100 kroner, mellom 100-200 kroner, og over 200 kroner. Verdt \u00e5 merke seg er det at han k\u00e5rer argentinske viner som vinnere i billigklassen, b\u00e5de for r\u00f8dt og hvitt. Blant pappvinene tar S\u00f8r-Afrika de to f\u00f8rste plassene. Ikke alle vil v\u00e6re enige i det. Faktisk synes jeg noen av de andre delene av Salvesens bok er langt mer informative og verdifulle. Han skriver med innsikt og hum\u00f8r om hvordan du skal oppf\u00f8re deg n\u00e5r du bestiller vin ute p\u00e5 restaurant, og han gir nyttig informasjon om druer, om lagring og om valg av vin til mat.", "100 VINER OG VINOPPLEVELSER", "Gyldendal Fakta", "Det er et artig konsept B\u00f8lgen har kommet med: Historien om og rundt 100 utvalgte viner. Og s\u00e5 tryner han i innledningen, hvor han blant aperitiffene presenterer Cosmopolitan (en drink laget av vodka og lik\u00f8r)! Det var en helt un\u00f8dvendig ingrediens i denne boken.", "Det samme er vel egentlig ogs\u00e5 avslutningen om avecs, ettersom temaet er viner og vinopplevelser. N\u00e5r det er sagt, s\u00e5 er det b\u00e5de gode tips og artige opplevelser B\u00f8lgen har \u00e5 dele med oss. Ikke minst historien om da han la tusen kroner p\u00e5 bordet hos en vinhandler i Bordeaux og fikk med seg en Ch\u00e2teau Latour 1938 hjem til Norge, og hvordan han delte denne flasken med noen venner 2.juledag 1988, er forn\u00f8yelig.", "Man er jo enten gal eller superentusiast n\u00e5r man gj\u00f8r slikt. Jeg skj\u00f8nner Toralf B\u00f8lgen her, og ogs\u00e5 i kapittelet om hvordan det er mulig \u00e5 forspise seg p\u00e5 en rundtur rundt i et vindistrikt. Vinvalgene her er supre, historiene underholdende og bokens utforming tiltalende. Men den er kanskje for litt spesielt interesserte.", "NORGES BESTE VINKJ\u00d8P 2005", "Vigmostad Bj\u00f8rke", "Ronold er Norges eneste Master of Wine (MW), og har s\u00e5ledes solid bakgrunn for egen meninger. Som redakt\u00f8r av kvalitetsbladet Vinforum tester han 4-5000 viner hvert eneste \u00e5r, og det er fra disse testene han har satt sammen listen over Norges 500 beste vinkj\u00f8p. I tillegg rangerer han de 50 vinene han mener du skal unng\u00e5, Norges 50 \u201dverste\u201d kj\u00f8p!", "Du vil ikke ha noen garanti for at du vil bli forn\u00f8yd om du slavisk f\u00f8lger Ronolds r\u00e5d, for han har sine personlige preferanser som ikke n\u00f8dvendigvis stemmer med dine. Blant annet er han ikke overvettes begeistret for viner fra den nye verden, s\u00e6rlig ikke hvis de har f\u00e5tt mye eikelagring. Men vil du unng\u00e5 de st\u00f8rste fallgruvene, s\u00e5 er dette en utmerket guide \u00e5 f\u00f8lge.", "Dessuten gir Ronold innsikt i trender og druesorter, samt tommelfingerregler n\u00e5r det gjelder valg av vin til mat. Og beste kj\u00f8p? Tja, Ronold trekker faktisk frem chilenske (!) Los Boldos Cabernet Sauvignon 2003 (kr. 94,90) som en av 8-10 spesielt gode kj\u00f8p under 100 kroner. Jeg skulle faktisk \u00f8nske at Ronold rangerte enda mer, ikke bare en stjerne for spesielt gode kj\u00f8p. \u201dProblemet\u201d som kan oppst\u00e5 n\u00e5r man bruker denne guiden er at hovedvekten av vinene er hentet fra bestillingslisten, s\u00e5 det er ikke bare \u00e5 g\u00e5 p\u00e5 Vinmonopolet \u00e5 plukke full handlevogna. De fleste godkj\u00f8pene m\u00e5 nemlig bestilles, men det b\u00f8r man ta seg tid til!", "VIN 2005", "Vigmostad Bj\u00f8rke", "Dette er originalen, den f\u00f8rste skikkelige vinguide i lommeformat. Og Hugh Johnson holder koken, utgave nr. 19 (!) er mer utfyllende enn noen gang, men det skulle bare mangle, s\u00e5 mange nye falsetter som er introdusert i den internasjonale vinverden. Johnson gj\u00f8r da ogs\u00e5 et poeng av at dette er en bok som g\u00e5r ut p\u00e5 dato, i motsetning til vinene han omtaler. Den er detaljrik, men kortfattet, omfattende og rettledende, b\u00e5de n\u00e5r det gjelder valg av druer, vinhus og \u00e5rganger. Som guide n\u00e5r du er ute i den store verden er den nesten uunng\u00e5elig, om man skal klare \u00e5 man\u00f8vrere seg helskinnet gjennom taxfreeutdalgene eller spesialbutikkene. Om en vin ikke st\u00e5r oppf\u00f8rt i Johnsons guide er den neppe verdt \u00e5 kj\u00f8pe. Ogs\u00e5 fin oversikt over hva slags druer/viner du skal velge til forskjellige matretter, og hva du b\u00f8r unng\u00e5. Visste du f.eks at egg nesten ikke tolererer vin, det eneste m\u00e5tte v\u00e6re champagne til egger\u00f8re, men det som en siste utvei, mener Johnson. Jeg ville bruke champagnen til \u00e5 sk\u00e5le for den gode Hugh, for dette er fortsatt den beste guiden du f\u00e5r i norsk oversettelse.", "MAT OG VIN I FRANKRIKE", "Vigmostad Bj\u00f8rke", "En lommealmanakk \u00e5 ta med seg p\u00e5 turen til Frankrike. Gir en rask og ikke alt for dyp innf\u00f8ring i Frankrikes 21 regioner, hva de kan by av mat og vin - og ikke minst: hvordan du nyter det sammen. Men guiden avdekker sin egen begrensning gjennom det faktum at forfatterne ustanselig anbefaler andre b\u00f8ker du m\u00e5 kj\u00f8pe for virkelig \u00e5 komme til kjernen av kunnskap. Og som det heter et sted om anbefalte viner: \u201dDet er nesten umulig \u00e5 velge\u201d. Det er klart guiden her skulle foresl\u00e5tt noen valg! S\u00e5 her skrapes det i overflaten. Men samtidig gj\u00f8res det s\u00e5pass skikkelig at det er til \u00e5 bli klok av det som st\u00e5r her, uten \u00e5 m\u00e5tte g\u00e5 i surr i detaljrikdom. Mest en bok om gastronomi, mindre om vin.", "VIN FOR ALLE", "Orion", "En bok for nybegynneren, beregnet for den som kun trenger grunnleggende innf\u00f8ring i vindrikkingen og vinnytelsens kunst. S\u00e5 forvent intet dypdykk her, dette er kjapt og enkelt, som det m\u00e5 bli n\u00e5r for eksempel verdens beste hvitvinsomr\u00e5de Chablis avspises med 13 sm\u00e5 linjer og vinnasjonen Chile kun f\u00e5r ni linjer. Det er alts\u00e5 ikke her du finner kunnskapen du kan briljere med i din lokale vinklubb. Men du kan finne nyttig informasjon til \u00e5 komme i gang, og kanskje f\u00e5 mersmak til \u00e5 g\u00e5 videre til mer \u201davansert\u201d litteratur. Skrevet av bl.a. Lauri Pappinen, som begynte som vinelsker og endte opp som vinbonde p\u00e5 Gottland! Det sier kanskje litt.", "VENNER, VIN & MAT", "Schibsted", "En slags kokebok med utvidede vintips. Forfatterne har komponert ti forskjellige m\u00e5ltider, fra vegatarmat til grill, fra enkle oppskrifter til de mer avanserte festm\u00e5ltider. Gjennomg\u00e5ende er det tre retter som er satt sammen, beregnet til seks personer, og det er hentet inn et vidt spekter av ulike r\u00e5varer og med sesonghensyn. Vinanbefalingene er imidlertid ikke s\u00e6rlig spesifikke, og det er synd, for her kunne forfatterne gjerne g\u00e5tt mer rett p\u00e5 sak. Til lammekoteletter heter det at om man liker fransk vin kan man rette blikket mot Rh\u00f4ne, men liker du den nye verden kan du like gjerne velge en vin fra S\u00f8r-Afrika eller USA. Det er ikke til \u00e5 bli s\u00e6rlig klok av. Anbefalingen burde vel egentlig verdt en spansk Rioja-vin! Men slik blir det gjerne n\u00e5r man lager en vin/matbok for det internasjonale markedet, det blir farlig og vanskelig \u00e5 v\u00e6re for konkret, for mange steder har man kanskje ikke de vinene man gjerne skulle og burde ha trukket frem."]}, {"field": "category0", "value": "kultur"}, {"field": "contenthash", "value": "43c330889507d9b40bedc09d79c685bba9c11f8dc86fbf3b2b51d3f12ebce13c"}, {"field": "createtime", "value": "2015-12-20T18:02:24.000Z"}, {"field": "description", "value": "P\u00e5 jakt etter den gode vinboken? Vi har oversikten."}, {"field": "dominantimage", "value": "http://www.adressa.no/incoming/article1125459.ece5/ALTERNATES/w980-default/vin"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1f60052a470afcd04955f0aa6fdd4e682d40c457.jpg?5958ee66"}, {"field": "dominantthumbnaildimensions", "value": "300x169"}, {"field": "heading", "value": "Renner over av vinb\u00f8ker -adressa.no"}, {"field": "id", "value": "1f60052a470afcd04955f0aa6fdd4e682d40c457"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-company", "value": ["dagens n\u00e6ringsliv", "vinmonopolet"]}, {"field": "kw-concept", "value": ["nyttig informasjon", "gjelder valg", "vin"]}, {"field": "kw-entity", "value": ["norges 50", "frankrikes 21", "master of wine", "aftenposten", "norges 500", "til maten", "gottland", "martinsen", "problemet", "rh\u00f4ne", "helt enkelt", "ronold", "ch\u00e2teau latour 1938", "salvesens", "cuv\u00e9e christer berens", "vinforum", "cosmopolitan", "oslos", "boldos cabernet sauvignon 2003", "a. det", "bj\u00f8rke"]}, {"field": "kw-location", "value": ["rioja", "bordeaux", "s\u00f8r-afrika", "norge", "chablis", "chile"]}, {"field": "kw-pageclass", "value": "article"}, {"field": "kw-person", "value": ["helge hansen", "geir salvesen", "toralf b\u00f8lgen", "christer berens", "ulf dalheim", "lauri pappinen", "hugh johnson"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1125459.ece5/ALTERNATES/w980-default/vin"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Renner over av vinb\u00f8ker"}, {"field": "og-type", "value": "article"}, {"field": "og-url", "value": "http://www.adressa.no/kultur/article362393.ece"}, {"field": "pageclass", "value": ["article"]}, {"field": "publishtime", "value": "2004-12-06T07:27:02.000Z"}, {"field": "recs-articleid", "value": "2212822"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-12-06T07:27:02.000Z"}, {"field": "recs-rawtitle", "value": "Renner over av vinb\u00f8ker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "P\u00e5 jakt etter den gode vinboken? Vi har oversikten."}, {"field": "thumbnail", "value": "http://content-thumbnail.cxpublic.com/content/thumbnail200x150/1f60052a470afcd04955f0aa6fdd4e682d40c457.jpg?5958ee66"}, {"field": "thumbnailfullheightdimensions", "value": "200x3097"}, {"field": "timestamp", "value": "2017-07-02T13:00:22.000Z"}, {"field": "title", "value": "Renner over av vinb\u00f8ker"}, {"field": "url", "value": "http://www.adressa.no/kultur/article362393.ece"}, {"field": "urlhash", "value": "1f60052a470afcd04955f0aa6fdd4e682d40c457"}], "score": 0.4091025, "siteId": "9222270286501375973", "id": "1f60052a470afcd04955f0aa6fdd4e682d40c457"}

