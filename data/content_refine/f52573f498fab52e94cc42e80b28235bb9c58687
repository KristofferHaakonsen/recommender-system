{"fields": [{"field": "modifiedtime", "type": "time", "value": "2012-04-16T22:30:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tora korsvold forsker dr. art.", "norsk senter for barneforskning", "ntnu"]}, {"field": "body", "value": ["Saken oppdateres.", "Manglende spr\u00e5koppl\u00e6ring og spr\u00e5kferdigheter anses i dag som et hinder for integrering. Forslag om tilbud om nasjonal spr\u00e5kkartlegging av alle tre\u00e5ringer i barnehagen er p\u00e5 trappene. Det er valgkamptider og flere partier har ikke bare skole, men ogs\u00e5 barnehage p\u00e5 sine prioriteringslister. Betyr det at i tiden som kommer vil barnehagens kvalitet og innhold st\u00f8ttes, ikke bare retorisk, men ogs\u00e5 i form av bevilgninger, som til \u00f8kt grunnbemanning i barnehagen? \u00d8kt grunnbemanning b\u00f8r her ha forrang framfor innf\u00f8ring av spr\u00e5kkartlegging.", "\u00c5 utvikle barns spr\u00e5kferdigheter fremst\u00e5r som et sentralt m\u00e5l i dagens barnehagepraksis, og det har blitt lagt f\u00f8ringer for dette fra offentlig politisk niv\u00e5. Forskerne Helle Bundegaard og Eva Gull\u00f8v som tar utgangspunkt i danske forhold, ser ikke nye tiltak som kartlegging bare i forbindelse med at barnehagen skal v\u00e6re en arena for l\u00e6ring, men ogs\u00e5 at barnehagen er en institusjon som skal l\u00f8se politiske problemer. Manglende spr\u00e5koppl\u00e6ring og spr\u00e5kferdigheter anses som et hinder for integrering og som et fremtidig samfunnsproblem hvis det ikke settes inn tiltak allerede fra barnehagealder av. Tidlige tiltak skal slik bidra til \u00e5 forebygge fremtidige, politiske og sosiale problemer innenfor en globalisert samfunnsorden der kunnskapsvekst og kompetanseutvikling er sentrale elementer.", "Vekt p\u00e5 lek , dialog og samspill fungerer if\u00f8lge nyere forskning positivt i forhold til \u00e5 skape et inkluderende fellesskap best\u00e5ende av et spr\u00e5klig mangfold. I en mindre studie der f\u00f8rskolel\u00e6rere i Trondheim er intervjuet, konkluderes det med at det er av betydning hvordan barns spr\u00e5klige kompetanse forst\u00e5s og verdsettes. Enkelt sagt, det g\u00e5r en viktig skillelinje om barn vurderes ut fra et mangel- eller et ressursperspektiv. For at barns stemme skal bli h\u00f8rt er gjensidig dialog mellom barn og voksne en forutsetning. Samspill mellom barn og mellom barn og voksne og den konteksten samspillet foreg\u00e5r innen, er alts\u00e5 av stor betydning n\u00e5r det gjelder \u00e5 skape rom for inkludering. Samtidig forutsetter et samspill at det kommuniseres p\u00e5 et felles forst\u00e5elig spr\u00e5k.", "Her vil en rekke dilemmaer og utfordringer oppst\u00e5. Et mer overordnet sp\u00f8rsm\u00e5l er alts\u00e5 hvordan barnehagedagen kan skape rom for inkludering av alle. Barnehagen har tradisjon for \u00e5 vektlegge det sosiale fellesskapet, men med en stadig mer sammensatt barnebefolkning blir denne oppgaven mer krevende. Der det tidligere var en enhets- og likhetstenkning, vektlegges i dag mangfold og forskjellighet, i det minste som et fromt ideal. En velferdspolitikk med styrking av b\u00e5de barns rettigheter og en politikk for sosial integrasjon er derfor b\u00e5de utfordrende, komplisert og krevende. Bare d\u00e9t skulle tilsi at barnehagen b\u00f8r tilf\u00f8res flere ressurser for \u00e5 innfri politiske l\u00f8fter, eller n\u00e5 m\u00e5lene slik de ogs\u00e5 utkrysstaliserer seg for den enkelte barnehage. Barnehager vektlegger i dag m\u00e5l som \u00aben flerkulturell barnehage\u00bb, \u00abet mangfoldig l\u00e6ringsmilj\u00f8\u00bb eller \u00e5 \u00abfinne sin plass i det store fellesskapet, oppleve \u00e5 bli inkludert og inkludere andre\u00bb.", "Ett av flere sentrale sp\u00f8rsm\u00e5l forblir likevel de personalmessige rammene. Har de barnehageansatte med sine stadig mer sammensatte oppgaver tilstrekkelig med tid og ressurser til \u00e5 inng\u00e5 i likeverdig samspill, dialog og individuelt tilpasset kommunikasjon? Det ligger en utfordring i bruk av ressurser her, og i forhold til barn med minoritetsbakgrunn og deres morsm\u00e5l. \u00c5 sette inn flere ressurser i forhold til et tospr\u00e5klig personale kan v\u00e6re \u00e9n m\u00e5te \u00e5 ivareta barn sine behov og ressurser p\u00e5. Slik kan barn med minoritetsspr\u00e5klig bakgrunn og deres spr\u00e5kferdigheter i st\u00f8rre grad bli synlig og anerkjent i barnehagen.", "Den nye stortingsmeldingen nr 41 om Kvalitet i barnehagen i barnehagen problematiserer ogs\u00e5 pedagogikkbemanningen og rekrutteringsproblemet. \u00c5rsakene til noen av problemene er likevel at tidligere politikere har fors\u00f8mt barnehagen. Barnehagen har ikke v\u00e6rt prioritert som en offentlig oppgave. Ettersp\u00f8rselen har v\u00e6rt der siden 1930-\u00e5rene, men barnehagesaken har f\u00f8rst i l\u00f8pet av de aller siste \u00e5rene n\u00e5dd fram til maktens sentrum. Ikke bare mangelen p\u00e5 barnehageplasser har v\u00e6rt et problem. Det samme gjelder pedagogisk personale i barnehagen. Her har det v\u00e6rt konstant mangel siden kravet om pedagogisk utdannet personale kom i 1954. Mangelen p\u00e5 f\u00f8rskolel\u00e6rere er fortsatt p\u00e5fallende, selv om det skal sies at denne mangelen er ujevnt fordelt ut over landet.", "Personalsammensetningen i norske barnehager i 2007 (ssb.no) viser dessuten f\u00f8lgende: Av de ca 77000 ansatte utgjorde de pedagogiske lederne bare 18000, i tillegg kom 6000 styrere. Annet pedagogisk personale utgjorde i underkant av 6000. Assistentene derimot, var en gruppe p\u00e5 til sammen hele 41000. I tillegg kom annet l\u00f8nnet hjelp p\u00e5 nesten 5000. Flertallet av de ansatte i norske barnehager er derfor lavere kvalifisert eller mangelfull utdannet for pedagogiske oppgaver. Den lave pedagogikkbemanningen skiller seg ut fra de andre skandinaviske landene. I UNICEFs studie fra 2008 \u00abThe Child care transition\u00bb trekkes mangelen ogs\u00e5 inn. Selv om norske barnehager sk\u00e5rer h\u00f8yt i evalueringen av 25 OECD-landene, skranter alts\u00e5 de personalmessige rammene.", "De politiske myndighetene strever med \u00e5 f\u00e5 utdannet nok personale i barnehagen. Dersom m\u00e5let er \u00e5 \u00f8ke barnehagens kvalitet, som \u00e5 skape rom for inkludering, barnehagen som en arena for livslang l\u00e6ring og gi barn mulighet for medvirkning og medskapning, s\u00e5 trengs det n\u00f8dvendigvis et personale som kan innfri bestemmelsene i barnehagegloven og i rammeplan og de nye lovnadene i stortingsmeldingen. Det gjenst\u00e5r derfor utfordringer p\u00e5 barnehagesektoren f\u00f8r finansministerens ord om gode vilk\u00e5r for alle \u00absm\u00e5rollinger i parkdress som g\u00e5r ut og inn av portene hver eneste dag\u00bb innfris i praksis.", "tora.korsvold@svt.ntnu.no"]}, {"field": "category0", "value": "meninger"}, {"field": "contenthash", "value": "4cba60a00c50480555832a3822faa333d6d6ea0c340ca2ad6af9c856349e6219"}, {"field": "createtime", "value": "2015-12-16T23:58:08.000Z"}, {"field": "description", "value": "Barn, barndom og barnehage har til ulike tider v\u00e6rt et prosjekt for politikkens m\u00e5loppfyllelse."}, {"field": "dominantimage", "value": "http://www.adressa.no/incoming/article1324157.ece5/ALTERNATES/w980-default/lohove_bygger2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f52573f498fab52e94cc42e80b28235bb9c58687.jpg?597f6eef"}, {"field": "dominantthumbnaildimensions", "value": "300x169"}, {"field": "heading", "value": "Barnehager, prioriteringer og ressurser -adressa.no"}, {"field": "id", "value": "f52573f498fab52e94cc42e80b28235bb9c58687"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["skape rom", "barn", "barnehage", "norske barnehager"]}, {"field": "kw-entity", "value": ["helle bundegaard og eva gull\u00f8v", "helle bundegaard", "the child", "kvalitet"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "eva gull\u00f8v"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1324157.ece5/ALTERNATES/w980-default/lohove_bygger2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnehager, prioriteringer og ressurser"}, {"field": "og-type", "value": "article"}, {"field": "og-url", "value": "http://www.adressa.no/meninger/article1374647.ece"}, {"field": "pageclass", "value": ["article"]}, {"field": "publishtime", "value": "2009-08-28T11:32:36.000Z"}, {"field": "recs-articleid", "value": "1329271"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-08-28T11:32:36.000Z"}, {"field": "recs-rawtitle", "value": "Barnehager, prioriteringer og ressurser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Barn, barndom og barnehage har til ulike tider v\u00e6rt et prosjekt for politikkens m\u00e5loppfyllelse."}, {"field": "thumbnail", "value": "http://content-thumbnail.cxpublic.com/content/thumbnail200x150/f52573f498fab52e94cc42e80b28235bb9c58687.jpg?597f6eef"}, {"field": "thumbnailfullheightdimensions", "value": "200x1800"}, {"field": "timestamp", "value": "2017-07-31T17:54:55.000Z"}, {"field": "title", "value": "Barnehager, prioriteringer og ressurser"}, {"field": "url", "value": "http://www.adressa.no/meninger/article1374647.ece"}, {"field": "urlhash", "value": "f52573f498fab52e94cc42e80b28235bb9c58687"}], "score": 0.7957973, "siteId": "9222270286501375973", "id": "f52573f498fab52e94cc42e80b28235bb9c58687"}

