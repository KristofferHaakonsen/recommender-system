{"fields": [{"field": "modifiedtime", "type": "time", "value": "2012-04-17T13:32:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fram til 2003 har rotenon v\u00e6rt eneste kjemiske alternativ i kampen mot lakseparasitten Gyrodactylus salaris, men fordi stoffet tar liv av tiln\u00e6rmet alle gjellepustende organismer og inneholder milj\u00f8skadelige tilsetningsstoffer, er metoden kontroversiell. Norske forskere har utviklet et langt mer milj\u00f8vennlig alternativ, der surt aluminium (Al) i riktige doser dreper parasitten, med sm\u00e5 effekter p\u00e5 laks og annen flora og fauna. Direktoratet for naturforvaltning (DN) har kommet med utkast til handlingsplan mot parasitten som inneholder mange lite dokumenterte p\u00e5stander og mangelfulle opplysninger, til fordel rotenon. Jeg vil derfor b\u00e5de sette lys p\u00e5 dette og de n\u00e6re b\u00e5nd som eksisterer mellom DN og rotenonakt\u00f8ren, Veterin\u00e6rinstituttet i Trondheim, seksjon for milj\u00f8 og smittetiltak (senere omtalt ViT).", "Det er viktig \u00e5 informere om at handlingsplanen prim\u00e6rt er utarbeidet ViT, hovedakt\u00f8ren innen rotenonbehandling i Norge. DN og ViT er samlokalisert i Trondheim og har samarbeidet tett i forbindelse med alle rotenonbehandlingene de siste 20 \u00e5rene. ViT er ogs\u00e5 ansvarlig for drift av genbanker for laks, banker som besitter noe genetisk materiale som kan tilbakef\u00f8res etter behandling. Genbankene er derfor bl.a. knyttet opp mot rotenonbehandlinger. B\u00e5de rotenonbehandlingene og genbankene drives av ViT og finansieres av DN. Det b\u00f8r ogs\u00e5 nevnes at fra Al-metoden ble et reelt alternativ, har DN ved flere anledninger kommet med feilaktige opplysninger om Al-metoden i media. Norsk institutt for vannforskning (NIVA) som er hovedansvarlig for Al-metoden, har konfrontert DN med dette, men dette er aldri offentlig dementert. Da Fylkesmannen i Nordland gikk ut i media med tilsvarende negativ vinkling mot metoden, opplyste de at deres kilder var DN og VESO (i dag ViT). Konklusjonene i handlingsplanen m\u00e5 derfor sees i lys av dette.", "I handlingsplanen fremkommer det hvilke vassdrag som er friskmeldt etter rotenonbehandling, men det kommer ikke fram at de fleste friskmeldte vassdrag er sm\u00e5 og mellomstore, behandlet f\u00f8r 1993, at kun f\u00e5 vassdrag behandlet etter 1993 er friskmeldte, og at en kun har lykkes i 1 av 7 st\u00f8rre vassdrag. Dette er omtalt i ekspertgruppas rapport, som kom ut tidligere i \u00e5r. Det framg\u00e5r heller ikke at i alle elver Al-metoden har v\u00e6rt benyttet, har rotenonbehandlingene ogs\u00e5 v\u00e6rt mislykkede.", "Videre p\u00e5st\u00e5r handlingsplanen feilaktig at utryddelse av G. salaris med surt Al krever letal dose over en periode p\u00e5 7-12 dager. Ved riktig dosering er parasitten d\u00f8d etter 2-4 dager. Dette er b\u00e5de dokumentert i laboratoriet og felt, bl.a. under L\u00e6rdalsbehandlingen. Pga vassdragenes hydrologiske kompleksitet, tar det tid \u00e5 verifisere behandlingskjemiske forhold, men samtidig muliggj\u00f8r dette justeringer underveis, en mulighet rotenonmetoden ikke har. Under enkelte rotenonbehandlinger er det utf\u00f8rt noen rotenonanalyser, som dokumenterer for lave konsentrasjoner: Dette mente ViT skyldes at rotenonkonsentrasjonen ikke var p\u00e5 sitt h\u00f8yeste n\u00e5r pr\u00f8vene ble tatt, uten videre dokumentasjon.", "Handlingsplanen beskriver f\u00f8rste fullskalabehandling med Al (Genbanken i Bjerka) som mislykket, uten at det framg\u00e5r at dette bl.a. skyldes mangel p\u00e5 kommeriselle Al-l\u00f8sninger for slike vanntyper. I dag har vi utviklet funksjonsdyktige l\u00f8sninger ogs\u00e5 for slikt vann. Videre st\u00e5r det at behandling med surt aluminium m\u00e5 alltid kombineres med rotenon.. Ved Al-behandlinger ble NIVA p\u00e5lagt av DN \u00e5 akseptere f\u00f8lgende: Rotenon skal brukes i periferien, ViT skal v\u00e6re prosjektleder og ViT skal ha ansvaret for hydrologisk kartlegging. Al har derfor aldri v\u00e6rt utpr\u00f8vd i periferien", "Mht bruk av Al, st\u00e5r det i handlingsplanen at metoden ikke er i stand til \u00e5 utrydde parasitten. I L\u00e6rdal etter kombinasjonsbehandlingene ble det ikke p\u00e5vist gyro i 2 \u00e5r etter behandlingene, selv om 2000 fisk fra 25 stasjoner og 6 tidspunkter, ble kontrollert. Dette indikerer at en har v\u00e6rt sv\u00e6rt n\u00e6r en totalutryddelse. I omr\u00e5dene parasitten igjen ble p\u00e5vist, ble det avdekket mangelfull hydrologiske kartlegging. I samme omr\u00e5der ble parasitten p\u00e5vist etter rotenonbehandlingen. I Batnfjordelva ble det ikke p\u00e5vist gyro p\u00e5 750 fisk, f\u00f8r parasitten igjen dukket opp 2 \u00e5r etter en kombinasjonsbehandling. Under behandlingen avdekket NIVA flere steder med mangelfull hydrologisk kartlegging. Tilsvarende skjedde under behandlingen i Steinkjer. En logisk konsekvens av dette burde v\u00e6re \u00e5 sette fokus p\u00e5 mangelfull hydrologisk kartlegging. Uten full kontroll p\u00e5 vannkildene er sannsynlighet stor for \u00e5 mislykkes, uavhengig av hvilket stoff som brukes.", "Handlingsplanen p\u00e5st\u00e5r at rotenon er en robust metode, uten \u00e5 konkretisere dette. Metoden er kun robust mht vannf\u00f8ringsvariasjoner fordi behandlingen gjennomf\u00f8res i l\u00f8pet av kort tid og at findosering ikke er n\u00f8dvendig n\u00e5r m\u00e5let er \u00e5 drepe all fisk. Den korte behandlingstiden gj\u00f8r derimot metoden sv\u00e6rt s\u00e5rbar mht at logistikk og samhandling m\u00e5 fungere 100 % under stort tidspress. At ekspertgruppa sier at Al-behandling ikke har effekt i brakkvannsomr\u00e5dene er direkte feil. En rekke arbeider dokumenterer \u00f8kt d\u00f8delighet n\u00e5r surt Al-holdig vann kommer ut i fjorder. P\u00e5 andre omr\u00e5der er kombinasjonsmetoden klart mer robust, bla ved at den p\u00e5virker laksebestanden minimalt (genetisk viktig), og yngelen utgj\u00f8r et viktig hjelpemiddel til raskt \u00e5 kunne oppspore omr\u00e5der med utilfredsstillende behandling. Dette er viktig for \u00e5 lykkes i store, kompliserte vassdrag.", "Det antydes ogs\u00e5 at 14 dagers behandling med Al kan v\u00e6re en kraftigere belastning p\u00e5 bunndyrssamfunnet enn en rotenonbehandling. I bunndyrsrapporten er det overhode ingen vitenskapelig dekning for dette.", "\u00c5rsaken til handlingsplanens slagside til fordel for rotenon, m\u00e5 skyldes de tette b\u00e5ndene mellom DN og ViT, som har medf\u00f8rt at DN i langt st\u00f8rre grad synes \u00e5 fokusere p\u00e5 hvem som skal ha ansvaret for gyrobekjempelsen enn hva som blir gjort. Det m\u00e5 v\u00e6re i strid med forvaltningslovens habilitetsregler at et forvaltningsorgan favoriserer en oppdragstaker p\u00e5 en slik m\u00e5te. Siden DN ikke synes \u00e5 v\u00e6re i stand til \u00e5 l\u00f8se dette problemet, h\u00e5per jeg MD tar ansvar og rydder opp. Uansett burde dette v\u00e6re en sak for Riksrevisjonen.", "Espen.Lydersen@hit.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "8f25595ff6947a5ad9d01446ad01764c454e0a791f91d1259d74130ebc28ee39"}, {"field": "createtime", "value": "2017-06-14T15:24:43.000Z"}, {"field": "description", "value": "Direktoratet for naturforvaltning har kommet med utkast til handlingsplan mot lakseparasitten Gyrodactylus salaris. Den inneholder mange lite dokumenterte p\u00e5stander og mangelfulle opplysninger."}, {"field": "dominantimage", "value": "http://www.adressa.no/incoming/article1263096.ece5/ALTERNATES/w980-default/Espen%20Lydersen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3510e9e628c3a2dee2529f6c09f6f46e2d3361d8.jpg?5941553b"}, {"field": "dominantthumbnaildimensions", "value": "300x169"}, {"field": "heading", "value": "Urent trav i Gyro-kampen -adressa.no"}, {"field": "id", "value": "3510e9e628c3a2dee2529f6c09f6f46e2d3361d8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["metode", "parasitten", "mangelfull hydrologisk", "handlingsplan", "hydrologisk kartlegging", "vassdrag", "rotenon", "behandlet", "mangelfull hydrologisk kartlegging"]}, {"field": "kw-entity", "value": ["vit", "gyrodactylus", "batnfjordelva", "l\u00e6rdalsbehandlingen", "riksrevisjonen", "genbanken", "fylkesmannen", "bjerka", "veterin\u00e6rinstituttet", "espen", "n. det", "gyro"]}, {"field": "kw-location", "value": ["trondheim", "steinkjer", "norge", "l\u00e6rdal", "nordland"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1263096.ece5/ALTERNATES/w980-default/Espen%20Lydersen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Urent trav i Gyro-kampen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1142069.ece"}, {"field": "pageclass", "value": ["article"]}, {"field": "publishtime", "value": "2008-08-30T04:00:00.000Z"}, {"field": "recs-articleid", "value": "1572408"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-08-30T04:00:00.000Z"}, {"field": "recs-rawtitle", "value": "Urent trav i Gyro-kampen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Direktoratet for naturforvaltning har kommet med utkast til handlingsplan mot lakseparasitten Gyrodactylus salaris. Den inneholder mange lite dokumenterte p\u00e5stander og mangelfulle opplysninger."}, {"field": "thumbnail", "value": "http://content-thumbnail.cxpublic.com/content/thumbnail200x150/3510e9e628c3a2dee2529f6c09f6f46e2d3361d8.jpg?5941553b"}, {"field": "thumbnailfullheightdimensions", "value": "200x1625"}, {"field": "timestamp", "value": "2017-06-14T15:24:43.000Z"}, {"field": "title", "value": "Urent trav i Gyro-kampen"}, {"field": "url", "value": "http://www.adressa.no/meninger/kronikker/article1142069.ece"}, {"field": "urlhash", "value": "3510e9e628c3a2dee2529f6c09f6f46e2d3361d8"}], "score": 0.8264635, "siteId": "9222270286501375973", "id": "3510e9e628c3a2dee2529f6c09f6f46e2d3361d8"}

