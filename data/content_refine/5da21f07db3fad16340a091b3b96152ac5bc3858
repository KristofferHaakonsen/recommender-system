{"fields": [{"field": "modifiedtime", "type": "time", "value": "2012-06-20T09:22:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann christiansen"}, {"field": "body", "value": ["Saken oppdateres.", "Etter \u00e5 ha reist Norge land og strand rundt, har den skakkj\u00f8rte familien Tyrone i kveld sverigepremiere p\u00e5 Dramaten.", "Skuespillersalongen i Dramaten, Sveriges nasjonalteater, er full av presse. Skuespillere og regiss\u00f8r sitter i en halvsirkel og forteller om \u00abLang dags ferd mot natt\u00bb og bussturen Norge rundt, en ferd som n\u00e5 ogs\u00e5 har g\u00e5tt til Stockholm.", "En svensk journalist sp\u00f8r:", "\u2013Dette huset er intimt forbundet med Ingmar Bergman. G\u00e5r tankene dine til ham i disse dager?", "Liv Ullmann som har besvart villig vekk alle sp\u00f8rsm\u00e5l om ferden siden tidlig morgen, som nettopp har fortalt at hun ikke blir trett, blir helt stille. Skjelver litt p\u00e5 hendene. Det kommer en t\u00e5re. Bj\u00f8rn Sundquist stryker henne p\u00e5 ryggen, hun mobiliserer og sier:", "\u2013Jeg er visst litt trett.", "Et forsiktig smil og s\u00e5 besvarer hun sp\u00f8rsm\u00e5let p\u00e5 sitt norsk-svenske vis.", "\u2013Klart det gj\u00f8r \u2013 p\u00e5 gode m\u00e5ter. Jeg tror han ville ha tyckt at det var j\u00e4ttefint at vi \u2013 og v\u00e5r familie \u2013 var her. Han tyckte det var j\u00e4ttesynd at jeg sluttet \u00e5 spille teater.", "Familie i denne sammenheng er foruten Bj\u00f8rn Sundquist, som spiller mannen James Tyrone, de to s\u00f8nnene Jamie (Anders Baasmo Christiansen), Edmund (P\u00e5l Sverre Valheim Hagen) og hushjelpen Cathleen (Victoria Winge). Selv spiller hun den narkomane moren Mary.", "Etter 58 forestillinger for stapp fulle hus i Norge og sett av 28500 mennesker til n\u00e5, er det i kveld sverigepremi\u00e8re for Riksteatrets suksessoppsetning. Tre forestillinger p\u00e5 Dramatens lille scene, ogs\u00e5 de utsolgt, f\u00f8r ferden avsluttes for godt p\u00e5 Nationaltheatret 13. og 14. desember.", "Det var her p\u00e5 Dramaten at urpremieren fant sted i 1956. Ogs\u00e5 Ingmar Bergman satte det opp, i 1988, med Bibi Andersson som Mary Tyrone. For fire \u00e5r siden ble rollen tolket av Lena Endre.", "\u00abLang dags ferd mot natt\u00bb som i over 50 \u00e5r \u00abfungerer som sjelvbildet til Dramaten\u00bb, if\u00f8lge en svensk anmelder, p\u00e5 bes\u00f8k fra Norge \u2013 ikke rart spenningene og forventningene er store.", "Bare en gang f\u00f8r har Liv Ullmann spilt p\u00e5 Dramaten, to kvelder v\u00e5ren 1963, som Solveig i Peer Gynt, en gjesteforestilling fra Det Norske Teatret.", "Ullmann ankom teatret tidlig i g\u00e5r \u2013 hun liker \u00e5 v\u00e6re presis. Det er full pakke med intervjuer og ambassadebes\u00f8k f\u00f8r generalpr\u00f8ve senere p\u00e5 kvelden. Innimellom ringer blant andre Skavlans folk og vil gj\u00f8re avtale, hun dukker opp der fredag.", "Men f\u00f8rst g\u00e5r turen innom garderoben. Marianne Sembsmoen, Riksteatrets smink\u00f8r og kostymeansvarlig p\u00e5 turneen, setter opp h\u00e5ret og fikser litt med kr\u00f8lltangen, da skuespilleren plutselig minnes Ingmar Bergmans siste dag som teatersjef.", "\u2013Han kom hjem til v\u00e5r leilighet i Stockholm. Jeg hadde tappet i badevannet, for jeg skulle bade. Men han la seg oppi det med alle kl\u00e6rne sine, ler hun h\u00f8yt og sl\u00e5r ut med armene.", "\u2013Jobben ble plutselig en byrde for han. Han ville ha tid til \u00e5 gj\u00f8re film og regissere. Pengene fl\u00f8t ut av lommene, ler hun.", "\u2013Men n\u00e5 vil jeg v\u00e6re presis!", "Det er SVTs kulturnyheter som skal f\u00e5 sin del av henne. Men f\u00f8rst vil Ullmann overlate en stor sort veske som hun har g\u00e5tt og tviholdt p\u00e5, til Riksteatrets markedssjef Ole Herman Kjernsby.", "\u2013Det er veldig dyrebare nobelgreier her. Jeg er s\u00e5 redd for \u00e5 miste den.", "\u00abNobelgreiene\u00bb er tekster av nobelprisvinner Liu Xiaobo som hun skal lese under Fredsprisseremonien i Oslo R\u00e5dhus fredag.", "\u2013Oj, hvilken karisma. En utrolig s\u00e5rbarhet, veldig heftig, sier SVTs reporter etter at tilm\u00e5lt tid er over, og Svenska Dagbladet overtar.", "\u2013Jeg er blitt kj\u00e6r i Liv Ullmann. Skriv det, er hennes konklusjon.", "Men Ullmann er igjen p\u00e5 alerten, flere journalister venter p\u00e5 felles pressekonferanse og hun sier bestemt:", "\u2013Jeg vil ikke v\u00e6re sen \u2013 da finner jeg veien min selv.", "I bussen fra Dramaten til lunsj hos den norske ambassad\u00f8ren innr\u00f8mmer Ullmann at jo, det har blitt litt mye den dagen. Samtidig hadde det v\u00e6rt verre om de hadde kommet og det var helt stille.", "Vi sp\u00f8r: skal hun virkelig slutte p\u00e5 scenen n\u00e5? G\u00e5 fra festen mens musikken spiller, som hun sa tidligere p\u00e5 dagen?", "\u2013Ja, jeg har regissert og spilt film, men teaterskuespiller er mitt livsprosjekt \u2013 og det er slutt. Jeg synes ikke jeg kan slutte p\u00e5 en bedre m\u00e5te. Tirsdag 14. desember blir en merkelig dag. Det er siste gang jeg f\u00e5r pr\u00f8ve \u00e5 vise hvem Mary er. Det er ogs\u00e5 siste gang jeg st\u00e5r p\u00e5 scenen.", "Men muligheten for \u00e5 se henne er der likevel. NRK har spilt inn stykket og viser det p\u00e5 TV til p\u00e5ske.", "\u2013Og hva gj\u00f8r du etterp\u00e5?", "\u2013Jeg skulle regissere musikalen Ghost Brothers p\u00e5 Broadway, men jeg kjenner p\u00e5 meg at jeg er redd for \u00e5 \u00ablet them down\u00bb. Jeg har bestemt meg. Jeg tror jeg gj\u00f8r dem en tjeneste, og jeg tror ogs\u00e5 jeg gj\u00f8r meg selv en tjeneste ved ikke \u00e5 gj\u00f8re det. Jeg l\u00e6rte p\u00e5 bussturen med Riksteatret at du kan si nei til ting du ikke f\u00e5r til."]}, {"field": "category0", "value": "kultur"}, {"field": "category1", "value": "kultur|scene"}, {"field": "contenthash", "value": "820f22d0dda6b5f260ce4b7fefd26d994fca8feb4da53d3594ec3986aaf98643"}, {"field": "createtime", "value": "2016-01-25T20:22:58.000Z"}, {"field": "description", "value": "- Jeg er visst litt trett."}, {"field": "dominantimage", "value": "http://www.adressa.no/incoming/article1376163.ece5/ALTERNATES/w980-default/liv-i-heisen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5da21f07db3fad16340a091b3b96152ac5bc3858.jpg?59538214"}, {"field": "dominantthumbnaildimensions", "value": "300x169"}, {"field": "heading", "value": ["Beveget Liv p\u00e5 Dramaten -adressa.no", "Familien Tyrone", "Spenning", "Presis", "Nobelgreier", "Livsprosjektet"]}, {"field": "id", "value": "5da21f07db3fad16340a091b3b96152ac5bc3858"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "scene"]}, {"field": "kw-classification", "value": "arts-and-entertainment"}, {"field": "kw-concept", "value": ["spill", "dags ferd", "dag", "kveld sverigepremiere", "spilt", "ferd", "teater"]}, {"field": "kw-entity", "value": ["ghost brothers", "solveig", "svenska dagbladet", "det norske teatret", "sveriges", "riksteatret", "nationaltheatret", "oslo r\u00e5dhus", "liu xiaobo", "peer gynt", "edmund", "jamie", "fredsprisseremonien", "dramaten", "cathleen", "skavlans"]}, {"field": "kw-location", "value": ["stockholm", "tyrone", "broadway", "norge"]}, {"field": "kw-pageclass", "value": "article"}, {"field": "kw-person", "value": ["bj\u00f8rn sundquist", "marianne sembsmoen", "liv ullmann", "victoria winge", "bibi andersson", "p\u00e5l sverre valheim hagen", "ingmar bergman", "anders baasmo christiansen", "ole herman kjernsby", "mary tyrone", "lena endre", "james tyrone"]}, {"field": "kw-taxonomy", "value": ["kultur", "kultur/scene"]}, {"field": "og-image", "value": "http://www.adressa.no/incoming/article1376163.ece5/ALTERNATES/w980-default/liv-i-heisen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Beveget Liv p\u00e5 Dramaten"}, {"field": "og-type", "value": "article"}, {"field": "og-url", "value": "http://www.adressa.no/kultur/scene/article1563971.ece"}, {"field": "pageclass", "value": ["article"]}, {"field": "publishtime", "value": "2010-12-15T09:32:05.000Z"}, {"field": "recs-articleid", "value": "858697"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|scene"}, {"field": "recs-publishtime", "value": "2010-12-15T09:32:05.000Z"}, {"field": "recs-rawtitle", "value": "Beveget Liv p\u00e5 Dramaten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/scene"]}, {"field": "teaser", "value": "- Jeg er visst litt trett."}, {"field": "thumbnail", "value": "http://content-thumbnail.cxpublic.com/content/thumbnail200x150/5da21f07db3fad16340a091b3b96152ac5bc3858.jpg?59538214"}, {"field": "thumbnailfullheightdimensions", "value": "200x2575"}, {"field": "timestamp", "value": "2017-06-28T10:16:52.000Z"}, {"field": "title", "value": "Beveget Liv p\u00e5 Dramaten"}, {"field": "url", "value": "http://www.adressa.no/kultur/scene/article1563971.ece"}, {"field": "urlhash", "value": "5da21f07db3fad16340a091b3b96152ac5bc3858"}], "score": 0.97473866, "siteId": "9222270286501375973", "id": "5da21f07db3fad16340a091b3b96152ac5bc3858"}

