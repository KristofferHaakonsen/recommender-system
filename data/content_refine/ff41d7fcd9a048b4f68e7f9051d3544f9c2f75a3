{"fields": [{"field": "modifiedtime", "type": "time", "value": "2015-02-16T11:03:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["christina benjaminsen", "gemini.no"]}, {"field": "body", "value": ["Saken oppdateres.", "Lav oljepris gj\u00f8r det ekstra viktig \u00e5 redusere kostnadene forbundet med boring og ferdigstillelse av oljebr\u00f8nner. L\u00f8sningen for \u00e5 stabilisere dem p\u00e5 en billig m\u00e5te, er \u00e5 bruke helt vanlig spiker, viser fors\u00f8k.", "Du har kanskje sett dem: De gigantiske boltene som brukes i tunneler for \u00e5 stabilisere fjellveggen. N\u00e5 har forskere sett p\u00e5 muligheten for \u00e5 nedskalere teknologien \u2013 og bruke den til \u00e5 gj\u00f8re veggen i oljebr\u00f8nner sterkere.", "Dette kan gj\u00f8re det mulig raskt \u00e5 forsterke de delene av br\u00f8nnen som kan st\u00e5 i fare for \u00e5 kollapse under boring og produksjon.", "L\u00f8sningen er b\u00e5de billigere og raskere enn alternativet: S\u00e5kalte liners og casing, som best\u00e5r av \u00e5 sikre br\u00f8nnen med st\u00e5lr\u00f8r og sement, eller screens, som er et slags st\u00e5lfilter.", "Etter to \u00e5r med forskning viser fors\u00f8kene at forsterkning med spiker har god effekt ogs\u00e5 p\u00e5 por\u00f8se bergarter som sandstein og kritt. Riktignok ved hjelp av spiker i en helt annen dimensjon enn det som brukes i tunneler, forteller SINTEF-forsker og PhD-stipendiat Andreas Nicolas Berntsen til gemini.no .", "Mens boltene som brukes i tunneler kan v\u00e6re meterlange, har spikrene som testes ut med tanke p\u00e5 \u00e5 forsterke en oljebr\u00f8nn en lengde p\u00e5 maksimalt 10 centimeter.", "Innfestingsmetoden skiller seg ogs\u00e5 fra den som brukes i tunneler: Mens forsterkningene i store fjellvegger skjer gjennom at man f\u00f8rst borer et hull og deretter setter inn metallboltene, tar forskerne sikte p\u00e5 \u00e5 skyte inn de forsterkende spikrene rett inn i br\u00f8nnveggen.", "\u2013 Tanken er \u00e5 utvikle et verkt\u00f8y som kan sendes ned i oljebr\u00f8nnen og systematisk skyte inn et tett nettverk av spiker der det trengs, forklarer forskeren.", "S\u00e5 langt er metoden bare testet ut p\u00e5 bergpr\u00f8ver i laben, og med en kraftig kruttdrevet spikerpistol beregnet p\u00e5 innfesting i betong. Verkt\u00f8yprodusenten Hilti, som er spesialist p\u00e5 spikerpistoler, er med som partner, og skal etter planen bidra i utviklingen av det helt nye verkt\u00f8yet som vil bli \u00f8remerket for oljebransjen.", "S\u00e5 langt er resultatene for spiker-l\u00f8sningen sv\u00e6rt positive:", "* Den gj\u00f8r at br\u00f8nnstrukturen blir sterkere", "* Den hindrer at eksisterende sprekker utvider seg", "* Den motvirker at l\u00f8se biter kommer p\u00e5 avveie \u2013 og hindrer dermed s\u00e5kalt sand- og krittproduksjon.", "BP Norge finansierer deler av det forskningsr\u00e5dst\u00f8ttede prosjektet og skal s\u00f8rge for at teknologien kan anvendes i praksis.", "Tron Kristiansen, bergmekanisk r\u00e5dgiver for BP i London, er involvert i prosjektet. Han ser to mulige bruksomr\u00e5der for teknologien:", "\u2013 Den f\u00f8rste er i reservoarseksjoner, der en kan erstatte liners og screens med spiker; dette kan gj\u00f8re br\u00f8nnkonstruksjonen billigere og mer effektiv. Det ser ogs\u00e5 ut til at spikring kan begrense erosjonen av sand og kritt, som transporteres videre med oljestr\u00f8mmen. Disse br\u00f8nnene vil t\u00e5le en h\u00f8yere oljeproduksjon, og dermed ha \u00f8kt inntjeningen, mener Kristiansen.", "Den andre mulige anvendelsen er i veldig svake deler av br\u00f8nnen som ofte finnes i geologiske lag over reservoaret. Dersom disse kan sikres med spiker i stedet for med tradisjonell casing, kan man bore videre rett etter innskyting.", "Sammen med professor og prosjektansvarlig SINTEF-forsker Euripides Papamichos er Berntsen n\u00e5 i gang med \u00e5 studere hvordan bergarter i ulike oljereservoar deformeres med og uten spikerforsterkning.", "En av utfordringene er nemlig at dette er sv\u00e6rt por\u00f8se og noks\u00e5 svake bergarter, som sandstein og kritt. Det gj\u00f8r at br\u00f8nnene, som ofte kan v\u00e6re flere kilometer dype, er s\u00e5rbare for sprekker og ras. Derfor er det gjennomf\u00f8rt en rekke tekniske tester ved University of Minnesota.", "Her finnes utstyr som kan gjenskape trykket i laboratoriepr\u00f8ver, samt m\u00e5le deformasjon og studere sprekkdannelse.", "\u2013 Dette utstyret er unikt i at det ogs\u00e5 tillater innskyting av spikre under h\u00f8yt trykk, forklarer Berntsen, som har v\u00e6rt ansvarlig for disse fors\u00f8kene.", "Forskerne samarbeider ogs\u00e5 med University of Cyprus, som har spesialisert seg p\u00e5 numeriske metoder for beregninger og analyser av bergarter.", "\u2013 M\u00e5lingene vi gj\u00f8r i laboratoriet, gir oss verdifulle data som forskerne p\u00e5 Kypros benytter i sine numeriske beregninger gjennom datamodellering. Det vil gi oss et sv\u00e6rt grundig beslutningsgrunnlag n\u00e5r vi skal gjennomf\u00f8re de f\u00f8rste praktiske fors\u00f8kene i en ekte oljebr\u00f8nn, sier Euripides.", "Noe av det som gjenst\u00e5r, er \u00e5 finne ut hva minste spikerlengde er, og hvor tett spikrene m\u00e5 settes for \u00e5 f\u00e5 optimal effekt. Prosjektet varer fram til 2016.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "4ead0de27871eef7014c06ee0de7af9ab7aa908fe97a72476354a9c169686ea5"}, {"field": "createtime", "value": "2016-03-09T00:44:24.000Z"}, {"field": "description", "value": "Vanlige spiker kan forsterke borehull p\u00e5 sokkelen. Rimeligere og raskere kan det ikke gj\u00f8res."}, {"field": "dominantimage", "value": "http://www.adressa.no/nyheter/okonomi/article10655732.ece/bksik2/ALTERNATES/w980-default/0215_petro_spikeraberntsen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ff41d7fcd9a048b4f68e7f9051d3544f9c2f75a3.jpg?5908abc0"}, {"field": "dominantthumbnaildimensions", "value": "300x169"}, {"field": "heading", "value": ["Spiker gir billigere oljebr\u00f8nner -adressa.no", "Skyter veggen sterk", "Kan \u00f8ke inntjeningen", "Hvor mye t\u00e5ler de ulike bergartene?", "Regner seg fram til den optimale l\u00f8sning"]}, {"field": "id", "value": "ff41d7fcd9a048b4f68e7f9051d3544f9c2f75a3"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "science"}, {"field": "kw-company", "value": "hilti"}, {"field": "kw-concept", "value": ["br\u00f8nnen", "spiker", "oljebr\u00f8nn", "vanlig spiker", "billigere oljebr\u00f8nner", "\u00f8ke inntjeningen", "forskere", "forsterke"]}, {"field": "kw-entity", "value": ["university of cyprus", "euripides papamichos", "phd", "university of minnesota"]}, {"field": "kw-location", "value": ["kypros", "norge", "london"]}, {"field": "kw-pageclass", "value": "article"}, {"field": "kw-person", "value": ["tron kristiansen", "andreas nicolas berntsen"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article10655732.ece/bksik2/ALTERNATES/w980-default/0215_petro_spikeraberntsen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spiker gir billigere oljebr\u00f8nner"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10655735.ece"}, {"field": "pageclass", "value": ["article"]}, {"field": "publishtime", "value": "2015-02-16T11:03:18.000Z"}, {"field": "recs-articleid", "value": "10655735"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-02-16T11:03:18.000Z"}, {"field": "recs-rawtitle", "value": "Spiker gir billigere oljebr\u00f8nner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Vanlige spiker kan forsterke borehull p\u00e5 sokkelen. Rimeligere og raskere kan det ikke gj\u00f8res."}, {"field": "thumbnail", "value": "http://content-thumbnail.cxpublic.com/content/thumbnail200x150/ff41d7fcd9a048b4f68e7f9051d3544f9c2f75a3.jpg?5908abc0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T15:54:40.000Z"}, {"field": "title", "value": "Spiker gir billigere oljebr\u00f8nner"}, {"field": "url", "value": "http://www.adressa.no/nyheter/okonomi/article10655735.ece"}, {"field": "urlhash", "value": "ff41d7fcd9a048b4f68e7f9051d3544f9c2f75a3"}], "score": 1.222846, "siteId": "9222270286501375973", "id": "ff41d7fcd9a048b4f68e7f9051d3544f9c2f75a3"}

