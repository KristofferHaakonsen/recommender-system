{"fields": [{"field": "modifiedtime", "type": "time", "value": "2012-04-19T14:42:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi vil nyte synet av forlatt sekstitall i de up\u00e5aktede levningene fra privatbilismens f\u00f8rste \u00e5r. Det var da garasjen skulle st\u00e5 ved veien og ikke ved huset. Den signaliserte at her har vi bil! N\u00e5 skal garasjen kaste glans over huset. De gamle stusslige st\u00e5r igjen av gammel vane i krattskogen. Vi vil finne ur-garasjene f\u00f8r de er borte og se hva de skjuler. Endelig er vi ute p\u00e5 ville veier igjen med v\u00e5r kj\u00e6re Volvo. Etter \u00abhjerteoperasjonen\u00bb er den som en ungfole, summer uanstrengt med nyoverhalt motor til Stj\u00f8rdal. Men de gamle garasjene som vi har sett s\u00e5 mange av over alt, er ikke like utbredt i dette dalf\u00f8ret. Vi kj\u00f8rer p\u00e5 s\u00f8rsiden av Stj\u00f8rdalselva fra L\u00e5nke mot Hegra, runder en sving - og der, endelig, ser vi en r\u00f8dmalt garasje med blikktak, helt for seg selv i veikanten. L\u00e5st og lukket er den, men vi smugtitter gjennom sprekkene og pulsen \u00f8ker merkbart n\u00e5r vi aner konturene av en nedst\u00f8vet, hvit bil. Hva er dette? Er det en DKW, eller . . . det er vel ikke . . . jovisst det er en Jaguar! Gullfunn i f\u00f8rste fors\u00f8k! Vi kj\u00f8rer ivrig opp bakker og svinger til g\u00e5rden garasjen h\u00f8rer til. Her trengs mer enn \u00e9n garasje, for et tyvetalls bilvrak og milit\u00e6rkj\u00f8ret\u00f8yer er spredd rundt et gjengrodd tun. Helt etter v\u00e5r smak. Noen ganger kan tiden f\u00e5 t\u00e6re som den vil.", "Eieren Arne Flekstad dukker opp . Jo da, garasjen ble bygd av faren i 1958 da han hadde kj\u00f8pt seg en Morris Oxford som trengte tak over hodet. Han ville slippe \u00e5 br\u00f8yte de lange bakkene. N\u00e5 er det broren, Per Flekstad, som disponerer den. - Jeg t\u00f8r ikke slippe dere inn uten at broderen er med. Dere har kanskje sett inni? Vi innr\u00f8mmer \u00e5 ha kikket og f\u00e5r telefonnummeret til Per. - Den garasjen m\u00e5 vi bare komme inn i, sier jeg til fotografen etter \u00e5 ha ringt forgjeves. Vi kj\u00f8rer videre forbi Hegra med nedlagt meieri, nedlagt jernbanestasjon og nedlagte butikker. Vi fortsetter gjennom \u00f8de granskog og jeg frykter vi tar navnet p\u00e5 serien v\u00e5r vel bokstavelig.", "Ikke f\u00f8r jeg har sagt det, ser vi nok en ensom praktgarasje. Salrygget og stilren med rusten b\u00f8lgeblikk, et par knuste vinduer og ei lita gran som vokser seg inn i veggen. En bekk sildrer forbi og det lukter s\u00f8tt av hvitkl\u00f8ver og hogst. Med all respekt for himmelstrebende katedraler, prangende herreg\u00e5rder og langstrakte tr\u00f8nderl\u00e5ner, finnes det vakrere byggverk enn de f\u00f8rste garasjene? Tja, jo, det gj\u00f8r det kanskje, vi skal ikke trekke begeistringen for langt, men i klassen for hverdagsarkitektur er mange av veikant-garasjene \u00e5penbare medaljekandidater. Jeg lirker hodet gjennom et vindu uten rute og sjekker innholdet. Inne i halvm\u00f8rket skjelner jeg ikke mindre enn fire sparker, to sykler, en halvautomatisk potetopptaker fra Underhaug og en demontert f\u00f4rh\u00f8ster. Dessuten en gammel Milo-pappeske med slagordet \u00abdet nye vaskevidunderet\u00bb. Her har nok tiden st\u00e5tt stille en stund. De gamle garasjene b\u00e6rer med seg sm\u00e5 spor av fortid. De kan ogs\u00e5 brukes p\u00e5 nye m\u00e5ter. P\u00e5 veggen henger en trimkasse med gjestebok. Vi leser at Gerd har v\u00e6rt her for en uke siden og sykkeltrimmen en uke f\u00f8r det. Mer trafikk var det trolig da folk lot seg mobilisere av slagordet som er klistret inni boksen: \u00abKom i form til OL 1990-94\u00bb. Oppe p\u00e5 g\u00e5rden er det ingen hjemme, men vi har sett det vi trenger \u00e5 se og h\u00e5per n\u00e6rg\u00e5enheten v\u00e5r er tilgitt.", "Vi holder oss p\u00e5 feil side av elva, og p\u00e5 en blindvei ved Kringen gj\u00f8r vi v\u00e5rt neste funn. Eieren av den store garasjen bor ikke p\u00e5 sm\u00e5bruket, men ogs\u00e5 her st\u00e5r det jammen en gammel bil inni, s\u00e5 vi ringer. - Vi er fra Ukeadressa, du har kanskje lest reportasjene v\u00e5re? - Ikke har jeg Adressa, og ikke skal jeg ha den heller! - Men kanskje vi f\u00e5r se inni garasjen din? - Hva . . .? Til tross for en heller d\u00e5rlig start p\u00e5 samtalen, K\u00e5re Kringen slipper oss inn. Som bel\u00f8nning f\u00e5r vi nyte synet av en gammel Amazon som st\u00e5r og sturer for seg selv, den kunne ha fortjent et pensjonistliv i frihet slik som v\u00e5r egen Volvo. - Se der, en danseplatt! Vi er p\u00e5 vei ned Forradalen og fotografen bremser begeistret. Han er sterkt tiltrukket av danseplatter og ivrer for at det m\u00e5 bli v\u00e5rt neste tema. - Dette er ingen danseplatt, dette er gulvet etter en revet garasje, sier jeg n\u00e5r vi inspiserer trekonstruksjonen. En viss fagkunnskap har man da. Fotografen avbryter dansetrinnene, stirrer ned p\u00e5 de avsl\u00f8rende oljeflekkene og m\u00e5 gi meg rett. Vi konstaterer at nok et av veikantens kulturminner er fjernet.", "Nederst i dalen stopper vi ved flere sm\u00e5 garasjer der ingen er hjemme, men p\u00e5 et g\u00e5rdsbruk gj\u00f8r vi et uvanlig funn. Er det virkelig en garasje? Joda, Hildur Fossum tar oss med inn i det som m\u00e5 v\u00e6re verdens minste garasje. Her stod familiens f\u00f8rste bil, en liten Austin A40 parkert p\u00e5 femti-seksti-tallet. Senere ble garasjen ombygd til h\u00f8nehus, og n\u00e5 har den f\u00e5tt h\u00f8velbenk og er snekkerverksted. Men det er f\u00f8rst n\u00e5r vi f\u00e5r lurt ut kaill'n, Petter Fossum, at vi f\u00e5r hele historien. Det viser seg at garasjen opprinnelig var transportkasse for en Pobeda, den store russiske bilen som ble importert til landet p\u00e5 femtitallet. P\u00e5 grunn av statlige restriksjoner var slike havregamper omtrent det eneste vanlige folk kunne kj\u00f8pe seg. - Heldigvis hadde den d\u00f8r p\u00e5 siden i tillegg til port. Jeg m\u00e5tte sette av kona, lure bilen inn, sveive ned bilvinduet, \u00e5pne garasjed\u00f8ra, for s\u00e5 \u00e5 \u00e5pne bild\u00f8ra og karre meg ut, humrer Petter. Han har v\u00e6rt maler i alle \u00e5r, har malt sju kirker innvendig og kunne ha fortalt om mye mer enn garasjen sin. Men i dag er vi bare opptatt av \u00e9n ting.", "Hurra! Endelig f\u00e5r jeg kontakt med Per Flekstad, mannen med Jaguar-garasjen. Han kan stille opp p\u00e5 kort varsel. Det viser seg at historien om luksusbilen egentlig er en liten tragedie. Den ble tatt hjem av en nabo som hadde bodd i England, men tollavgiften var s\u00e5 h\u00f8y at vidunderet bare ble st\u00e5ende utend\u00f8rs og forfalle i ti \u00e5r. Vi skrever gjennom meterh\u00f8yt ugras. Hengel\u00e5sen l\u00f8snes og d\u00f8ra g\u00e5r opp. Bilen fyller hele garasjen. Med doble lykter, grill bred som en haikjeft og selve varemerket, den byksende jaguaren p\u00e5 panseret. Men kalksalpeter-sekkene p\u00e5 gulvet er neppe ideelle omgivelser for en aristokrat. - N\u00e5 st\u00e5r den her og modnes p\u00e5 alder. S\u00e5 snart den er 30 \u00e5r, er den veteran og uten avgift. Innen den tid h\u00e5per jeg vi har restaurert den. Men det kommer til \u00e5 koste, sier Per og skalker lukene til det som minst av alt minner om stallen til en fornem engelskmann.", "Vel ute p\u00e5 Mellomriksveien vekker en sliten garasje med sirkusplakat v\u00e5r interesse. - Det er slett ikke sikkert den overlever sommeren, sier Sivert Avelsgaard som uten \u00e5 kny lar seg rive ut av middagsluren for \u00e5 slippe oss inn til hesjestaur og rustne hesteredskaper. Faren bygde garasjen en gang rundt 1960, n\u00e5 har taket falt sammen p\u00e5 den ene siden. - \u00c5 restaurere blir for stort arbeid, s\u00e5 den m\u00e5 nok rives, sier han lett beklagende. Vant som vi er til \u00e5 m\u00f8te folk som rister p\u00e5 hodet og ikke helt skj\u00f8nner hva vi holder p\u00e5 med, blir Ville Veier-teamet oppriktig glad n\u00e5r Avelsgaard legger til: - Men egentlig er det artig at noen tenker s\u00e5nn som dere.", "(F\u00f8rst publisert i Ukeadressa juli 2004, senere i boka \"P\u00e5 ville veier 2005)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "a0e30262d8d839e4e3d9cb41229af7fd557d60c13328633fa179c4d1853c30c4"}, {"field": "createtime", "value": "2016-02-08T09:17:27.000Z"}, {"field": "description", "value": "Skakke minner fra bilismens barndom gir oss historiene om en engelsk aristokrat og en russisk sliter. Tilbake til serien \"P\u00e5 ville veier\" Bildegalleri med veikantgarasjer"}, {"field": "dominantimage", "value": "http://www.adressa.no/incoming/article1025408.ece5/ALTERNATES/w980-default/ver2%20GARASJER_STJ%C3%98RDAL001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b6211afcbb9034886abe873fa7ae3f84e826c0f8.jpg?5992dd71"}, {"field": "dominantthumbnaildimensions", "value": "300x169"}, {"field": "heading", "value": "Garasjenes hemmeligheter -adressa.no"}, {"field": "id", "value": "b6211afcbb9034886abe873fa7ae3f84e826c0f8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "home-and-garden"}, {"field": "kw-company", "value": ["amazon", "volvo"]}, {"field": "kw-concept", "value": ["garasje", "gamle garasjene", "garasjenes hemmeligheter", "nyte synet"]}, {"field": "kw-entity", "value": ["gerd", "mellomriksveien", "underhaug", "ukeadressa", "austin a40", "forradalen", "per flekstad", "stj\u00f8rdalselva", "l\u00e5nke", "pobeda", "adressa", "jaguar", "ville veier"]}, {"field": "kw-location", "value": ["hegra", "england", "stj\u00f8rdal", "milo"]}, {"field": "kw-pageclass", "value": "article"}, {"field": "kw-person", "value": ["petter fossum", "morris oxford", "arne flekstad", "sivert avelsgaard", "hildur fossum", "k\u00e5re kringen"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1025408.ece5/ALTERNATES/w980-default/ver2%20GARASJER_STJ%C3%98RDAL001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Garasjenes hemmeligheter"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article13659.ece"}, {"field": "pageclass", "value": ["article"]}, {"field": "publishtime", "value": "2004-07-03T04:35:04.000Z"}, {"field": "recs-articleid", "value": "1313361"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-07-03T04:35:04.000Z"}, {"field": "recs-rawtitle", "value": "Garasjenes hemmeligheter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Skakke minner fra bilismens barndom gir oss historiene om en engelsk aristokrat og en russisk sliter. Tilbake til serien \"P\u00e5 ville veier\" Bildegalleri med veikantgarasjer"}, {"field": "thumbnail", "value": "http://content-thumbnail.cxpublic.com/content/thumbnail200x150/b6211afcbb9034886abe873fa7ae3f84e826c0f8.jpg?5992dd71"}, {"field": "thumbnailfullheightdimensions", "value": "200x3159"}, {"field": "timestamp", "value": "2017-08-15T11:39:29.000Z"}, {"field": "title", "value": "Garasjenes hemmeligheter"}, {"field": "url", "value": "http://www.adressa.no/tema/villeveier/article13659.ece"}, {"field": "urlhash", "value": "b6211afcbb9034886abe873fa7ae3f84e826c0f8"}], "score": 0.68228674, "siteId": "9222270286501375973", "id": "b6211afcbb9034886abe873fa7ae3f84e826c0f8"}

