{"fields": [{"field": "modifiedtime", "type": "time", "value": "2012-04-18T07:20:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det nye, prestisjetunge kvinne-barn-senteret skulle bli en av de mest skinnende juvelene p\u00e5 St. Olavs Hospital. Senteret ble applaudert fram av flere fagmilj\u00f8er - som dr\u00f8mte om et sykehus bygd p\u00e5 samme lest som Children's Hospital i Toronto, Canada. All operativ virksomhet skulle skje p\u00e5 senteret. De sykeste barna skulle f\u00e5 sin egen intensivavdeling.", "Men to uker f\u00f8r planlagt innflytting kom sjokkbeskjeden: Vi har ikke r\u00e5d til \u00e5 bemanne senteret etter planen og barneintensiven kan ikke realiseres. Det skulle vise seg at dette bare var begynnelsen.", "For de nyinnflyttede fikk ganske snart et t\u00f8ft m\u00f8te med virkeligheten i det nye dr\u00f8mmesenteret. If\u00f8lge de mange kildene Adresseavisen har snakket med, ble man raskt klar over at \u00abdette huset ikke er bygget for sykehusdrift\u00bb. Samtidig understrekes det at n\u00e5r det er bygget et hus til over \u00e9n milliard kroner, s\u00e5 m\u00e5 man fors\u00f8ke \u00e5 gj\u00f8re det beste ut av det.", "- Det er trist at vi bygger et nytt, flott sykehus der driftskostnadene er s\u00e5 h\u00f8ye at vi ikke har r\u00e5d til \u00e5 drive det slik det var tenkt, sier tillitsvalgt og overlege p\u00e5 kvinneklinikken, Trine Stokstad.", "Selve kardinalfeilen er at kvinne-barn-senteret er plassert s\u00e5 langt fra akuttenheten p\u00e5 sykehuset. Det er ingen andre inngrep p\u00e5 et sykehus som haster mer enn akutte keisersnitt - derfor m\u00e5 anestesipersonale v\u00e6re tilgjengelig i l\u00f8pet av minutter. Det tas om lag 250 hastekeisersnitt hvert \u00e5r og 50 av disse er s\u00e5kalte \u00abkatastrofekeisersnitt\u00bb - der hvert enkelt minutt teller.", "P\u00e5 oppdrag fra sykehusledelsen - som jobber intenst med \u00e5 kutte 300 millioner kroner i \u00e5r - tok dav\u00e6rende klinikksjef Nils Eriksson og klinikksjefen p\u00e5 anestesi og akuttmedisin, Hans Ole Siljehaug, trilletesten over til h\u00f8yblokka: Det gikk i friskt tempo over den s\u00e5kalte Brustad-brua. Turen tok seks minutter. Deretter m\u00e5 utstyr kobles p\u00e5 og barnet tas ut. Konklusjon: Dette er ikke forsvarlig, og et eget akuttteam m\u00e5 derfor sitte parat i kvinne-barn-senteret. Et slikt team koster om lag 12-15 millioner kroner i \u00e5ret - hvis de ikke brukes til andre ting enn de akutte keisersnittene.", "- Et eget akutt-team her for akutte keisersnitt er d\u00e5rlig utnyttelse av ressursene. F\u00f8r var disse p\u00e5 hovedoperasjonsgangen, der \u00e9n lege kunne serve flere operasjonsstuer og samtidig ivareta akuttberedskapen. Det er ogs\u00e5 en faglig utfordring \u00e5 holde p\u00e5 alene med akutte keisersnitt som vi er n\u00f8dt til n\u00e5. Det er ikke optimalt og det virker stressende og demotiverende for fagfolkene, sier seksjonsoverlege p\u00e5 anestesiavdelingen, Sigurd Fasting.", "Nylig ble det imidlertid bestemt at ogs\u00e5 andre operasjoner i etterkant av kompliserte f\u00f8dsler kan tas p\u00e5 kvinne-barn-senteret p\u00e5 ubekvem tid fra mandag til fredag. Dette ble f\u00f8rst vurdert av anestesiavdelingen som utrygt, men blir i dag vurdert som sikkert fordi anestesipersonalet n\u00e5 er mer kjent med det nye bygget. - Vi er mer kjent med omgivelsene, s\u00e5 n\u00e5 g\u00e5r det ikke p\u00e5 bekostning av tryggheten, sier klinikksjef Hans Ole Siljehaug.", "- Hva hvis det oppst\u00e5r et akutt keisersnitt samtidig med en annen operasjon p\u00e5 kvinne-barn?", "- Da m\u00e5 de f\u00e5 hjelp fra hovedoperasjonsgangen, det tar tre-fire minutter. Dessuten er det lite sannsynlig at ting oppst\u00e5r samtidig. Men det er klart; at f\u00f8deavdelingen ligger der den gj\u00f8r, svekker beredskapen v\u00e5r. Sett fra v\u00e5rt st\u00e5sted skulle det ikke v\u00e6rt slik, sier Siljehaug.", "I helgene m\u00e5 fremdeles de bl\u00f8dende kvinnene trilles den lange veien over til hovedblokka - gjennom blant annet en dagligstue p\u00e5 kirurgen, ekspedisjonen p\u00e5 nevroklinikken og over Brustad-brua - steder der det hele tida oppholder seg utenforst\u00e5ende. - Det er ikke uforsvarlig, men det er ikke heldig, konstaterer f\u00f8delege Trine Stokstad.", "Men det er ikke bare f\u00f8dekvinnene som m\u00e5 fraktes den lange veien. Ogs\u00e5 barna som m\u00e5 opereres etter klokka 16 m\u00e5 trilles bort til hovedoperasjonsgangen - og tilbake igjen etterp\u00e5. Ubehagelig og lang tur, men ikke uforsvarlig, blir det framholdt.", "Mantraet fra RIT2000-tida om at legene skulle komme til pasienten og ikke omvendt, er ikke like gjeldende lenger, p\u00e5pekes det syrlig blant legene.", "I det gamle sykehuset l\u00e5 alle f\u00f8destuene i n\u00e6rheten av hverandre, slik at jordm\u00f8dre og leger kunne ha god oversikt over hva som skjedde p\u00e5 flere stuer samtidig. I det nye kvinne-barn-senteret har de valgt en helt annen l\u00f8sning - etter \u00f8nske fra blant andre jordm\u00f8drene selv. F\u00f8deavdelingen er delt i to, og mellom de to enhetene ligger en lang gang med hele fire d\u00f8rer. Konsekvensen er et st\u00f8rre behov for jordm\u00f8dre, og det blir langt vanskeligere for f\u00f8delegene \u00e5 holde oversikten. Kvinneklinikken opplevde i 2006 en drastisk \u00f8kning i jordmorinnleie etter innflyttingen - 12 millioner kroner ble brukt p\u00e5 vikarer. Etter millionregningen, har avdelingen f\u00e5tt beskjed om \u00e5 g\u00e5 tilbake til det samme antallet jordm\u00f8dre de var f\u00f8r flyttinga, opplyser overjordmor Anne Lise Beversmark.", "- Vi har ikke nok hoder i forhold til hvor mange vi skal v\u00e6re. Vi h\u00e5per at den nye jordmorutdanningen vil hjelpe p\u00e5 den generelle rekrutteringen, men uansett gj\u00f8r det nye bygget at behovet for personell er st\u00f8rre enn det var p\u00e5 den gamle avdelingen, sier seksjonsleder p\u00e5 f\u00f8den, Anne Lise Beversmark.", "Trine Stokstad er tillitsvalgt for overlegene ved f\u00f8deavdelingen: - Tanken med to seksjoner er god - m\u00e5let er at pasienten skal forholde seg til f\u00e6rre ansatte. Men for legene er situasjonen vanskelig, avstanden mellom seksjonene gj\u00f8r det vanskelig \u00e5 holde oversikten. N\u00e5r det oppst\u00e5r akutte situasjoner begge steder samtidig, m\u00e5 vi oftere enn f\u00f8r tilkalle bakvakta som sitter hjemme, sier hun.", "I l\u00f8pet av det f\u00f8rste \u00e5ret klarte ikke barneklinikken \u00e5 opprettholde den samme operasjonsaktiviteten som f\u00f8r de flyttet inn. I 2005 ble 662 barn operert, i 2006 var tallet 560.", "- F\u00f8r vi flyttet til kvinne-barn-senteret ble barna operert p\u00e5 en stor felles kirurgisk operasjonsgang. Det ga muligheter for mer fleksibel bruk av personalet. I dag er denne fleksibiliteten redusert og det f\u00f8rste \u00e5ret har vi klart merket en nedgang i antall operasjoner, sier barnekirurg \u00d8ystein Drivenes.", "Klinikksjef p\u00e5 kirurgen, Ola S\u00e6ter, mener at nedgangen f\u00f8rst og fremst skyldes flytting og omstilling: - Vi mistet noen uker med full aktivitet i mars i fjor da vi flyttet inn. Hittil i \u00e5r har vi operert omtrent like mange som p\u00e5 samme tid i fjor. Vi sitter ikke med fasiten p\u00e5 dette enn\u00e5, men vi frykter at vi mister en del stordriftsfordeler n\u00e5r", "vi deles inn i mindre enheter, sier S\u00e6ter.", "- Det er ingen tvil om at den relativt h\u00f8ye produksjonen hittil i \u00e5r skyldes stor grad av innsatsvilje og smidighet fra personalet p\u00e5 operasjonsstua - som har g\u00e5tt mye overtid. Denne effekten kan man imidlertid ikke regne med fremover, det er grenser for hvor langt strikken kan t\u00f8yes. Det sier seg selv at dette f\u00e5r f\u00f8lger for pasientene og behandlingen, sier Drivenes.", "Et grep som har skapt stor frustrasjon i stressede situasjoner, er plasseringen av stasjonen for de s\u00e5kalte AGV-trallene rett ved siden av heisene. Dette er roboter som frakter utstyr og avfall, og det hender at AGV-trallene sperrer veien i en hastesituasjon. De ansatte har hatt tekniske problemer med \u00e5 f\u00e5 til \u00e5 flytte dem - slik at de kan f\u00e5 med seg hjertestartere og overv\u00e5kingsutstyr til akutt, alvorlig syke pasienter. De kan ogs\u00e5 utgj\u00f8re et stressmoment i forbindelse med hastekeisersnitt.", "- Denne l\u00f8sningen kan i verste fall utgj\u00f8re en risiko, sier anestesilege Stig Tyvold.", "- Fra Helsebygg har det blitt sagt at det ikke vil se bra ut hvis AGV-stasjonen plasseres i vestibylearealet. Men vi h\u00e5per den kan flyttes et annet sted, og at ikke samme feilen gj\u00f8res i de neste byggene, sier overjordmor Anne Lise Beversmark. Forel\u00f8pig er det konkludert med at AGV-stasjonene blir st\u00e5ende, da det vil bli dyrt \u00e5 flytte dem.", "Et annet stort ankepunkt er at de ansatte f\u00f8ler de ikke kan ivareta taushetsplikten overfor pasientene. I det nye sykehuset skal de ansatte arbeide ved \u00e5pne arbeidsstasjoner som er plassert i korridorene. Vaktrom fins ikke - ideologien bak er at de ansatte skal v\u00e6re tilgjengelige for pasientene og ikke \u00abgjemme\u00bb seg.", "- Det er en stor utfordring \u00e5 overholde taushetsplikten p\u00e5 korridoren. N\u00e5 m\u00e5 vi ta telefonsamtaler, diskusjoner med kolleger og samtaler med p\u00e5r\u00f8rende p\u00e5 et sted der alle passerer - pasienter, p\u00e5r\u00f8rende og ansatte, sier sykepleier Lisbeth Krogh St\u00f8rseth.", "- N\u00e5r jeg skal diktere etter forl\u00f8sninger m\u00e5 jeg diktere i korridoren, bak en skjerm der lyden g\u00e5r rett gjennom. Dette kan hvem som helst som g\u00e5r forbi h\u00f8re. Mange diskusjoner om hvordan vi skal behandle pasientene m\u00e5 ogs\u00e5 foreg\u00e5 i korridoren, sier overlege Trine Stokstad.", "Kildene Adresseavisen har snakket med betegner kontorlandskapet p\u00e5 kvinneklinikken- som rommer 50-60 leger i tillegg til sekret\u00e6rer og r\u00e5dgivere - som en selvstendig \u00abkatastrofe\u00bb. Her oppbevares pasientjournaler og andre konfidensielle dokumenter i hyller langs veggen og p\u00e5 pulten. Slett ikke alt er nedl\u00e5st. Sykehuset var planlagt papirl\u00f8st. Det har det ikke blitt og oppbevaringsplasser mangler.", "- Det er helt uakseptabelt. Det er ikke noe problem for hvem som helst \u00e5 komme hit opp og ta med seg pasientopplysninger, sier tillitsvalgt assistentlege p\u00e5 kvinneklinikken, \u00d8yvind Nytun.", "Midt i dette \u00e5pne landskapet sitter assistentlege Stig Pedersen. Han bist\u00e5r politiet i alvorlige voldtekts- og mishandlingssaker. Det betyr at han m\u00e5 studere bilder av ofrene - bilder av kvinner som er mishandlet med kniv eller beltebruk, bilder av kj\u00f8nnsorganer, bl\u00e5merker og bl\u00e5\u00f8yer.", "- Dette er sjokkerende bilder, og det f\u00f8les ikke bra \u00e5 ha de liggende utover pulten i et kontorlandskap som dette. Dette er et fortrolig forhold mellom legen og voldtektsmottaket, og b\u00f8r ikke sees verken av kolleger eller andre, sier Stig Pedersen.", "Men det har skjedd. Flere ganger har Pedersen m\u00e5ttet kaste seg over pulten i fors\u00f8k p\u00e5 \u00e5 dekke til overgrepsbildene:", "- Direkt\u00f8ren med delegasjoner p\u00e5 omvisning har v\u00e6rt her, journalister kan dukke opp, port\u00f8rer kommer med leveranser og NTNU-ansatte og studentene g\u00e5r ut og inn, sier Pedersen.", "Til tross at det fortviles over lite funksjonelle og fordyrende l\u00f8sninger p\u00e5 det nye senteret, understreker fagfolkene at enerommene har v\u00e6rt en suksess for pasienter og p\u00e5r\u00f8rende. Men det krever mer personale p\u00e5pekes det, og mange mener at det beste hadde v\u00e6rt en kombinasjon av enerom og for eksempel to-sengsrom.", "- Det er absolutt positive ting \u00e5 si om senteret. Det er kjempefint for pasientene \u00e5 ligge p\u00e5 enerom og utearealene er fine, sier barneortoped Christian \u00d8ye.", "- Det er bra at pasientene har enerom med bad og toalett, og vi f\u00e5r veldig mange positive tilbakemeldinger p\u00e5 det. Men det er mer personellkrevende fordi de ansatte m\u00e5 forholde seg til kun \u00e9n pasient av gangen - i stedet for for eksempel fire, slik det var f\u00f8r, sier overjordmor Anne Lise Beversmark p\u00e5 kvinneklinikken.", "Det er n\u00e5 over ett \u00e5r siden avdelingssykepleier Randi Salvesen og kollegene p\u00e5 barneintensiven fikk beskjeden de ikke trodde var sann - tre uker f\u00f8r innflyttingen: Sykehuset har likevel ikke r\u00e5d til \u00e5 drive avdelingen som planlagt.", "Det som skulle bli ett fyrt\u00e5rn p\u00e5 det nye kvinne-barn-senteret - en egen barneintensivavdeling med spesialutdannet personale - ble kappet fra 63 til 30 \u00e5rsverk. De sykeste barna m\u00e5 fremdeles ligge p\u00e5 voksenintensiven. Avdelingen er s\u00e5 \u00absk\u00e5ret til beinet\u00bb, at hvis det kuttes mer m\u00e5 avdelingen legges ned, blir det framholdt.", "Avdelingssykepleier Randi Salvesen pr\u00f8ver \u00e5 fokusere p\u00e5 det de tross alt har f\u00e5tt til - blant annet det gode tilbudet til barn med kronisk hypoventilasjon og barn med akutt respirasjonssvikt og kramper.", "Men h\u00e5pet om at avdelingen en gang kan tilby de sykeste barna det som er best for dem, er mindre i dag enn for ett \u00e5r siden:", "- Det er politisk vedtatt at alle barna skal samles i ett senter. Vi er spesialister p\u00e5 barn, og alle forholdene ligger til rette for barna her. Sengene st\u00e5r klare, men vi har alts\u00e5 ikke r\u00e5d til \u00e5 drive enheten som planlagt. Vi blir mer og mer bekymret for om avdelingen noensinne kan drives slik det var tenkt, sier Randi Salvesen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "category2", "value": "nyheter|trondheim|stolavs"}, {"field": "contenthash", "value": "fa324496b555b49e934efcc55becee8f9571d1c725d9a2c3ee98a1e7467f357d"}, {"field": "createtime", "value": "2015-07-23T16:48:12.000Z"}, {"field": "description", "value": "Bygget er vakkert, men d\u00e5rlig egnet for effektiv sykehusdrift. L\u00f8sningene er upraktiske og fordyrende. Fagfolk p\u00e5 det prestisjetunge kvinne-barn-senteret fortviler over at de jobber i et bygg til over \u00e9n milliard - som karakteriseres som et feilgrep."}, {"field": "dominantimage", "value": "http://www.adressa.no/incoming/article1201006.ece5/ALTERNATES/w980-default/stolav4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e68b5f99a3b8c548168ab67ca46153659921fe33.jpg?5991f4c1"}, {"field": "dominantthumbnaildimensions", "value": "300x169"}, {"field": "heading", "value": ["Milliard-feilgrepet -adressa.no", "Eget akutt-team", "Lange avstander", "Taushetsplikten truet", "Flotte enerom", "Bekymret for framtida"]}, {"field": "id", "value": "e68b5f99a3b8c548168ab67ca46153659921fe33"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "stolavs", "trondheim"]}, {"field": "kw-classification", "value": "health-and-fitness"}, {"field": "kw-concept", "value": ["pasient", "akutt", "kvinne-barn-senteret", "lege", "senter", "avdelingen", "sykeste barna", "flytte", "barn", "akutt keisersnitt", "ansatte", "bygg", "sykehus", "millioner kroner"]}, {"field": "kw-entity", "value": ["olavs hospital", "children", "helsebygg", "brustad", "adresseavisen", "hans ole siljehaug", "st. olavs hospital"]}, {"field": "kw-location", "value": ["canada", "toronto"]}, {"field": "kw-pageclass", "value": "article"}, {"field": "kw-person", "value": ["trine stokstad", "anne lise beversmark", "\u00f8ystein drivenes", "\u00f8yvind nytun", "ola s\u00e6ter", "stig pedersen", "christian \u00f8ye", "randi salvesen", "lisbeth krogh st\u00f8rseth", "nils eriksson", "sigurd fasting", "stig tyvold"]}, {"field": "kw-taxonomy", "value": ["nyheter", "nyheter/trondheim", "nyheter/trondheim/stolavs"]}, {"field": "og-image", "value": "http://www.adressa.no/incoming/article1201006.ece5/ALTERNATES/w980-default/stolav4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Milliard-feilgrepet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/stolavs/article856400.ece"}, {"field": "pageclass", "value": ["article"]}, {"field": "publishtime", "value": "2007-04-30T10:45:22.000Z"}, {"field": "recs-articleid", "value": "1843312"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-category2", "value": "taxonomy|nyheter|trondheim|stolavs"}, {"field": "recs-publishtime", "value": "2007-04-30T10:45:22.000Z"}, {"field": "recs-rawtitle", "value": "Milliard-feilgrepet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim", "nyheter/trondheim/stolavs"]}, {"field": "teaser", "value": "Bygget er vakkert, men d\u00e5rlig egnet for effektiv sykehusdrift. L\u00f8sningene er upraktiske og fordyrende. Fagfolk p\u00e5 det prestisjetunge kvinne-barn-senteret fortviler over at de jobber i et bygg til over \u00e9n milliard - som karakteriseres som et feilgrep."}, {"field": "thumbnail", "value": "http://content-thumbnail.cxpublic.com/content/thumbnail200x150/e68b5f99a3b8c548168ab67ca46153659921fe33.jpg?5991f4c1"}, {"field": "thumbnailfullheightdimensions", "value": "200x1615"}, {"field": "timestamp", "value": "2017-08-14T19:06:41.000Z"}, {"field": "title", "value": "Milliard-feilgrepet"}, {"field": "url", "value": "http://www.adressa.no/nyheter/trondheim/stolavs/article856400.ece"}, {"field": "urlhash", "value": "e68b5f99a3b8c548168ab67ca46153659921fe33"}], "score": 0.4652502, "siteId": "9222270286501375973", "id": "e68b5f99a3b8c548168ab67ca46153659921fe33"}

