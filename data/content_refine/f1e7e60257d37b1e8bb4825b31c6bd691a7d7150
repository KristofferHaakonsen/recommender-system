{"fields": [{"field": "modifiedtime", "type": "time", "value": "2012-04-10T18:04:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "B\u00f8rser kloden rundt er inne i en nedadg\u00e5ende spiral, og ingen vet hvor det ender denne gangen. Verdifallet er uttrykk for uro og mistillit p\u00e5 grunn av gjeldskrisen som fester grepet p\u00e5 begge sider av Atlanterhavet.", "USA og en rekke land i Europa er tynget av statsgjeld som kveler vekst og utvikling. Gjeldskrisen avsl\u00f8rer at mange land i \u00e5r etter \u00e5r har hatt st\u00f8rre utgifter enn inntekter. Verken privatpersoner, bedrifter eller nasjonalstater kan holde p\u00e5 slik i det uendelige. Skj\u00f8nt, i USA er det det de har gjort, og det har g\u00e5tt bra s\u00e5 lenge amerikansk \u00f8konomi har vokst i takt med gjeldsbyrden. N\u00e5 g\u00e5r det ikke lenger. Boblen sprekker.", "Oljefondet synker i verdi som alle finansinvesteringer gj\u00f8r i disse dager. Men pengene i fondet skal ikke brukes i morgen. Under finanskrisen benyttet Norge anledningen til \u00e5 kj\u00f8pe aksjer og obligasjoner p\u00e5 billigsalg. Der USA og andre gjeldsland er l\u00e5ntagere, er Norge l\u00e5ngiver. Vi er en del av boble\u00f8konomien selv om vi er kreditor. Norge st\u00e5r p\u00e5 utsiden av boblen og pumper inn oljemilliarder. Vi kan derfor bli d\u00f8mt for medvirkning.", "Norge er annerledeslandet i enhver \u00f8konomisk m\u00e5lestokk. Null gjeld, nesten ingen arbeidsledighet, grei \u00f8konomisk vekst og vi konkurrerer kun med enda mindre land om hvem som har st\u00f8rst verdiskaping per innbygger. Husholdninger og kommuner f\u00e5r til og med nyte godt av det beste fra krise og gylne tider. Det lave renteniv\u00e5et skyldes den internasjonale situasjonen, og i dag kan Norges Bank bli tvunget til \u00e5 holde tilbake en varslet rente\u00f8kning.", "Statsminister og finansminister er n\u00f8ye med \u00e5 understreke at finansformuen i Oljefondet er forsvinnende liten sammenlignet med verdien av den samlede arbeidsinnsats. Oljeformuen og store overskudd p\u00e5 statsbudsjettet er likevel den store forskjellen mellom Norge og de fleste andre land. Det er p\u00e5fallende at ikke oppmerksomheten om norske statsfinanser er enda st\u00f8rre. Mens andre land har bygd grunnmuren for \u00f8konomisk krise, har Norge i mange \u00e5r hatt overskudd som i et internasjonalt og historisk perspektiv er oppsiktsvekkende store. I revidert nasjonalbudsjett fra mai blir det lagt til grunn at statsbudsjettet og Oljefondet vil f\u00e5 et overskudd p\u00e5 313 milliarder kroner av samlede inntekter p\u00e5 1160 milliarder. Det vil si at n\u00e5r staten bruker tre kroner, blir \u00e9n krone lagt til side som overskudd.", "Sagt p\u00e5 en annen m\u00e5te: Hver av \u00e5rets 365 dager har Den norske stat et overskudd p\u00e5 850 millioner kroner. Det er mye penger, men faktisk en kraftig nedgang fra topp\u00e5ret 2008. Det \u00e5ret finanskrisen startet, hadde statsbudsjettet et daglig overskudd p\u00e5 1,4 milliarder kroner. Utgiftene for hele \u00e5ret var p\u00e5 knapt 800 milliarder, mens overskuddet summerte seg til 507 milliarder kroner. \u00c5ret da andre land ble tatt av finanskrisen, vant Norge verdensmesterskapet i statsfinanser.", "Mye oppmerksomhet om slike tall kan \u00f8ke presset for \u00e5 bruke mer og investere mindre i Oljefondet. Men det er ingen grunn til \u00e5 fortie tallenes hyggelige tale, heller ikke n\u00e5r resten av verden er i krise."]}, {"field": "category0", "value": "meninger"}, {"field": "contenthash", "value": "ada28cdcfb9cf52e5f9c77f09ec8a45af69340e1d147f5f9c56913df70a3246c"}, {"field": "createtime", "value": "2015-11-17T12:38:51.000Z"}, {"field": "description", "value": "Norge l\u00e5ner ut pengene som f\u00f8rer til krise og elendighet i verdens\u00f8konomien."}, {"field": "dominantimage", "value": "http://www.adressa.no/incoming/article1401571.ece5/ALTERNATES/w980-default/norske%20kroner"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f1e7e60257d37b1e8bb4825b31c6bd691a7d7150.jpg?590c67d3"}, {"field": "dominantthumbnaildimensions", "value": "300x169"}, {"field": "heading", "value": "Rikdom i Norge, krise i verden -adressa.no"}, {"field": "id", "value": "f1e7e60257d37b1e8bb4825b31c6bd691a7d7150"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "business"}, {"field": "kw-concept", "value": ["overskudd", "kroner", "\u00f8konomi", "land", "verden", "milliarder kroner", "milliarder", "krise"]}, {"field": "kw-entity", "value": ["oljefondet", "atlanterhavet", "norges bank"]}, {"field": "kw-location", "value": "europa"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1401571.ece5/ALTERNATES/w980-default/norske%20kroner"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rikdom i Norge, krise i verden"}, {"field": "og-type", "value": "article"}, {"field": "og-url", "value": "http://www.adressa.no/meninger/article1675152.ece"}, {"field": "pageclass", "value": ["article"]}, {"field": "publishtime", "value": "2011-08-10T07:23:33.000Z"}, {"field": "recs-articleid", "value": "975089"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-10T07:23:33.000Z"}, {"field": "recs-rawtitle", "value": "Rikdom i Norge, krise i verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Norge l\u00e5ner ut pengene som f\u00f8rer til krise og elendighet i verdens\u00f8konomien."}, {"field": "thumbnail", "value": "http://content-thumbnail.cxpublic.com/content/thumbnail200x150/f1e7e60257d37b1e8bb4825b31c6bd691a7d7150.jpg?590c67d3"}, {"field": "thumbnailfullheightdimensions", "value": "200x1005"}, {"field": "timestamp", "value": "2017-05-05T11:53:55.000Z"}, {"field": "title", "value": "Rikdom i Norge, krise i verden"}, {"field": "url", "value": "http://www.adressa.no/meninger/article1675152.ece"}, {"field": "urlhash", "value": "f1e7e60257d37b1e8bb4825b31c6bd691a7d7150"}], "score": 0.7926474, "siteId": "9222270286501375973", "id": "f1e7e60257d37b1e8bb4825b31c6bd691a7d7150"}

