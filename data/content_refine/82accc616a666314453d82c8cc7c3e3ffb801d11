{"fields": [{"field": "modifiedtime", "type": "time", "value": "2017-02-06T14:29:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00e5ante 2017", "samer", "rein", "milj\u00f8vern", "Klimakrise"]}, {"field": "author", "value": "norunn bergesen"}, {"field": "body", "value": ["Saken oppdateres.", "Det er samefolkets dag i dag, 6. februar.", "Denne uken er det 100 \u00e5r siden det f\u00f8rste store samem\u00f8tet ble holdt i Trondheim, 6. til 9. februar 1917 og over 150 deltakere diskuterte felles sak som ett folk. Denne uka markeres dette. Tr\u00e5ante, s\u00f8rsamisk for Trondheim, er vertskap.", "Samejubileet markeres gjennom over 120 ulike arrangement, fra kulturtilstelninger p\u00e5 scene, i utstilling og i byrommet \u2013 til samepolitiske m\u00f8ter. Det er lagt opp til folkefest og opplevelser. Intensjonen er \u00e5 f\u00e5 flest mulig mennesker med og det skal synes at byen er vertskap for det samiske. Prosjektleder, Ida Marie Brandsfjell, har vektlagt brubygging og hun inviterer alle inn til inspirasjon, glede og ny innsikt.", "Reindrift, skole, lovsaker og naturrettigheter var blant de store sakene p\u00e5 \u00abDe norske lappers 1ste landsm\u00f8te\u00bb i 1917. Hva vil samer selv vektlegge, n\u00e5r vi sp\u00f8r hva som er de viktigste samiske sakene i dag?", "LES OGS\u00c5: Samisk folkefest i Tr\u00e5ante", "Sofia Jannok (34) artist og aktivist, fra Luokta M\u00e1vas i Sverige", "- Jeg visste ikke om de der sjablongene som fins om samer, ikke f\u00f8r jeg var 13 og begynte p\u00e5 svensk skole. Da ble jeg en representant for mindretallet, som m\u00e5tte svare p\u00e5 og forsvare et helt folk. Jeg m\u00f8tte rasisme. Det er viktig \u00e5 huske p\u00e5 at det er myndighetene som beg\u00e5r de st\u00f8rste strukturelle og rasistiske forbrytelsene mot samene. Da er det jo ikke rart folk gj\u00f8r det samme, n\u00e5r de ikke har riktig bilde av historien. Det er slik at det samiske samfunn egentlig har rett til en stemme, men myndighetene \u00e5pner likevel gruver som fortrenger reindriftssamer. Om ikke den strukturelle usynliggj\u00f8ringen er rasistisk, hva er da rasistisk?", "Da da m\u00e5 jeg, som privatperson, snakke. Jeg m\u00e5 bruke tid og energi p\u00e5 dette. Den eneste m\u00e5ten \u00e5 kjempe mot er \u00e5 st\u00e5 sammen. Tr\u00e5ante 2017 er en feiring av at det var nettopp det man gjorde for 100 \u00e5r siden. Husk, dette er et folk som andre har dratt landegrenser mellom. De har skilt br\u00f8dre og s\u00f8stre. Derfor st\u00e5r jeg gjerne opp for menneskelige rettigheter hver dag, hele resten av mitt liv.", "Kjernen i min identitet som menneske ligger mellom meg og den jorden jeg g\u00e5r p\u00e5. Naturen og oss er samme sak. Dermed er v\u00e5r eksistens truet n\u00e5r vi alle st\u00e5r i en global klimakrise. S\u00e5 om jeg skal beskytte meg selv, m\u00e5 jeg beskytte naturen, med b\u00e6rekraft og respekt.", "Sven Henriksen (61), skuespiller, dramatiker, blogger, fra Malangen i Troms", "- Samene m\u00e5 l\u00f8fte blikket og se ut i verden, hvor store krefter ikke anerkjenner at det finnes urfolk. I Canada fortrenger oljesandutvinning urfolket, s\u00e5 har du Dakota pipeline som er planlagt \u00e5 g\u00e5 igjennom reservatene til Siouxindianerne i USA. I Norge dumper de dritt og m\u00f8kk i fjorder. Det neste er \u00e5pning for oljeleting i Lofoten og Vester\u00e5len og gruvedrift i samenes beiteomr\u00e5der og da er det kj\u00f8rt for reindrifta. I Sverige gj\u00f8r nettopp mineralutvinninga at samene avstengt fra \u00e5 komme seg til kysten med flokken. Det er overgrep mot urfolk verden over.", "Det m\u00e5 en forsoning til innad i det samiske folk. N\u00e5 er det \u00abdog eats dog\u00bb. Vi har vonde og opprivende diskusjoner, som for eksempel bruken av spr\u00e5ket v\u00e5rt. Etter sametingspresidenten sin nytt\u00e5rstale p\u00e5 norsk, trakk jeg meg ut av diskusjonen, s\u00e5 s\u00e5rt og vondt ble det. Fornorskinga er en stor ulykkelig sorgprosess som ikke er bearbeidet. Det har \u00f8delagt det samiske folket. Min familie, som bodde langs kysten mistet spr\u00e5ket rundt 1920. Selv fant jeg ut at jeg var same da jeg var omkring 30 \u00e5r. Derfor ga denne norske talen meg en merkelig glede, mens enkelte av oss, dem noen kaller \u00absupersamer\u00bb, ble sinte.", "N\u00e5 m\u00e5 det samiske folk st\u00e5 sammen og i samtale. Vi er forskjellige. Det m\u00e5 vi anerkjenne og det er en styrke. Krangelen vil bare svekke oss. Og v\u00e5r sak.", "\u00c1nne L\u00e1jla Westerfjell Kalstad (35), lege ved LHL-klinikkene i R\u00f8ros, fra Kautokeino", "- Det er en kollektiv tanke for oss samer \u00e5 v\u00e6re opptatt av \u00e5 bevare spr\u00e5ket, fordi det gir et bevisst forhold til v\u00e5r kultur. Jeg har vokst opp p\u00e5 et sted hvor det samer er i majoritet og bor n\u00e5 et sted hvor vi er i minoritet. Og nettopp her blir det samiske enda viktigere. Det st\u00e5r og faller p\u00e5 oss som er her.", "Vi har mange kamper i tillegg til spr\u00e5ket. Beitegrunnlag, rovdyr, rettssaker og naturressursene er noen. Som lege er jeg opptatt av helse som et avgj\u00f8rende forhold for at et samfunn skal fungere godt. Forskning viser at samer er utsatt for ti ganger mer diskriminering enn andre. Det gir \u00abuhelse\u00bb og det \u00e5 st\u00e5 i dette gj\u00f8r noe med deg. Vi vet ogs\u00e5 at sykdom er tabu i det samiske. Dermed er det h\u00f8y terskel for \u00e5 ta kontakt med lege. Liten tillit til helsevesenet, sammen med at man ofte m\u00f8ter folk som ikke kjenner den samiske kulturen, gj\u00f8r at man ikke f\u00f8ler seg trygg og forst\u00e5tt. Unge samer m\u00f8ter storsamfunnet som ikke har kunnskaper om den de er. De oppfattes som annerledes og det kan f\u00f8re til identitetskrise. Demente mister ofte spr\u00e5k og sitter igjen med f\u00f8rstespr\u00e5ket. Vi ser tilfeller av eldre som til slutt bare snakker samisk og som f\u00e5r demens-diagnose uten \u00e5 v\u00e6re demente. P\u00e5 gamlehjemmene sitter gamle som ikke f\u00e5r ut i fjellene sine, ikke f\u00e5r spise sin mat og ikke snakke om sine liv, fordi de ikke blir forst\u00e5tt.", "- Da m\u00e5 vi ta vare p\u00e5 spr\u00e5ket. Det gir oss identitet og ivaretar samenes lovfestede rett til likeverdige helsetjenester.", "Gustav Kant (67), reindriftsut\u00f8ver i Trollheimen Sitje, fra Nerskogen", "- En rettighetskamp og konflikt om beiterettigheter mellom grunneier og samer ga oss Trollheimenloven etter en h\u00f8yesterettsdom for 30 \u00e5r siden. Det betyr at vi leier beiterett hos grunneierne og p\u00e5 statlig grunn svarer staten for beiteleie. Fem reindriftsut\u00f8vere har del i flokken p\u00e5 1600 dyr. Vi er til sammen over 25 mennesker med familie og har tilh\u00f8rt fjellomr\u00e5dene igjennom generasjoner. Ved \u00e5rhundreskiftet var det forbudt med reindrift i Trollheimen, men de drev likevel. Dette var og er v\u00e5rt levebr\u00f8d og det er den eneste m\u00e5ten \u00e5 opprettholde v\u00e5r kultur, \u00e5 fortsette \u00e5 leve slik. Vi skaper lokalprodusert og \u00f8kologisk mat. Det vi putter i jorden har betydning for hva vi h\u00f8ster.", "Det vanskeligste vi st\u00e5r i n\u00e5 er \u00e5 kunne utvikle n\u00e6ringsgrunnlaget. Vi \u00f8nsker en litt st\u00f8rre flokk. De beitemarker som finnes i dag kan vi ikke dele med andre interesser som hyttefelt, bergverk og oppdemming. Industrialiseringen utt\u00f8mmer ressursene i et langsiktig perspektiv. N\u00e5r naturarealene blir oppstykket og delt er den ikke fri lengre og den er \u00f8delagt for all fremtid. Vi m\u00e5 sette p\u00e5 bremsen og tenke p\u00e5 fremtiden.", "Et eksempel p\u00e5 varig \u00f8deleggelse er n\u00e5r vi ser tilbake p\u00e5 hvordan vi mistet spr\u00e5ket v\u00e5rt. Morsm\u00e5let er et hjertespr\u00e5k, det du tenker og best kan uttrykke deg p\u00e5. I seg selv inneholder samisk genuine termer om natur og om dyret. Det er n\u00e6rmest naturvitenskapelig. Og selv om det revitaliseres, er mye mistet igjennom et par generasjoner. Det er som med reinen for oss. Det dreier seg om den hverdag helg og jul. Den er v\u00e5r ALT."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "d3e8ab3fcbb286640ee33b2ed7bd325f44db0bd773b76b5fb14135ef8bd61d90"}, {"field": "createtime", "value": "2017-02-06T06:24:55.000Z"}, {"field": "description", "value": "Hva er de viktigste samiske sakene i dag \u2013 hundre \u00e5r etter samenes f\u00f8rste m\u00f8te i Trondheim?"}, {"field": "dominantimage", "value": "http://www.adressa.no/nyheter/trondheim/article14163072.ece/u5erag/ALTERNATES/w980-default/Sven%20Henriksen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/82accc616a666314453d82c8cc7c3e3ffb801d11.jpg?59707530"}, {"field": "dominantthumbnaildimensions", "value": "300x169"}, {"field": "heading", "value": ["- Beskytt naturen, for den og vi er samme sak -adressa.no", "Fra lapper til samer", "- Naturen og oss er samme sak", "- Samene m\u00e5 l\u00f8fte blikket ut mot verden", "- Det st\u00e5r og faller p\u00e5 oss", "- Reinen er v\u00e5r \u00abalt\u00bb"]}, {"field": "id", "value": "82accc616a666314453d82c8cc7c3e3ffb801d11"}, {"field": "keyword", "value": ["Tr\u00e5ante 2017", "samer", "rein", "milj\u00f8vern", "Klimakrise"]}, {"field": "keywords", "value": "Tr\u00e5ante 2017,samer,rein,milj\u00f8vern,Klimakrise"}, {"field": "kw-category", "value": ["nyheter", "trondheim"]}, {"field": "kw-classification", "value": "science"}, {"field": "kw-concept", "value": ["mistet spr\u00e5ket", "spr\u00e5k", "viktigste samiske sakene", "viktigste samiske", "samisk", "beskytt naturen", "samiske sakene", "l\u00f8fte blikket", "sak", "samer", "spr\u00e5ket v\u00e5rt"]}, {"field": "kw-entity", "value": ["tr\u00e5ante", "trollheimen sitje", "trollheimenloven", "luokta m\u00e1vas", "malangen", "klimakrise", "siouxindianerne", "lofoten og vester\u00e5len"]}, {"field": "kw-location", "value": ["dakota", "canada", "r\u00f8ros", "sverige", "trondheim", "norge", "troms", "kautokeino"]}, {"field": "kw-pageclass", "value": "article"}, {"field": "kw-person", "value": ["sofia jannok", "ida marie brandsfjell", "l\u00e1jla westerfjell kalstad", "sven henriksen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article14163072.ece/u5erag/ALTERNATES/w980-default/Sven%20Henriksen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Beskytt naturen, for den og vi er samme sak"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2017/02/06/Beskytt-naturen-for-den-og-vi-er-samme-sak-14163073.ece"}, {"field": "pageclass", "value": ["article"]}, {"field": "publishtime", "value": "2017-02-06T06:20:34.000Z"}, {"field": "recs-articleid", "value": "14163073"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2017-02-06T06:20:34.000Z"}, {"field": "recs-rawtitle", "value": "- Beskytt naturen, for den og vi er samme sak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Hva er de viktigste samiske sakene i dag \u2013 hundre \u00e5r etter samenes f\u00f8rste m\u00f8te i Trondheim?"}, {"field": "thumbnail", "value": "http://content-thumbnail.cxpublic.com/content/thumbnail200x150/82accc616a666314453d82c8cc7c3e3ffb801d11.jpg?59707530"}, {"field": "thumbnailfullheightdimensions", "value": "200x2467"}, {"field": "timestamp", "value": "2017-07-20T09:17:36.000Z"}, {"field": "title", "value": "- Vi er et urfolk som fortsatt fins og har en rett til \u00e5 eksistere"}, {"field": "url", "value": "http://www.adressa.no/nyheter/trondheim/2017/02/06/Beskytt-naturen-for-den-og-vi-er-samme-sak-14163073.ece"}, {"field": "urlhash", "value": "82accc616a666314453d82c8cc7c3e3ffb801d11"}], "score": 0.5322169, "siteId": "9222270286501375973", "id": "82accc616a666314453d82c8cc7c3e3ffb801d11"}

