{"fields": [{"field": "modifiedtime", "type": "time", "value": "2012-04-17T10:58:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Stephen Brandt-Hansen f\u00f8ler seg som om han har spist ei konfekteske for mye, sier han, og ser forrykt ut n\u00e5r vi sp\u00f8r om han ikke snart skal varme opp stemmen. Det kan ikke v\u00e6re mange minuttene til han skal p\u00e5 scenen, til sesongens f\u00f8rste av sju utsolgte juleforestillinger med \u00abTo tenorer (og en te')\u00bb.", "- Det er heller snakk om \u00e5 kj\u00f8le ned stemmen. Jeg m\u00e5 omtrent sove med isbiter i halsen, p\u00e5st\u00e5r Stephen mens han ser misunnelig p\u00e5 kollega Erik Wenberg Jacobsen.", "- Erik har st\u00e5lstemme, mens jeg er mer sensibel, pr\u00f8ver Stephen seg.", "- Og med det mener du \u00e5 si at du har en fl\u00f8yelstemme, mens jeg er en dieselmotor, svarer Erik anklagende f\u00f8r de to enes om hvordan det egentlig er.", "- Det er Tore som er dieselmotoren. Han er skikkelig traktor, erkl\u00e6rer Erik. Etter hvert aner vi at det er den til en hver tid frav\u00e6rende tenoren som f\u00e5r unngjelde. Og ting henger ikke like godt p\u00e5 stell bak scenen, som det virker for publikum i salen.", "- Hva er klokka, utbryter Stephen plutselig, hvorp\u00e5 noen svarer to p\u00e5 sju.", "- \u00c5 herregud! Jeg m\u00e5 tisse!", "Rotterace i dress og kjole", "En halv time tidligere p\u00e5 kvelden \u00e5pnet d\u00f8rene p\u00e5 Frimurerlosjen, og fem hundre pent antrukne og godt voksne mennesker bokstavelig talt l\u00f8p inn i salen for \u00e5 sikre seg setene fremst. Det er ingen overdrivelse \u00e5 si at albuer ble brukt, og at stemningen var truende. Noen satte seg uforvarende ned p\u00e5 sponsorplasser, og m\u00e5tte sluk\u00f8ret g\u00e5 mot bakerste del av lokalet. Andre gamblet og vant.", "- Alle sto utenfor den ene d\u00f8ra og presset p\u00e5, s\u00e5 da tok jeg sjansen p\u00e5 \u00e5 st\u00e5 ved den d\u00f8ra ingen sto ved, forklarer Mari Ann Viken Larssen. Taktikken resulterte i fremste rad, midt p\u00e5, sammen med mannen Frode og dattera Silje.", "- Det er slik trengsel at man skulle tro det var Rolling Stones, fnyser Frode forn\u00f8yd. Familien har sett juleshowet to ganger tidligere og er fascinert av tenorenes allsidighet.", "- De er fantastiske sangere, i tillegg til \u00e5 v\u00e6re skuespillere som lager liv, sier Silje, som garanterer at familien kommer tilbake neste \u00e5r.", "Duo p\u00e5 do", "En halv time f\u00f8r der igjen, befant Tore Johansen, Erik Wenberg Jakobsen og Stephen Brandt-Hansen seg i garderoben. Stephen lurte p\u00e5 om dressen fra i fjor hadde krympa, mens Tore mente buksa hans hadde blitt st\u00f8rre. Stephen stilte s\u00e5 et diskret sp\u00f8rsm\u00e5l om Tore kanskje heller skulle ha p\u00e5 seg ei svart t-skjorte, fremfor den stripete han forn\u00f8yd kneppet p\u00e5 seg.", "- Her er godteposen, gliste Erik plutselig og dro frem en solid sminkepung. Han fikk med seg Stephen inn p\u00e5 do, mens Tore sto igjen.", "- Ja, d\u00e6m m\u00e5 no sjain s\u00e6 opp, kommenterte Tore.", "- Enn du?", "- Jeg er s\u00e5 r\u00f8d i ansiktet fra f\u00f8r av, gliste han.", "Bak seg hadde de tre tenorer fire intense dager med \u00f8ving. De gj\u00f8r all produksjonen sj\u00f8l, leier lokale, lydutstyr, orkester, flere hundre tusen kroner har de lagt ut av egen lomme. Men markedsf\u00f8ringen har de spart inn p\u00e5. F\u00f8r noen visste ordet av det, var alt utsolgt. N\u00e5 m\u00e5 du til Bjugn i romjula, hvis du skal f\u00e5 med deres juleshow. Men at det \u00f8konomiske aspektet synes sikret, gj\u00f8r ikke Tore mindre nerv\u00f8s en knapp time f\u00f8r opptredenen.", "Alle vil ha dem", "- Jeg har sagt nei til s\u00e5 utrolig mange. November og desember har ikke nok dager, forteller Sissel Gr\u00f8nlie backstage mens de tre tenorene st\u00e5r sammen p\u00e5 scenen og gj\u00f8r kveldens f\u00f8rste l\u00e5t, \u00abThe First Noel\u00bb. Til daglig er Sissel informasjonssjef p\u00e5 Tr\u00f8ndelag Teater. P\u00e5 fritiden hjelper hun tenortrioen med blant annet booking.", "- Det er s\u00e5 artig \u00e5 v\u00e6re med dem, det er en vitamininnspr\u00f8ytning, forklarer hun. En av Sissels viktigste oppgaver er \u00e5 sjekke de tre sine kalendere, i h\u00e5p om \u00e5 finne datoer der alle kan stille. Ikke alltid like lett, med frilansere som fort kan befinne seg p\u00e5 s\u00e5 vidt forskjellige steder som Oslo, Litauen og Melhus.", "- Vi har f\u00e5tt flere foresp\u00f8rsler om p\u00e5ska, men vi f\u00e5r se om de orker \u00e5 jobbe n\u00e5r de har fri. Dette er et overskuddsfenomen, forteller Sissel. I kveld skal \u00abTo tenorer (og en te ')\u00bb gj\u00f8re to konserter p\u00e5 rappen. F\u00f8rst en \u00abvanlig\u00bb, s\u00e5 en for et privat selskap. Den f\u00f8rste forestillingen begynte klokka sju, den andre begynner halv ti. Sissel ser urolig p\u00e5 uret.", "- Jeg aner ikke hvor lenge konserten varer. Det sp\u00f8rs hvor mye de har p\u00e5 hjertet. N\u00e5 m\u00e5 dere slutte \u00e5 snakke og begynne \u00e5 synge, sier hun godmodig irritert mens snakkestemmer og latter h\u00f8res fra salen.", "- De har ikke noe manus - og de er litt barnlige. Hvis en av dem snakker og f\u00e5r god respons, s\u00e5 m\u00e5 de andre ogs\u00e5 snakke. Og s\u00e5nn holder de p\u00e5, sukker Sissel.", "Arven etter", "Les Miserables", "P\u00e5 sett og vis er \u00abTo tenorer (og en te')\u00bb frukt h\u00f8stet av tidenes suksess p\u00e5 Tr\u00f8ndelag Teater, den allerede sagnomsuste \u00abLes Miserables\u00bb fra 2006. De kjente hverandre fra f\u00f8r, men det var etter \u00e5 ha spilt mot hverandre der, at ideen om et tenorsamarbeid ble unnfanget. F\u00f8rste navneforslag kom som f\u00f8lge av rollene i stykket, nemlig \u00abJesus, Judas og Johansen\u00bb. Siden har bare blitt bedre. Men premiere er fortsatt premiere, og Erik og Tore ser ikke helt forn\u00f8yde ut n\u00e5r de ramler inn backstage etter f\u00f8rste nummer. - Husket han ikke teksten, sp\u00f8r Erik Tore, mens Stephen gj\u00f8r et solonummer p\u00e5 scenen.", "- Jeg tenkte bare \u00abja,ja\u00bb, svarer Tore.", "- Det er sjelden jeg har sett deg s\u00e5 skjelven p\u00e5 h\u00e5nda, fortsetter Erik til Tore.", "- Jeg var ikke s\u00e5 nerv\u00f8s, hevder Tore.", "- Men jeg kjente temperaturen.", "Som gullfisker", "S\u00e5 er det Erik sin tur til \u00e5 gj\u00f8re et solonummer, og Stephen kommer inn backstage.", "- Jeg er glad han som har skrevet teksten til den l\u00e5ta ikke var i salen, ler Stephen og innr\u00f8mmer \u00e5 ufrivillig ha stokket om p\u00e5 ordene i kampens hete.", "- Jeg var s\u00e5 nerv\u00f8s. Og Tore var s\u00e5nn, sier Stephen mens han rister p\u00e5 den ene h\u00e5nda. Og hvor er Tore akkurat n\u00e5?", "- Tore, du vet det er medley n\u00e5 etterp\u00e5, roper Stephen ut i korridoren og f\u00e5r et bekreftende ja tilbake. Stephen drar s\u00e5 opp en jukselapp han pugger n\u00f8ye.", "- Det er utrolig hvor kort hukommelsen blir backstage, forteller han.", "- Er det n\u00e5 det er medley, sp\u00f8r Tore som har kommet tilbake.", "- Som jeg sa, man husker ingenting backstage, ler Stephen.", "H\u00f8k over h\u00f8k", "Klokka tikker og g\u00e5r som alltid, men f\u00f8rste forestilling varer og varer. Erik ser bekymret ut vinduet etter publikummere til neste forestilling, mens Stephen akkurat har entret scenen for et solonummer.", "- Nei! utbryter Erik og Tore unisont n\u00e5r de h\u00f8rer Stephen legge ut p\u00e5 en lengre anekdote f\u00f8r han begynner \u00e5 synge.", "- Da skal jeg ogs\u00e5 snakke, sier Erik bestemt. S\u00e5 h\u00f8res en merkelig, n\u00e6rmest komisk lyd. Dette er da ikke Stephen Brandt-Hansens kritikerroste stemme? Tore skj\u00f8nner hva som har skjedd og skynder seg ut p\u00e5 scenen for \u00e5 bytte mikrofon med Stephen. Senere skal de to diskutere i det uendelige hvem som tok feil mikrofon f\u00f8rst. Men for publikum virket det kun som et morsomt p\u00e5funn.", "Knekker jubelkonjakken", "- Og s\u00e5 skjedde det i den sangen jeg grudde meg mest til, forteller en rystet Stephen n\u00e5r han kommer tilbake backstage. N\u00e5 er det Erik som r\u00e5der scenen alene. Tore har senket skuldrene betraktelig.", "- Showet er utrolig mye mer variert enn i fjor, og vanskelighetsgraden er mye st\u00f8rre. Og n\u00e5r 500 fjes smiler mot oss, da koser jeg meg. Jeg tror jeg skal \u00e5pne jubelkonjakken min i kveld, str\u00e5ler Tore og legger ut om flaska det bare finnes hundre eksemplarer av i verden. S\u00e5, i et mikrosekund, fryser Tore og Stephen fullstendig fast. Som i sakte film roper Tore forferdet \u00abferdig!?\u00bb, f\u00f8r han og Stephen tar et stormskritt hver mot d\u00f8ra som leder inn til scenen. S\u00e5 begynner Erik igjen \u00e5 synge, stillheten forsvinner og de to tenorene bak scenen brekker seg bakover i latter.", "- Dette skulle du hatt bilde av, stotrer Tore n\u00e5r han begynner \u00e5 komme seg p\u00e5 beina igjen."]}, {"field": "category0", "value": "kultur"}, {"field": "contenthash", "value": "8679de686d85f4c236df627289c4984cf0c49ae5a66399f7b5fef6f76c3ae83b"}, {"field": "createtime", "value": "2015-12-13T17:55:26.000Z"}, {"field": "description", "value": "F\u00f8r de rakk \u00e5 markedsf\u00f8re seg, hadde \u00abTo tenorer (og en te')\u00bb solgt ut sine sju juleshow. Vi fulgte dem bak scenen p\u00e5 premierekvelden."}, {"field": "dominantimage", "value": "http://www.adressa.no/incoming/article1278855.ece5/ALTERNATES/w980-default/a%20Totennorer_07"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a348ec603f6de9685a6e36e9a60ad350fd11f0b5.jpg?593e3459"}, {"field": "dominantthumbnaildimensions", "value": "300x169"}, {"field": "heading", "value": "Travle tenorer i julestria -adressa.no"}, {"field": "id", "value": "a348ec603f6de9685a6e36e9a60ad350fd11f0b5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["bak scenen", "tenorer", "scene"]}, {"field": "kw-entity", "value": ["erik", "litauen og melhus", "frimurerlosjen", "erik wenberg jakobsen og stephen brandt-hansen", "tore og stephen", "the first noel", "jesus", "silje", "rolling stones", "frode", "tore", "erik og tore", "judas og johansen", "tr\u00f8ndelag teater", "les miserables"]}, {"field": "kw-location", "value": ["bjugn", "oslo"]}, {"field": "kw-pageclass", "value": "article"}, {"field": "kw-person", "value": ["mari ann viken larssen", "stephen brandt-hansen", "erik wenberg jakobsen", "erik wenberg jacobsen", "tore johansen", "erik tore", "sissel gr\u00f8nlie"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1278855.ece5/ALTERNATES/w980-default/a%20Totennorer_07"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Travle tenorer i julestria"}, {"field": "og-type", "value": "article"}, {"field": "og-url", "value": "http://www.adressa.no/kultur/article1199124.ece"}, {"field": "pageclass", "value": ["article"]}, {"field": "publishtime", "value": "2008-11-28T07:37:59.000Z"}, {"field": "recs-articleid", "value": "1510956"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-11-28T07:37:59.000Z"}, {"field": "recs-rawtitle", "value": "Travle tenorer i julestria -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "F\u00f8r de rakk \u00e5 markedsf\u00f8re seg, hadde \u00abTo tenorer (og en te')\u00bb solgt ut sine sju juleshow. Vi fulgte dem bak scenen p\u00e5 premierekvelden."}, {"field": "thumbnail", "value": "http://content-thumbnail.cxpublic.com/content/thumbnail200x150/a348ec603f6de9685a6e36e9a60ad350fd11f0b5.jpg?593e3459"}, {"field": "thumbnailfullheightdimensions", "value": "200x2856"}, {"field": "timestamp", "value": "2017-06-12T06:27:37.000Z"}, {"field": "title", "value": "Travle tenorer i julestria"}, {"field": "url", "value": "http://www.adressa.no/kultur/article1199124.ece"}, {"field": "urlhash", "value": "a348ec603f6de9685a6e36e9a60ad350fd11f0b5"}], "score": 0.8645358, "siteId": "9222270286501375973", "id": "a348ec603f6de9685a6e36e9a60ad350fd11f0b5"}

