{"fields": [{"field": "modifiedtime", "type": "time", "value": "2013-03-23T09:27:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Vi f\u00e5r h\u00e5pe sjefredakt\u00f8r Torry Pedersen bruker den neste samlingsstunden i redaksjonen til \u00e5 la alle f\u00e5 fortelle hvordan det f\u00f8les \u00e5 bli s\u00e5 urettferdig behandlet. Journalistene trodde de var trygge n\u00e5r de gjorde som Torry sa, men er de det?", "Her har de samlet 4500 tilsynsrapporter fra 3000 barnehager. De har lest og skannet, notert og organisert; farlige brennesler i den haugen, bleielukt i den andre. Databasen de laget er i pakt med det beste i moderne journalistikk: Utnytt nettets muligheter til \u00e5 trekke leserne inn i prosessen. La dem selv granske sine barns hverdag og se om de finner noen farlige s\u00f8lepytter eller h\u00e5ndkl\u00e6r som har hengt for lenge.", "Onsdag var det tid for \u00e5 oppsummere. Under overskriften: \u00abDette fant VG\u00bb, sto det at \u00e9n av ti barnehager leverer egenrapporter, \u00e9n av fem har slurvet med hygienen, \u00e9n av seks sviktet p\u00e5 sikkerheten og \u00e9n av ti har mangelfull bemanning. I et annet univers enn det journalistiske ville noen kanskje sagt at ni av ti har tilfredsstillende bemanning, fem av seks har god sikkerhet og fire av fem har hygienen i orden. Men da ville jo konklusjonen blitt at det st\u00e5r bra til i norske barnehager, hele prosjektet ville med andre ord v\u00e6rt mislykket.", "Ideen var glimrende . De fleste norske sm\u00e5barn tilbringer mesteparten av sin v\u00e5kne tid i barnehagen. Vi overlater det absolutt kj\u00e6reste vi har til et kommunalt eller privat system som skal passe p\u00e5 dem, tr\u00f8ste dem, inspirere dem, gi dem mat, le med dem, korrigere dem og sosialisere dem. Selvf\u00f8lgelig er vi interessert i \u00e5 f\u00e5 beskjed om noe er galt. Og det er n\u00e5 engang pressens oppgave \u00e5 avsl\u00f8re det som svikter, ikke \u00e5 fortelle oss at alt er i orden. Hvem gidder \u00e5 h\u00f8re om hver eneste bil som ikke kj\u00f8rer i fjellveggen?", "VG viste seg fra sin beste side. Et stort team gode journalister fikk tid til \u00e5 arbeide grundig. I m\u00e5nedsvis samlet og organiserte de informasjon som ingen andre noen gang har satt sammen. I bunken av funn var det alvorlige feil, noen barn var ikke s\u00e5 trygge.", "Journalistene fordelte reportasjeoppgaver og planla parallell publisering p\u00e5 nett og papir. Alt husket de, til og med varselet til markedsavdelingen om at de hadde noe stort p\u00e5 gang. Stolt viste de fram den uhyre kreative f\u00f8rstesiden: Barnetegningen med teksten \u00abMamma og pappa tror jeg er trygg i barnehagen. Men er det sant?\u00bb. Den ble til store boards som ble spredt s\u00e5 langt budsjettet rakk, alle skulle f\u00e5 se at VG stilte et uhyre viktig sp\u00f8rsm\u00e5l.", "P\u00e5 ett eller annet tidspunkt var det kanskje noen som oppdaget at svaret p\u00e5 sp\u00f8rsm\u00e5let var ja. Ungene er tryggere i barnehagen enn noe annet sted de oppholder seg. Kanskje var det noen som oppdaget at de hadde bygget en stor trapp til et ganske lite hus. Men det krever sivilt mot \u00e5 reise seg fra pulten, vinke til sjefredakt\u00f8ren og si: \u00abDu, jeg tror ikke det blir noe s\u00e6rlig av den der barnehagegreia.\u00bb", "Da kritikken kom, og den kom ganske kraftig, gikk VG-redaksjonen i kringvern. Jeg har sjelden sett dem s\u00e5 forutrettet og indignert insisterende p\u00e5 at de har gjort en kjempejobb. Torry Pedersen rykket ut i de fleste kanaler for \u00e5 fortelle kritikerne at VG ikke hadde p\u00e5st\u00e5tt noe, de hadde bare stilt et viktig sp\u00f8rsm\u00e5l og formidlet fakta. Anders Gi\u00e6ver skrev elegant om hvordan de mange sm\u00e5 lovene og forskriftene drastisk har redusert antallet barn som d\u00f8r i trafikken, eller som drukner.", "Men det var jo ikke i barnehagen de ble p\u00e5kj\u00f8rt, og det var jo ikke i s\u00f8lepyttene mellom sandkassen og lekestativene de druknet. R\u00f8yken han pr\u00f8vde \u00e5 legge, var simpelthen ikke tykk nok, vi s\u00e5 fremdeles at VG hadde blandet likt og ulikt. N\u00e5r VG slo opp at annenhver barnehage br\u00f8t loven, s\u00e5 vi at det var voldsom forskjell p\u00e5 lovbruddene, og vi vet at ogs\u00e5 VG normalt skiller mellom bagatellmessige brudd p\u00e5 forskrifter og grov uaktsomhet som setter liv i fare.", "Den tyske sosiologen Ulrich Bech har skrevet mye om risikosamfunnet. Blant annet har han beskrevet oss som lever i dette farlige samfunnet som \u00abevige vandrere mellom funksjonsomr\u00e5der\u00bb. N\u00e5r vi kj\u00f8rer bil, er syklister en plage, men s\u00e5 snart vi parkerer bilen og svinger oss p\u00e5 sykkelen, er bilistene plutselig en samling egoistiske b\u00f8ller.", "Journalister skifter ogs\u00e5 posisjon. Den ene dagen jakter vi p\u00e5 s\u00e6re lover og gyver l\u00f8s p\u00e5 litt for nidkj\u00e6re byr\u00e5krater, den neste dagen lager vi store prosjekt for \u00e5 sjekke om barnehagene f\u00f8lger selv den aller minste bestemmelse om at ingen m\u00e5 drikke vann av vasken p\u00e5 do.", "Hvis VGs store barnehageteam ville kvalitetssikret sitt eget arbeid, som en hvilken som helst barnehage, kunne de h\u00f8rt p\u00e5 kloke folk underveis. P\u00e5 ett av arbeidsm\u00f8tene kunne for eksempel noen ha lest denne teksten h\u00f8yt:", "\u00abDe (politikerne) vedtar stadig nye lover og regler, kontrollformer og rapporteringsrutiner. Det er styringssystemet det er noe feil med. Dette er et politisk ansvar. Politikerne m\u00e5 v\u00e5ge \u00e5 styre mindre i sm\u00e5tt, og i st\u00f8rre grad se de store linjene. Og \u2013 de m\u00e5 t\u00e5le at det av og til blir gjort feil. Og vi m\u00e5 t\u00e5le at det av og til blir gjort feil. Et tydelig tegn p\u00e5 byr\u00e5kratisk sykdom er at ansatte i redsel for \u00e5 gj\u00f8re noe feil, lar v\u00e6re \u00e5 gj\u00f8re noe i det hele tatt. Skjemaveldet og rapportskrivingen har tatt overh\u00e5nd i offentlig sektor. Dette b\u00f8r bli et viktig tema i valgkampen neste h\u00f8st.\u00bb", "Jeg vet ikke hvem som skrev disse fornuftige ord, men de sto p\u00e5 lederplass i VG i november i fjor.", "sven.egil.omdal@aftenbladet.no", "f\u00f8lg p\u00e5 twitter.com/svelle"]}, {"field": "category0", "value": "meninger"}, {"field": "contenthash", "value": "829a914f0ce1867f922835a26cd8d5e328db68114539eea6475accaaab4a0e8e"}, {"field": "createtime", "value": "2017-03-23T06:15:37.000Z"}, {"field": "description", "value": "Sjelden har VGs redaksjon virket s\u00e5 betuttet. Alt det arbeidet, all den kreativiteten og all den interne heiingen, og s\u00e5 er det bare kjeft \u00e5 f\u00e5, b\u00e5de fra kolleger og lesere."}, {"field": "dominantimage", "value": "http://www.adressa.no/incoming/article7295293.ece/ALTERNATES/w980-default/fripenn.PNG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/62d4cb97f66970b74ebc091d27e345ea93f038dc.jpg?58d36809"}, {"field": "dominantthumbnaildimensions", "value": "300x169"}, {"field": "heading", "value": "Er det trygt \u00e5 lese VG? -adressa.no"}, {"field": "id", "value": "62d4cb97f66970b74ebc091d27e345ea93f038dc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["journalister", "barnehage"]}, {"field": "kw-entity", "value": "mamma"}, {"field": "kw-pageclass", "value": "article"}, {"field": "kw-person", "value": ["ulrich bech", "anders gi\u00e6ver", "torry pedersen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7295293.ece/ALTERNATES/w980-default/fripenn.PNG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er det trygt \u00e5 lese VG?"}, {"field": "og-type", "value": "article"}, {"field": "og-url", "value": "http://www.adressa.no/meninger/article7291441.ece"}, {"field": "pageclass", "value": ["article"]}, {"field": "publishtime", "value": "2013-03-23T04:00:48.000Z"}, {"field": "recs-articleid", "value": "7291441"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-03-23T04:00:48.000Z"}, {"field": "recs-rawtitle", "value": "Er det trygt \u00e5 lese VG? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Sjelden har VGs redaksjon virket s\u00e5 betuttet. Alt det arbeidet, all den kreativiteten og all den interne heiingen, og s\u00e5 er det bare kjeft \u00e5 f\u00e5, b\u00e5de fra kolleger og lesere."}, {"field": "thumbnail", "value": "http://content-thumbnail.cxpublic.com/content/thumbnail200x150/62d4cb97f66970b74ebc091d27e345ea93f038dc.jpg?58d36809"}, {"field": "thumbnailfullheightdimensions", "value": "200x1408"}, {"field": "timestamp", "value": "2017-03-23T06:15:37.000Z"}, {"field": "title", "value": "Er det trygt \u00e5 lese VG?"}, {"field": "url", "value": "http://www.adressa.no/meninger/article7291441.ece"}, {"field": "urlhash", "value": "62d4cb97f66970b74ebc091d27e345ea93f038dc"}], "score": 0.6098377, "siteId": "9222270286501375973", "id": "62d4cb97f66970b74ebc091d27e345ea93f038dc"}

