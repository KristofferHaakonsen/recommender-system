{"fields": [{"field": "modifiedtime", "type": "time", "value": "2017-03-16T11:32:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Det m\u00f8rke nettet", "Hacking", "Politi-Norge", "FBI-hackingen"]}, {"field": "author", "value": ["p\u00e5l solberg", "jonas alsaker vikan"]}, {"field": "body", "value": ["Selv om politihackingen var ulovlig i Norge blir informasjon fra amerikanernes datainnbrudd det eneste grunnlaget for mistanke mot mennene p\u00e5 Hedmark, Vestlandet og i Tr\u00f8ndelag.", "Forsvarere, lokalt politi, p\u00e5talemyndigheten og domstolene har ikke kjent til dette, f\u00f8r Adresseavisen tok kontakt i fjor h\u00f8st. Hackingen er ikke beskrevet i politidokumentene i straffesakene mot nordmennene. Rettsdokumenter fra amerikanske domstoler forteller imidlertid hva som skjedde.", "Det m\u00f8rke nettet er en betegnelse p\u00e5 nettsider som er satt opp ved hjelp av programmet Tor.", "Tor fungerer ved \u00e5 gi en kryptografisk kamuflasje, slik at sidenes reelle IP-adresser ikke kan avleses. De kalles skjulte tjenester, eller skjulte nettsider.", "For \u00e5 bes\u00f8ke skjulte sider p\u00e5 det m\u00f8rke nettet m\u00e5 brukere ha en Tor-nettleser. Denne kamuflerer brukernes IP-adresser p\u00e5 samme m\u00e5te.", "Historien om hvordan politiet f\u00e5r straffeforfulgt nordmennene, viser at jakten p\u00e5 de som opps\u00f8ker overgrepsbilder p\u00e5 det m\u00f8rke nettet, er grensel\u00f8s.", "Tips oss p\u00e5 kryptert e-post her", "Det kan ogs\u00e5 etterforskningsmetodene v\u00e6re.", "21. februar 2015", "Skyene har dekket Trondheim denne l\u00f8rdagen. Temperaturen ligger like over frysepunktet. Asfalten i bygatene er bar.", "Det er blitt sent p\u00e5 kveld, men i en sentrumsn\u00e6r bydel sitter en mann fortsatt oppe. Mannen \u00e5pner Tor-nettleseren p\u00e5 en av de to Fujitsu pc-ene han eier. Noen sekunder senere har nettleseren koblet seg til andre maskiner i Tor-nettverket. IP-adressen, som kan avsl\u00f8re adressen til tr\u00f8nderens hus for myndighetene, er n\u00e5 umulig \u00e5 spore. Tr\u00f8nderen er usynlig.", "S\u00e5, klokken 23.20, ber mannen nettleseren bes\u00f8ke denne adressen:", "Fra sitt eget hus har mannen tatt seg inn p\u00e5 \u00abet av jordens m\u00f8rkeste steder\u00bb:", "Nettsiden Playpen, som betyr lekegrind p\u00e5 norsk, eksisterte fra august 2014. Over 11 000 personer opps\u00f8kte Playpen ukentlig. Materialet er hinsides grovt. Det viser unger ned mot spebarnsalder utsatt for tvang, seksuelle overgrep og vold.", "Med et alias og passord logger tr\u00f8nderen seg inn p\u00e5 den skjulte siden. Mens han gj\u00f8r seg kjent med bilder og video som viser overgrep mot barn, har et lite dataprogram begynt \u00e5 gj\u00f8re seg kjent med Fujitsu pc-en tr\u00f8nderen sitter ved.", "LES OGS\u00c5: Mann d\u00f8mt etter FBI-opplysninger", "I det stille sendes informasjonen ut fra huset i Trondheim, ut fra Norge.", "Frem til en lovendring tr\u00e5dte i kraft etter sommeren i fjor, var det ulovlig for norsk politi \u00e5 hacke seg inn i pc-utstyr, gjennoms\u00f8ke det og hente ut informasjon, bekrefter jusprofessor Jon Petter Rui ved Universitetet i Bergen.", "- Det var ingen hjemmel i norsk lov for \u00e5 gjennomf\u00f8re dataavlesing mot norske borgere i 2015, sier Rui, som er ekspert p\u00e5 straffeprosess.", "Advokat John Christian Elden satt i Metodekontrollutvalget, som gjorde utredninger f\u00f8r lovendringen i fjor. Han mener nordmennene er utsatt for en straffbar handling:", "- Hvis noen har hacket seg inn p\u00e5 norske datamaskiner, er det ikke en lovlig metode, og straffbart etter norsk rett, sier Elden.", "Leder for forsvarergruppen i Advokatforeningen, Marius O. Dietrichson, mener bevis som stammer fra hackingen ikke burde ha blitt brakt frem for norske domstoler. Rui, Elden og Dietrichson understreker at de uttaler seg p\u00e5 bakgrunn av opplysninger fra Adresseavisen.", "- Bevismiddelet er ulovlig for p\u00e5talemyndigheten i Norge \u00e5 bruke, sier Dietrichson.", "Likevel brukes bevisene for \u00e5 f\u00e5 domstoler til \u00e5 tillate bruk av tvangsmidler mot minst sju nordmenn. I alle sakene kan politiet fortelle at mennenes IP-adresser har opps\u00f8kt en skjult nettside for overgrepsbilder kalt \u00abPlaypen\u00bb. De kan ikke fortelle retten hvordan politiet vet det.", "15. desember 2015", "En jurist fra Bergen, som er siktet for befatning med overgrepsbilder, fors\u00f8ker \u00e5 overbevise lagmannsretten om at han ikke skal fengsles. Noen andre m\u00e5 ha brutt seg inn p\u00e5 datautstyret hans, forsvarer mannen seg med:", "Rettsdokumentene viser at politiet i Bergen ikke fester lit til forklaringen. P\u00e5talemyndigheten avviser at mannen kan v\u00e6re utsatt for hacking.", "S\u00e5 forkastes juristens anke av lagmannsretten som i likhet med siktede, forsvareren, politiet og p\u00e5talemyndigheten ikke vet at bergenserens pc faktisk ble hacket. Av politi fra et annet land.", "B\u00e5de saken mot bergenseren og tr\u00f8nderen har utspring fra innlogging p\u00e5 den skjulte siden Playpen i tidsrommet mellom 20. februar og 4. mars i 2015.", "Hva skjedde i det tidsrommet?", "- Jeg kan ikke kommentere eller gi informasjon om den saken, sier pressetalsmann Christopher Allen i Federal Bureau of Investigation (FBI) til Adresseavisen.", "Ingen av nordmennene som er inne p\u00e5 Playpen i overgangen mellom februar og mars i 2015 vet at bakmannen er p\u00e5grepet. N\u00e5 er det FBI som sitter ved spakene p\u00e5 den skjulte siden.", "LES OGS\u00c5: Jakter narkospor i ni land", "Amerikanske rettsdokumenter viser at datamaskinene til de som logger seg inn, f\u00e5r overf\u00f8rt et lite program uten at de vet om det. Programmet omg\u00e5r den teknologiske kamuflasjen i Tor-nettleseren, henter ut opplysninger om vedkommendes datautstyr og sender det tilbake til FBI.", "Dette avdekker brukernes reelle IP-adresser, som igjen avsl\u00f8rer hvor personene bor.", "- Jeg kan ikke si noe om koordinering med andre politiorgan, sier FBIs Christoper Allen til sp\u00f8rsm\u00e5l om datainnbrudd mot nordmenn.", "Og selv om dataavlesing er en ulovlig politimetode i Norge i 2015, s\u00e5 f\u00e5r Kripos oversendt resultatet fra amerikanernes innbrudd i pcer som st\u00e5r i norske hjem.", "Mistanken som ligger til grunn for at politiet i Trondheim ransaker hjemme hos tr\u00f8nderen som bes\u00f8kte Playpen, er at IP-adressen hans ble \u00ablogget\u00bb da den bes\u00f8kte siden, heter det i politidokumentene.", "Hvordan tallrekken som leder frem til huset hans har blitt logget fra en teknologi som har som form\u00e5l \u00e5 gj\u00f8re det umulig, beskrives ikke. Det er problematisk, mener jussprofessor Jon Petter Rui.", "- Tvangsmidler besluttes i en hemmelig prosess som siktede ikke informeres om. I en slik situasjon s\u00e5 er det avgj\u00f8rende at politi og p\u00e5talemyndighet er \u00e5pen p\u00e5 hva som er grunnlaget for mistanken slik at retten har mulighet til \u00e5 etterpr\u00f8ve det, og bevisene mistanken bygger p\u00e5, sier han.", "Men hvis ikke lokalt politi vet hvordan beviset er innhentet, er det vanskelig \u00e5 etterpr\u00f8ve noe.", "- Slik jeg forst\u00e5r det s\u00e5 har heller ikke politiet i Trondheim hatt kunnskap om hva som har skjedd her. Jeg har aldri v\u00e6rt borti en sak hvor bevis er innhentet ulovlig, sier advokat Torfinn Svanem som forsvarer tr\u00f8nderen som bes\u00f8kte Playpen.", "If\u00f8lge politiadvokat Marianne H\u00f8yer, aktor i saken, ble det ikke gjort egne unders\u00f8kelser om opprinnelsen til IP-adressene som ble oversendt fra Oslo.", "I april 2015 ble en 49 \u00e5r gammel mann fra Fosen p\u00e5grepet av politiet i S\u00f8r-Tr\u00f8ndelag etter informasjon fra Kripos. Han hadde store mengder overgrepsbilder og filmer av barn \u2013 det st\u00f8rste beslaget av overgrepsmateriale som er gjort i politidistriktet.", "P\u00e5gripelsen ble starten p\u00e5 det politiet kalte \u00abOperasjon Duck\u00bb. S\u00e5 langt er 10 menn d\u00f8mt i Tr\u00f8ndelag. Flere saker er oversendt politi i utlandet.", "Operasjon Duck f\u00f8rte til en rekke p\u00e5gripelser over hele landet, blant annet i Bergen hvor saker fra Tr\u00f8ndelags etterforskning ble en del av Operasjon Dark Room.", "En sak fra FBIs hacking av norske pcer ble en del av Operasjon Duck", "- N\u00e5r det kommer en anmeldelse fra Kripos, s\u00e5 har vi tillit til den. Vi har ikke sett noen grunn til \u00e5 stille sp\u00f8rsm\u00e5l ved materialet, sier hun", "Totalt har tre Playpen-saker blitt rullet opp i Tr\u00f8ndelag.", "- Anmeldelsene i sakene kommer fra Kripos og er utformet p\u00e5 samme m\u00e5te. Vi har p\u00e5 bakgrunn av disse henvendt oss til retten for \u00e5 f\u00e5 beslutning om ransaking, bekrefter Per Morten Brobakke, fungerende leder for politijuristene i Trondheim.", "LES MER: Her er alle Adresseavisens saker om det m\u00f8rke nettet", "En av politiets begj\u00e6ringer til S\u00f8r-Tr\u00f8ndelag tingrett er formulert slik:", "Domstolen tillot ransaking, som gj\u00f8r at politiet finner store mengder overgrepsmateriale i huset. To av tre Playpen-siktede i Tr\u00f8ndelag, er n\u00e5 d\u00f8mt. Felles for dem er at politiet finner bilder eller video hos dem. F\u00f8r ransakingen skjer, er IP-adressen det eneste som knytter mennene til kriminelle handlinger.", "Leder av forsvarergruppen i Advokatforeningen, reagerer sterkt p\u00e5 at domstolen ikke f\u00e5r opplysninger om hvordan IP-adressene er hentet inn:", "- Retten f\u00f8res bak lyset ved at det etterlates et inntrykk av at IP-adressene er innhentet og kvalitetssikret av Kripos. Jeg legger til grunn at Kripos hadde alle fakta. De m\u00e5 ha forst\u00e5tt at nordmennene var identifisert ved at utenlandsk politi hadde brutt seg inn i pcer her, sier advokat Marius O. Dietrichson.", "Adresseavisen f\u00e5r bekreftet at samme fremgangsm\u00e5te er brukt mot en mann p\u00e5 Hedmark. I Bergen inng\u00e5r tre Playpen-saker i Operasjon Dark Room.", "- Alle siktede og deres forsvarere har f\u00e5tt fullt innsyn i alle dokumentene i straffesakene, sier politiadvokat Janne Ringset Heltne.", "Etterforskning i Bergen rettet mot personer som opps\u00f8ker overgrepsbildemateriale p\u00e5 \u00e5pent og lukket nett", "51 personer er involvert fra hele landet, 16 har v\u00e6rt varetektsfengslet", "Tre saker hvor FBI hacket nordmenn, inng\u00e5r. Sakene ble oversendt Bergen i l\u00f8pet av sommer / h\u00f8st 2016", "Operasjon Dark Room ble f\u00f8rst opprettet i januar 2016, if\u00f8lge politiadvokat Janne Ringset Heltne", "Det st\u00e5r ingenting i politidokumentene om at IP-adressen er anskaffet etter et datainnbrudd beg\u00e5tt av FBI. Adresseavisens sp\u00f8rsm\u00e5l til bergenspolitiet om hvorfor dette ikke er oppgitt, besvares ved at politiadvokat Heltne viser til Kripos.", "Advokat Jostein Alvheim forsvarer juristen fra Bergen. Alvheim reagerer slik p\u00e5 opplysningene om at klienten har blitt hacket uten at han som forsvarer er orientert om det:", "- Myndighetenes bruk av ulovlig ervervede bevis er i seg selv ille. Dersom det i tillegg tildekkes og t\u00e5kelegges p\u00e5 hvilken m\u00e5te beviset er ervervet, og ved dette avskj\u00e6rer mulighetene for n\u00e6rmere etterpr\u00f8ving og domstollkontroll, er det undergraving av rettssikkerheten.", "I fjor h\u00f8st fikk Adresseavisen opplyst ved to anledninger at Kripos ikke kommenterer norske deler av Playpen-saken.", "En tredje henvendelse har lagt frem hendelsesforl\u00f8pet, slik det er beskrevet her, med sp\u00f8rsm\u00e5l om Kripos \u00f8nsker \u00e5 korrigere det. Det har ikke den nasjonale politimyndigheten gjort.", "Sp\u00f8rsm\u00e5l om ulovlig innhentede bevis, besvares slik av Reinert M\u00f8ster Ottesen, leder for Retts- og p\u00e5taleenheten:", "- Som internasjonalt kontaktpunkt for norsk politi mottar vi daglig informasjon fra utenlandske politimyndigheter, gjerne gjennom Europol og Interpol, om nordmenn som kan ha beg\u00e5tt kriminelle handlinger. Vi tar utgangspunkt i at denne informasjonen er innhentet ved bruk av lovlige metoder i det landet den er innhentet.", "- Det vil alltid v\u00e6re slik at noen land har kompetanse, kapasitet eller lovverk som muliggj\u00f8r innhenting av bevis som andre ikke har mulighet til \u2013 men dette betyr ikke at vi er avsk\u00e5ret fra \u00e5 benytte informasjonen vi mottar som grunnlag for straffeforf\u00f8lgning, sier Ottesen.", "Amerikanerne har ikke s\u00e5 mange tanker rundt norsk lovverk.", "- FBI er bundet av amerikansk lov, sier pressetalsmann Christopher Allen.", "Og selv om hacking er en politimetode som er tillatt \u00abover there\u00bb i 2015, s\u00e5 gj\u00f8r FBI mer. Mye mer. Med \u00e9n ransakingskjennelse hacker politiorganisasjonen ut informasjon fra over 8000 datamaskiner i 120 land.", "- If\u00f8lge den amerikanske grunnloven skal ransaking v\u00e6re et begrenset og smalt instrument for \u00e5 gjennoms\u00f8ke en spesiell person eller et sted \u2013 ikke en uinnskrenket fullmakt til \u00e5 ransake tusenvis av mennesker, sier Mark Rumold, advokat i Electronic Frontier Foundation, en organisasjon som jobber for \u00e5 ivareta rettigheter i det digitale rom.", "Gyldigheten av ransakingskjennelsen bestrides av forsvarsadvokatene i en rekke Playpen-saker over hele USA, viser rettsdokumenter. I 21 saker gis det medhold i at kjennelsen ikke gjelder utenfor nedslagsfeltet til retten i \u00f8stre del av Virginia.", "Trondheim, Bergen og Hedmark omfattes heller ikke av den lokale domstolens myndighet.", "- Jeg kan ikke tenke meg, eller huske en annen type sak hvor noe slikt har skjedd. Skulle man tillate at utenlandske myndigheter utf\u00f8rte inngrep mot nordmenn som norsk p\u00e5talemyndighet kan benytte i rettssaker mot dem, s\u00e5 vil det v\u00e6re en omg\u00e5else av loven, sier straffeprosess-ekspert Jon Petter Rui.", "If\u00f8lge jussprofessor Jon Petter Rui, er det i dag ingen bestemmelse i loven som regulerer adgangen Norge har til \u00e5 bruke opplysninger om nordmenn som er fremskaffet av andre land. Rui fastsl\u00e5r imidlertid at det er norsk lov som gjelder for norske borgere som befinner seg p\u00e5 norsk jord.", "- Vi kan ikke bryte sentrale norske og internasjonale rettsprinsipper for \u00e5 f\u00e5 bukt med overgrepsondet. Da f\u00e5r de kriminelle \u00f8delegge rettsstaten, i tillegg til unger.", "Dokumenter fra Europol viser at 34 danske borgere er p\u00e5grepet etter FBIs datainnbrudd. Hvor mange norske IP-adresser som amerikanerne har hacket, \u00f8nsker ikke Kripos \u00e5 oppgi.", "Den nasjonale politienheten vil heller ikke si noe om det er mer enn sju nordmenn som forel\u00f8pig er straffeforfulgt med dette som utgangspunkt.", "Kilder: Dokumenter S\u00f8r-Tr\u00f8ndelag tingrett, Bergen tingrett, Gulating lagmannsrett, Gl\u00e5mdal tingrett, kjennelser fra Eastern District of Virginia, US District Court Western District of North Carolina, US District Court of Washington at Tacoma, Electronic Frontier Foundation ,  USA Today, Bergens Tidene, samt saker av Joseph Cox i Motherboard 2015-2016"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "17be21b4084bda3e4154360f5ac9380066194284696d98861696d02c6dcc2e2f"}, {"field": "createtime", "value": "2017-01-12T05:05:31.000Z"}, {"field": "description", "value": "Datainnbrudd gjort av FBI har f\u00f8rt til straffesaker mot flere nordmenn, blant annet i Operasjon Dark Room. Verken forsvarerne, lokalt politi eller domstolen visste at de siktede var hacket."}, {"field": "dominantimage", "value": "http://www.adressa.no/incoming/article14049256.ece/rlfz8h/ALTERNATES/w980-default/doc6t5a5jr5qfnpkg663fb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/073ceafc7acf0a3b7479ba257af44b62b6fbf5a5.jpg?5994153e"}, {"field": "dominantthumbnaildimensions", "value": "300x169"}, {"field": "heading", "value": ["Tatt etter ulovlig politihacking -adressa.no", "Til et m\u00f8rkt sted", "http://upf45jv3bziuctml.onion", "Ingen lovhjemmel", "Nektet for hacking", "\u00abSlik hacking er ikke et ukjent fenomen. Dette er enkelt \u00e5 foreta for personer med interesse av ulovlige og overv\u00e5kede nettsider. (...) Andre har v\u00e6rt inne p\u00e5 hans datautstyr.\u00bb", "\u00abForklaringen om at siktede skal ha v\u00e6rt hacket via lukket nettverk og stasjon\u00e6r PC fremst\u00e5r ikke som troverdig.\u00bb", "Infiserer datautstyr", "Hemmelig prosess", "- Aldri v\u00e6rt borti", "\u00abSkjellig grunn til mistanke antas \u00e5 foreligge fordi Kripos har avdekket at han p\u00e5 tidspunktet i siktelsen gjorde seg kjent med filmer som dokumenterer seksuelle overgrep mot barn.\u00bb", "F\u00f8res bak lyset", "Ikke avsk\u00e5ret", "Hacker i 120 land", "Omg\u00e5else av norsk lov"]}, {"field": "id", "value": "073ceafc7acf0a3b7479ba257af44b62b6fbf5a5"}, {"field": "keyword", "value": ["Det m\u00f8rke nettet", "Hacking", "Politi-Norge", "FBI-hackingen"]}, {"field": "keywords", "value": "Det m\u00f8rke nettet,Hacking,Politi-Norge,FBI-hackingen"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": ["fujitsu", "electronic frontier foundation"]}, {"field": "kw-concept", "value": ["mann", "f\u00f8res bak lyset", "nordmenn", "norsk", "politi", "sak", "m\u00f8rke nettet"]}, {"field": "kw-entity", "value": ["operasjon dark room", "politi-norge", "fosen", "per morten brobakke", "vestlandet", "operasjon duck", "federal bureau", "federal bureau of investigation", "metodekontrollutvalget", "europol og interpol", "bergens tidene", "advokatforeningen", "playpen", "hacking", "i. adresseavisens", "elden og dietrichson", "retts", "bergen og hedmark", "europol", "universitetet", "kripos"]}, {"field": "kw-location", "value": ["s\u00f8r-tr\u00f8ndelag", "hedmark", "oslo", "tr\u00f8ndelag", "trondheim", "virginia", "norge"]}, {"field": "kw-pageclass", "value": "article"}, {"field": "kw-person", "value": ["john christian elden", "jon petter rui", "reinert m\u00f8ster ottesen", "christoper allen", "marianne h\u00f8yer", "christopher allen", "marius o. dietrichson", "janne ringset heltne", "torfinn svanem", "jostein alvheim", "mark rumold"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14049256.ece/rlfz8h/ALTERNATES/w980-default/doc6t5a5jr5qfnpkg663fb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tatt etter ulovlig politihacking"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/09/Tatt-etter-ulovlig-politihacking-14036583.ece"}, {"field": "pageclass", "value": ["article"]}, {"field": "publishtime", "value": "2017-01-09T12:32:59.000Z"}, {"field": "recs-articleid", "value": "14036583"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-09T12:32:59.000Z"}, {"field": "recs-rawtitle", "value": "Tatt etter ulovlig politihacking -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Datainnbrudd gjort av FBI har f\u00f8rt til straffesaker mot flere nordmenn, blant annet i Operasjon Dark Room. Verken forsvarerne, lokalt politi eller domstolen visste at de siktede var hacket."}, {"field": "thumbnail", "value": "http://content-thumbnail.cxpublic.com/content/thumbnail200x150/073ceafc7acf0a3b7479ba257af44b62b6fbf5a5.jpg?5994153e"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T09:49:50.000Z"}, {"field": "title", "value": "Tatt etter ulovlig politihacking"}, {"field": "url", "value": "http://www.adressa.no/pluss/nyheter/2017/01/09/Tatt-etter-ulovlig-politihacking-14036583.ece"}, {"field": "urlhash", "value": "073ceafc7acf0a3b7479ba257af44b62b6fbf5a5"}], "score": 0.41156778, "siteId": "9222270286501375973", "id": "073ceafc7acf0a3b7479ba257af44b62b6fbf5a5"}

