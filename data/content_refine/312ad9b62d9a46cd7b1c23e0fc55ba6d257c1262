{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["anne mette gottschal", "ingebj\u00f8rg \u00e5slaug sivertsen", "prosjektansatt sat /masterstud. kulmi", "ann siri hegseth garberg", "konservator nmf", "museene i s\u00f8r-tr\u00f8ndelag."]}, {"field": "body", "value": ["Saken oppdateres.", "Da \u00e5pnet det seg en ny verden for mange. Fortsatt tenker mange p\u00e5 innvandrerbutikker som eksotiske. Fremmede varer, store sekker med ris, esker med merkelig p\u00e5skrift og spennende frukt og gr\u00f8nt pirrer nysgjerrigheten. N\u00e5 finnes det minst 25 innvandrerbutikker spredt over hele Tr\u00f8ndelag, med vareutvalg fra ulike deler av verden.", "Hva vet vi egentlig om denne historien? Fint lite, egentlig. Det drives relativt lite samtidsdokumentasjon i Norge og forskningen som er gjort, fokuserer p\u00e5 butikker p\u00e5 \u00d8stlandet generelt og Oslo spesielt. Disse resultatene har lite relevans for Tr\u00f8ndelag. V\u00e5r landsdel hadde ingen stor arbeidsinnvandring p\u00e5 1970-tallet og har en annen sammensetning av innvandrerbefolkning enn p\u00e5 \u00d8stlandet.", "Dagens innvandrere er stort sett frav\u00e6rende i arkiv og museum, og innvandrerbutikkene finnes det f\u00e5 eller ingen spor etter. Alle som bor i Norge har rett til \u00e5 finne noe om sin egen og sine forfedres historie i arkivene og p\u00e5 museene. Det er et overordnet m\u00e5l for disse institusjonene at de skal gjenspeile samfunnet de er en del av. Derfor har Statsarkivet i Trondheim (SAT) og Museene i S\u00f8r-Tr\u00f8ndelag (MiST)/Sverresborg nylig gjennomf\u00f8rt prosjektet \u00abInnvandrerbutikker i Tr\u00f8ndelag\u00bb, med st\u00f8tte fra Norsk kulturr\u00e5d. Prosjektet har fokusert p\u00e5 immateriell kulturarv \u2013 intervjuer og fotodokumentasjon. Det er i tillegg samlet inn noe arkivalier. Totalt er 14 av de 25 innvandrerbutikkene dokumentert.", "En vanlig definisjon av innvandrerbutikk er at det er en moderne variant av \u00abbutikken p\u00e5 hj\u00f8rnet\u00bb. Butikkene selger billig frukt og gr\u00f8nt, samt varer som er bedre kjent i innehaverens hjemland enn i Norge. (snl.no/innvandrerbutikk). Dette passer bra for de f\u00f8rste butikkene i Trondheim. I 1995 skrev Adresseavisen om \u00abtyrkeren i Jomfrugata\u00bb Bilal Akmedin. Artikkelen pekte p\u00e5 at innvandrerne har tatt over rollen til kolonialkj\u00f8pmannen p\u00e5 hj\u00f8rnet og der \u00ab folk fra alle verdenshj\u00f8rner kommer for \u00e5 fylle poser og bager med kjente og mer fremmedartede varer fra tyrkerens hyller \u00bb (Uke-Adressa 04.02.1995 gjengitt i Tr\u00f8ndelags historie, bind 3 s. 458).", "Prosjektarbeidet viser at definisjonen som passet godt p\u00e5 1980- og 90-tallet, ikke lenger er dekkende. Vareutvalget i dag er mer sammensatt. Det er langt fra bare frukt og gr\u00f8nt og noen f\u00e5 typer andre matvarer, men et bredt utvalg av varer fra ulike land. I tillegg selges husholdningsartikler, eller \u00abnon-food produkter\u00bb og varer som tepper, pyntegjenstander og riskokere. Spesielt i butikker med en afrikansk kundekrets har en rekke spesialprodukter for hud og h\u00e5r. Mange tilbyr et variert utvalg av telefonkort og det er vanlig \u00e5 drive \u00abMoney transfer service\u00bb gjennom internasjonale selskaper. For butikkene utenfor Trondheim sentrum, er det s\u00e6rlig viktig med flere bein \u00e5 st\u00e5 p\u00e5, siden de ikke har s\u00e5 hyppige vareleveranser. Noen har derfor kombinert butikkvirksomheten med fris\u00f8rsalong, systue eller restaurant.", "Vareutvalget endrer seg hurtig i takt med ettersp\u00f8rsel. For 30 \u00e5r siden hadde butikkene varer fra Vietnam, p\u00e5 grunn av den store gruppen vietnamesiske b\u00e5tflyktninger som bodde i landsdelen. N\u00e5 tas det inn stadig mer varer fra \u00d8st-Europa, fordi arbeidsinnvandrere fra Polen og de baltiske landene har blitt en viktig kundegruppe. Med et smil om munnen, sier en butikkeier at han har butikken full av varer han ikke vet hvordan han skal bruke. I takt med at vareutvalget endrer seg, endres butikkinteri\u00f8ret. Jo da, de sm\u00e5, trange og overfylte butikkene finnes enn\u00e5, men de blir mer og mer str\u00f8mlinjeformede. I flere butikker finnes egne hyller for mat fra forskjellige verdensdeler, og store kj\u00f8lerom med plass til et bredt utvalg av frukt og gr\u00f8nt.", "Ett trekk ved innvandrerbutikker er at de sjelden g\u00e5r i arv. I stedet for \u00e5 bli overtatt av neste generasjon, selges de videre etter en tid og da til f\u00f8rstegenerasjons innvandrere. Seks av butikkeierne i prosjektet har overtatt en etablert butikk, mens \u00e5tte har startet opp butikken selv. Fordi arbeidet i butikken er hardt, \u00f8nsker de ikke at barna skal overta. M\u00e5let er at de skal f\u00e5 utdannelse og en god jobb.", "Butikkene som ble etablert p\u00e5 1980- og 90-tallet eksisterer fortsatt som innvandrerbutikker, men de har gjerne skiftet b\u00e5de eier, navn og lokale flere ganger. P\u00e5 1990-tallet etablerte tyrkere butikker i Trondheim, og disse drev samtidig som vietnameserne. I resten av Tr\u00f8ndelag startet butikkene opp tidlig p\u00e5 2000-tallet, slik som butikkene p\u00e5 Heimdal, Tiller og Namsos. Innvandrerbutikkene endrer seg etter hvilke flyktninggrupper og arbeidsinnvandrere som kommer til regionen.", "Med tanke p\u00e5 disse kontinuerlige endringene, var det p\u00e5 h\u00f8y tid \u00e5 dokumentere fenomenet \u00abinnvandrerbutikker\u00bb ogs\u00e5 i v\u00e5r landsdel. Ideelt sett burde de dokumenteres igjen om 10/20/30 \u00e5r, hvis de i det hele tatt finnes da! Prosjektet har vist at samtidsdokumentasjon er viktig og har bidratt til at det finnes noen flere spor etter innvandrere i Tr\u00f8ndelag bevart for framtida. Materialet vil egne seg godt for videre forskning og formidling.", "Arkivsenteret p\u00e5 Dora viser frem til jul en utstilling om arkiv, der en ogs\u00e5 kan f\u00e5 vite litt mer om dette prosjektet."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "1ad9dff23408ecc6bc824938af41e486434597b8e99d688fdfed421699267d2f"}, {"field": "createtime", "value": "2014-10-25T03:27:00.126Z"}, {"field": "description", "value": "Om en sp\u00f8r hva folk forbinder med innvandrerbutikker, er ofte svaret: Krydderlukt! I \u00e5r er det 30 \u00e5r siden Viet-Nor i S\u00f8ndre gate ble \u00e5pnet, som den f\u00f8rste innvandrerbutikken i nyere tid i Trondheim."}, {"field": "dominantimage", "value": "http://www.adressa.no/meninger/kronikker/article10270425.ece/ti8qvb/ALTERNATES/w980-default/innvandrer-eldre3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/312ad9b62d9a46cd7b1c23e0fc55ba6d257c1262.jpg?588f4b57"}, {"field": "dominantthumbnaildimensions", "value": "300x169"}, {"field": "heading", "value": "Innvandrerbutikker i Tr\u00f8ndelag -adressa.no"}, {"field": "id", "value": "312ad9b62d9a46cd7b1c23e0fc55ba6d257c1262"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["vareutvalget endrer", "butikk", "bredt utvalg", "innvandrerbutikk"]}, {"field": "kw-entity", "value": ["\u00f8stlandet", "norsk", "innvandrerbutikker", "viet-nor", "mist", "uke-adressa", "museene", "tiller og namsos", "\u00f8st-europa", "statsarkivet", "heimdal", "jomfrugata", "money", "s\u00f8ndre", "adresseavisen"]}, {"field": "kw-location", "value": ["s\u00f8r-tr\u00f8ndelag", "oslo", "dora", "polen", "vietnam", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": "bilal akmedin"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10270425.ece/ti8qvb/ALTERNATES/w980-default/innvandrer-eldre3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innvandrerbutikker i Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10270426.ece"}, {"field": "pageclass", "value": null}, {"field": "publishtime", "value": "2014-10-25T04:00:00.000Z"}, {"field": "recs-articleid", "value": "10270426"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-10-25T04:00:00.000Z"}, {"field": "recs-rawtitle", "value": "Innvandrerbutikker i Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Om en sp\u00f8r hva folk forbinder med innvandrerbutikker, er ofte svaret: Krydderlukt! I \u00e5r er det 30 \u00e5r siden Viet-Nor i S\u00f8ndre gate ble \u00e5pnet, som den f\u00f8rste innvandrerbutikken i nyere tid i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/312ad9b62d9a46cd7b1c23e0fc55ba6d257c1262.jpg?588f4b57"}, {"field": "thumbnailfullheightdimensions", "value": "200x1630"}, {"field": "timestamp", "value": "2017-01-30T14:19:03.000Z"}, {"field": "title", "value": "Innvandrerbutikker i Tr\u00f8ndelag"}, {"field": "url", "value": "http://www.adressa.no/meninger/kronikker/article10270426.ece"}, {"field": "urlhash", "value": "312ad9b62d9a46cd7b1c23e0fc55ba6d257c1262"}], "score": 1.2342393, "siteId": "9222270286501375973", "id": "312ad9b62d9a46cd7b1c23e0fc55ba6d257c1262"}

