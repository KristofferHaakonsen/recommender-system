{"fields": [{"field": "modifiedtime", "type": "time", "value": "2012-06-18T11:39:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vi f\u00f8ler oss hjelpel\u00f8se. Jeg har bodd her nesten konstant siden vi dro fra sykehjemmet forrige torsdag. Mamma kan ikke v\u00e6re alene. Hun klarer ikke \u00e5 g\u00e5. Hun holder p\u00e5 \u00e5 bli dement, f\u00e5r ikke i seg medisiner og mat. Hvordan skal et menneske i en slik situasjon kunne klare seg alene, sp\u00f8r Evy S\u00e6terhaug mens hun stryker morens h\u00e5nd.", "Hun har ringt b\u00e5de servicekontoret i kommunen og sykehjemsledelsen flere ganger. Verken legevakt eller fastlege har sagt seg villige til \u00e5 legge Pet. inn p\u00e5 sykehus. Evy f\u00f8ler seg lurt, og fortvilet p\u00e5 morens vegne.", "Er blitt d\u00e5rligere", "Etter et halvt \u00e5rs venting fikk Pet. sykehjemsplass p\u00e5 sensommeren. I f\u00f8rste omgang skulle den v\u00e6re midlertidig. Men da 87-\u00e5ringen brakk l\u00e5rbeinet i slutten av august, syntes familien at hun ble mye verre. Forrige uke mente imidlertid ledelsen ved Saupstad sykehjem at Pet. hadde kommet seg s\u00e5pass at hun kunne gj\u00f8re et fors\u00f8k p\u00e5 \u00e5 bo i omsorgsboligen sin p\u00e5 Lademoen. Sykehjemsplassen ble hun lovet hun skulle f\u00e5 beholde - i tilfelle det ikke gikk.", "- Jeg er s\u00e5 glad i mamma, og vil bare at hun skal ha det s\u00e5 bra som mulig. Derfor var vi villige til \u00e5 gj\u00f8re et fors\u00f8k. I ettertid kan jeg ikke forst\u00e5 hva jeg tenkte p\u00e5. Men jeg ante virkelig ikke hvordan det var fatt. Flyttingen og usikkerheten her hjemme har ogs\u00e5 forverret situasjonen hennes, sier Evy som var overbevist om at de hadde retrettmuligheter.", "Fikk ikke i seg mat", "Allerede det f\u00f8rste d\u00f8gnet skj\u00f8nte Evy at moren ikke kunne klare seg selv. Og det ble verre ettersom helga gikk. 87-\u00e5ringen sovnet fra matfatet og hadde ikke mulighet til \u00e5 komme seg til toalettet p\u00e5 egen h\u00e5nd. If\u00f8lge datteren var Pet. s\u00e5 redusert at hun bare klarte \u00e5 holde seg v\u00e5ken et par timer i d\u00f8gnet.", "- Vi l\u00f8ftet, st\u00f8ttet og bar henne rundt. Matet henne, og dusjet henne. Hjemmesykepleien var innom fire ganger i d\u00f8gnet. De gjorde det de kunne, men det holdt likevel ikke, sier Evy.", "I sin fortvilelse ringte hun Legevakta for \u00e5 f\u00e5 lagt moren inn p\u00e5 sykehus.", "- Siden hun ikke hadde noen akutte fysiske skader, var det lite de kunne gj\u00f8re.", "S\u00f8ndag kveld var Evy s\u00e5 utslitt at hun dro hjem for \u00e5 sove etter at moren hadde lagt seg. To vakter fra Falken skulle komme innom i l\u00f8pet av natta - og tidlig om morgenen ville hjemmesykepleien v\u00e6re p\u00e5 plass. Datteren hadde ikke sovet mange timene f\u00f8r telefonen kimte.", "- Mamma hadde selvsagt ikke kommet seg til toalettet, og n\u00e5 klarte ikke pleierne \u00e5 f\u00e5 kontakt med henne. S\u00e5 fort jeg kunne, ringte jeg sykehjemmet. Der fikk jeg beskjed om at andre hadde overtatt senga, forteller Evy.", "- Hun har betalt skatt i alle \u00e5r - og jobbet til hun passerte 70. N\u00e5 trengte hun pleie - men fikk ikke ordentlig hjelp fra helsevesenet. Selvsagt skal familien stille opp, men jeg er eneste datter, og det er begrenset hva jeg kan klare.", "Ordner plutselig opp", "Mens Evy snakker glipper moren med \u00f8ynene i stolen. Hun oppfatter bruddstykker av samtalen.", "- Hvor skal jeg overnatte? sp\u00f8r hun stille. Flere ganger gir Pet. uttrykk for at hun \u00f8nsker mer pleie. Plutselig kimer telefonen. Evy reiser seg, l\u00f8fter av r\u00f8ret og lytter. Ansiktet \u00e5pner seg i et smil. Sykehjemsplassen er plutselig ordnet likevel. Dager med stamping mot et tungrodd system, er over. Fem kvarter etter at Evy fortalte kommunen om at Adresseavisen skulle komme, fikk Pet. plass likevel.", "- Det var da pussig at det plutselig skulle ordne seg, bemerker ektemannen Martin S\u00e6terhaug.", "Evy bare smiler.", "- N\u00e5 ble jeg glad. Jeg fryktet at mamma ikke skulle overleve dette."]}, {"field": "category0", "value": "nyheter"}, {"field": "contenthash", "value": "c11a9323a2b123f2e730dfb4de4be35c54e41bf75914230bfc5524b9d33da898"}, {"field": "createtime", "value": "2017-01-27T11:58:19.000Z"}, {"field": "description", "value": "Hun var p\u00e5 sykehjem, men skulle pr\u00f8ve seg p\u00e5 egen h\u00e5nd noen dager. Da familien inns\u00e5 at det var h\u00e5pl\u00f8st, slapp ikke 87 \u00e5r gamle Pet. Jarstrand inn p\u00e5 sykehjemmet igjen. Andre hadde overtatt senga. LES OGS\u00c5: - Skulle ikke skjedd"}, {"field": "dominantimage", "value": "http://www.adressa.no/incoming/article1016728.ece5/ALTERNATES/w980-default/ver2%20sykehjem2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e0274f29abf8c6ff2af2e9e7830f76b9ac6b912.jpg?591493d2"}, {"field": "dominantthumbnaildimensions", "value": "300x169"}, {"field": "heading", "value": "Utestengt fra sykehjemmet -adressa.no"}, {"field": "id", "value": "5e0274f29abf8c6ff2af2e9e7830f76b9ac6b912"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "health-and-fitness"}, {"field": "kw-concept", "value": ["ringt", "overtatt senga", "moren", "sykehjem"]}, {"field": "kw-entity", "value": ["lademoen", "falken", "saupstad", "evy s\u00e6terhaug", "legevakta", "adresseavisen", "pet"]}, {"field": "kw-pageclass", "value": "article"}, {"field": "kw-person", "value": "martin s\u00e6terhaug"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1016728.ece5/ALTERNATES/w980-default/ver2%20sykehjem2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utestengt fra sykehjemmet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article88277.ece"}, {"field": "pageclass", "value": ["article"]}, {"field": "publishtime", "value": "2002-10-04T08:43:20.000Z"}, {"field": "recs-articleid", "value": "2611492"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-10-04T08:43:20.000Z"}, {"field": "recs-rawtitle", "value": "Utestengt fra sykehjemmet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Hun var p\u00e5 sykehjem, men skulle pr\u00f8ve seg p\u00e5 egen h\u00e5nd noen dager. Da familien inns\u00e5 at det var h\u00e5pl\u00f8st, slapp ikke 87 \u00e5r gamle Pet. Jarstrand inn p\u00e5 sykehjemmet igjen. Andre hadde overtatt senga. LES OGS\u00c5: - Skulle ikke skjedd"}, {"field": "thumbnail", "value": "http://content-thumbnail.cxpublic.com/content/thumbnail200x150/5e0274f29abf8c6ff2af2e9e7830f76b9ac6b912.jpg?591493d2"}, {"field": "thumbnailfullheightdimensions", "value": "200x1108"}, {"field": "timestamp", "value": "2017-05-11T16:39:46.000Z"}, {"field": "title", "value": "Utestengt fra sykehjemmet"}, {"field": "url", "value": "http://www.adressa.no/nyheter/article88277.ece"}, {"field": "urlhash", "value": "5e0274f29abf8c6ff2af2e9e7830f76b9ac6b912"}], "score": 0.70979965, "siteId": "9222270286501375973", "id": "5e0274f29abf8c6ff2af2e9e7830f76b9ac6b912"}

