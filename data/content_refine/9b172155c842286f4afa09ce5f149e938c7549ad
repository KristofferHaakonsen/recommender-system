{"fields": [{"field": "modifiedtime", "type": "time", "value": "2016-02-15T14:00:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Konsert, KANYE WEST", "\u00d8yafestivalen, Enga-scenen, onsdag kveld", "Kanye Wests fjor\u00e5rsalbum \"My Beautiful Dark Twisted Fantasy\" fikk unison hyllest overalt, og toppet flere \u00e5rsbestelister enn noe annet album.", "Selv om jeg alltid har likt Kanye West, var jeg aldri helt med p\u00e5 den. Jo da, plata var et oppkomme av ideer og skaml\u00f8se ambisjoner. Likevel synes jeg den framst\u00e5 som en gedigen, overprodusert, lett kvalmende kremkake \u2013 bygd lag p\u00e5 lag med trofeer i form av gjester og samplinger fra \u00f8verste hylle. Som om Kanye besvarte ethvert tenkelig musikalsk \"hvorfor?\" med et tvert \"fordi jeg KAN!\".", "S\u00e5 ga jeg albumet en sjanse til i forrige uke. Plutselig h\u00f8rte jeg det de fleste andre h\u00f8rte for lenge siden \u2013 en skattkiste av t\u00f8ylesl\u00f8s kreativitet, variert og i bunn og grunn uhyre elegant utf\u00f8rt og med emosjonell dybde.", "Dermed ble forventningene til \u00d8yakonserten endret fra skepsis til forventning, understreket av positive reaksjoner p\u00e5 tirsdagens konsert i Bergen \u2013 men uansett utgangsstilling skal man v\u00e6re laget av hardt materiale for ikke \u00e5 bli frelst av showet han presenterer p\u00e5 \u00d8ya sent onsdag kveld.", "Timingen p\u00e5 norgeskonsertene er s\u00e5 perfekt at det nesten ikke skal v\u00e6re mulig \u2013 Kanye West p\u00e5 norske scener samtidig som samarbeidsalbumet med Jay-Z \"Watch the Throne\" g\u00e5r til topps p\u00e5 salgslistene verden over. Men det er sant, og det gj\u00f8r lufta enda mer ladet, forventningene om mulig enda st\u00f8rre blant et \u00d8yapublikum som er mer tallrikt enn jeg kan huske \u00e5 ha opplevd noen gang.", "Et dramatisk kor og 15-20 dansere sl\u00e5r an en alt annet enn sm\u00e5l\u00e5ten stemning, f\u00f8r Kanye selv lar seg heise i v\u00e6ret av ei kran, fra hvor han starter \"Dark Fantasy\".", "F\u00f8rste akt (konserten var delt inn i tre \u2013 tydelig markert p\u00e5 scenens bakvegg) domineres av l\u00e5ter fra \"My Beautiful Dark Twisted Fantasy\", med \"Hell of a Life\" og \"Monster\" som knallharde h\u00f8ydepunkt, supplert med klassikere som \"Jesus Walks\" og \"Diamonds From Sierra Leone\".", "Andre akt starter med en Kanye som er mer alene, nedfor og naken. Han lener seg mot materiale fra det melodi\u00f8se r&b-albumet \"808s & Heartbreak\" (blant annet en fantastisk \"Heartbreak\"), f\u00f8r han gir seg hitene fra katalogen i vold \u2013 vi f\u00e5r Katy Perry-l\u00e5ten \"E.T.\", \"All Falls Down\" og en herlig \" Gold Digger\".", "Tredje akt truer med \u00e5 tippe fullstendig over i det absurde og latterlige da den introduseres med Vangelis' svulstige \"Chariots of Fire\", samtidig er det noe fullstendig riktig og logisk over \u00e5 sl\u00e5 fast, en gang for alle, frav\u00e6ret av ironi og distanse. Dette er en manns hemningsl\u00f8se hyllest av seg selv, og sjelden er det gjort bedre eller mer sympatisk.", "Episke \"Runaway\" f\u00f8lger, sunget fra pidestall og adskillig s\u00e5rere enn p\u00e5 plate, f\u00f8r konserten avsluttes stilig og verdig med \"Lost in This World\" og \"Hey, Mama\", knappe to timer etter at den startet.", "Vi f\u00e5r ingen gjentagelse av de lange talene han hadde under en konsert i England nylig, bare en halvt minutt lang harang mot pressen \u2013 ikke mer enn det skal v\u00e6re, og i alle fall ikke nok til \u00e5 ergre noen eller ta fokus bort fra showet.", "For meg er West den ultimate allrounder \u2013 det finnes bedre rappere og kanskje enda mer nyskapende produsenter der ute. Men f\u00e5, om noen, er like god til S\u00c5 MYE, eller har den samme evnen til \u00e5 skru sammen \u00e5lreite elementer til en gnistrende helhet. Enda f\u00e6rre har evnen til \u00e5 holde niv\u00e5et oppe og til og med bli bedre med \u00e5ra.", "\"Jeg har flere hits enn noen andre\", utbasunerer han i kjent stil fra scenen, og det er ikke mye noen av oss kan si p\u00e5 det etter en konsert som var reindyrka showbiz p\u00e5 sitt aller beste. Et stykke knallhardt arbeid tuftet p\u00e5 stort ego, men ogs\u00e5 teft, talent og evnen til \u00e5 tenke st\u00f8rre enn alle oss andre.", "Anmeldt av VEGARD ENLID", "F\u00f8lg meg p\u00e5 Twitter"]}, {"field": "category0", "value": "kultur"}, {"field": "contenthash", "value": "081ad1f615fdfa2f9674b72dcc1eac50bac8290a23448d606d8605431299c291"}, {"field": "createtime", "value": "2017-03-09T18:55:02.000Z"}, {"field": "description", "value": "Showbiz p\u00e5 sitt aller beste, en fest som velter seg i ego, teft og talent."}, {"field": "dominantimage", "value": "http://www.adressa.no/incoming/article1401695.ece5/ALTERNATES/w980-default/kanye1_16-9"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b172155c842286f4afa09ce5f149e938c7549ad.jpg?58c1a506"}, {"field": "dominantthumbnaildimensions", "value": "300x169"}, {"field": "heading", "value": "Kanye kan best -adressa.no"}, {"field": "id", "value": "9b172155c842286f4afa09ce5f149e938c7549ad"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["all", "enda", "akt", "onsdag kveld", "konsert", "scene"]}, {"field": "kw-entity", "value": ["vangelis", "\u00f8ya", "heartbreak", "\u00f8yapublikum", "this world", "throne", "falls down", "enga", "digger", "life", "twitter", "\u00f8yakonserten", "beautiful dark twisted fantasy", "from sierra leone"]}, {"field": "kw-location", "value": ["england", "mama", "jay", "bergen"]}, {"field": "kw-pageclass", "value": "article"}, {"field": "kw-person", "value": ["kanye west", "katy perry", "jesus walks"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1401695.ece5/ALTERNATES/w980-default/kanye1_16-9"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kanye kan best"}, {"field": "og-type", "value": "article"}, {"field": "og-url", "value": "http://www.adressa.no/kultur/2011/08/11/Kanye-kan-best-853139.ece"}, {"field": "pageclass", "value": ["article"]}, {"field": "publishtime", "value": "2011-08-11T05:41:19.000Z"}, {"field": "recs-articleid", "value": "853139"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-08-11T05:41:19.000Z"}, {"field": "recs-rawtitle", "value": "Kanye kan best -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Showbiz p\u00e5 sitt aller beste, en fest som velter seg i ego, teft og talent."}, {"field": "thumbnail", "value": "http://content-thumbnail.cxpublic.com/content/thumbnail200x150/9b172155c842286f4afa09ce5f149e938c7549ad.jpg?58c1a506"}, {"field": "thumbnailfullheightdimensions", "value": "200x1771"}, {"field": "timestamp", "value": "2017-03-09T18:55:02.000Z"}, {"field": "title", "value": "Kanye kan best"}, {"field": "url", "value": "http://www.adressa.no/kultur/2011/08/11/Kanye-kan-best-853139.ece"}, {"field": "urlhash", "value": "9b172155c842286f4afa09ce5f149e938c7549ad"}], "score": 0.84229755, "siteId": "9222270286501375973", "id": "9b172155c842286f4afa09ce5f149e938c7549ad"}

