{"fields": [{"field": "modifiedtime", "type": "time", "value": "2013-09-12T22:50:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anna lian"}, {"field": "body", "value": ["Torsdag kveld fra Nydalen har kapret gullgutten Stian Blipp og Lilyhammer-skuespiller Marian Saastad Ottesen som nye gjengmedlemmer denne sesongen. Begge to ansikter som er passe uventede, men samtidig virker som helt riktige valg. Den ene en ung broiler som til og med bestemor elsker, den andre en rutinert skuespiller med et ansikt kronisk fullt av latter.", "Showet starter i sedvanlig stil med en blanding av r\u00f8lp og kitsch n\u00e5r selveste Carola synger inn kveldens gjest Alex Ros\u00e9n. S\u00e5 overtar Stian Blipp styringen i programlederstolen til Else K\u00e5ss Furuseth, som har forlatt programmet til fordel for sitt eget talkshow p\u00e5 samme kanal. Han er som vanlig uanstrengt og fin i den rollen, men klarer ikke \u00e5 forhindre at den innledende sm\u00e5praten blir akkurat s\u00e5 klein som den pleier \u00e5 v\u00e6re.", "Torsdag kveld fra Nydalen har klart \u00e5 skape minneverdige karakterer med blant andre Mortens Ramms afterski-DJ Dan og Sigrid Bonde Tusviks altfor gjenkjennelige facebookvenn (fra helvete), Ninette Karlsen. Problemet er bare at de vanligvis har slitt med \u00e5 utvikle ideene og variere sketsjene utover i sesongen. Sp\u00f8rsm\u00e5let er om de klarer \u00e5 bringe noe nytt inn i det veletablerte konseptet denne runden, men allerede i det f\u00f8rste innslaget dukker f\u00f8lelsen av \u00e5 ha sett dette f\u00f8r opp. At hele ensemblet dukker opp som Ros\u00e9n-slektninger med hvite parykker og hese Alex-stemmer er morsomt i et halvt sekund, og det er i grunnen det som skjer i den sketsjen.", "Innimellom dukker det opp sm\u00e5 morsomheter, som i \u00abHedmarksnytt\u00bb der alt dreier seg om det som kunne skjedd, men som \u00abitte\u00bb skjedde i Hedmark. Og i Hotel C\u00e6sar-sketsjen med stadig mer absurde entreforslag til rollekarakteren Georg Anker-Hansen som gjenoppst\u00e5r fra de d\u00f8de.  Men begge sketsjene stopper i det de er i ferd med \u00e5 bli bra, i det de er i ferd med \u00e5 bikke over til det uforutsigbare. Dessverre.", "Den fam\u00f8se Siv-kjolen dukker selvsagt opp, og pulsen stiger bittelitt, for her har de jo faktisk mulighet til \u00e5 v\u00e6re b\u00e5de aktuelle og kontroversielle. Dessverre er det tydelig at Torsdag kveld-gjengen ikke har funnet ut hvordan de skal, eller turt, \u00e5 stikke h\u00e5nda i dette ormebolet og sketsjen ender dermed opp med ingenting. Og da mener jeg ingenting.", "Likedan er det med poledans-konkurransen som har blitt omtalt p\u00e5 forh\u00e5nd i diverse medier p\u00e5 grunn av litt klinings mellom Henrik Thodesen og Stian Blipp. At to lettkledde jenter vrikker p\u00e5 seg og tungekysser i noen sekunder, etterfulgt av to gutter som gj\u00f8r akkurat det samme, er p\u00e5 ingen m\u00e5te et humorinnslag i seg selv. Det er ingen overraskelser, ingen vri, ingenting som er nyskapende, utfordrende, eller spennende. Det er en sketsj uten et poeng, og det er vel strengt talt ingen sketsj.", "Og dette er \u00abTorsdags kveld fra Nydalen\u00bb sitt gjennomg\u00e5ende problem. De har enkelte gode anslag, men det blir altfor enkelt og forutsigbart, og gjennom hele programmet sitter man med en f\u00f8lelse av \u00e5 ha sett alt f\u00f8r, bare bedre, andre steder.", "Den r\u00e5e uforutsigbarheten til Henriette Steenstrup og Else K\u00e5ss Furuseth er borte og det merkes og savnes. Men det er egentlig ikke besetningen det st\u00e5r p\u00e5. Spesielt Morten Ramm og John Brungot viser glimt av hvorfor de har blitt s\u00e5 popul\u00e6re de siste sesongene. Her er det teksten og ideene som m\u00e5 opp i kvalitet slik at det i det hele tatt er noe \u00e5 spille p\u00e5, og fremfor alt: V\u00e6r s\u00e5 snill og overrask oss neste gang, om enn bare med et uventet poeng i en eneste liten sketsj."]}, {"field": "category0", "value": "kultur"}, {"field": "contenthash", "value": "110b4be62af64918ef886bb6ffe453318248ef2594b3f64e4eb478030dff4cad"}, {"field": "createtime", "value": "2016-02-25T09:49:19.000Z"}, {"field": "description", "value": "Lite nytt, lite moro og lite brodd. Sesongpremieren p\u00e5 \u00abTorsdag kveld i Nydalen\u00bb er gamle sketsjer om igjen."}, {"field": "dominantimage", "value": "http://www.adressa.no/incoming/article8270015.ece/ALTERNATES/w980-default/torsdag%20kveld.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03d99ac52946824441cd5ef68b7ad526b1c1a129.jpg?58c857dc"}, {"field": "dominantthumbnaildimensions", "value": "300x169"}, {"field": "heading", "value": "Torsdag kveld p\u00e5 repeat -adressa.no"}, {"field": "id", "value": "03d99ac52946824441cd5ef68b7ad526b1c1a129"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "carola"}, {"field": "kw-concept", "value": ["kveld", "sketsj"]}, {"field": "kw-entity", "value": ["siv", "stian blipp og lilyhammer", "mortens ramms", "hotel c\u00e6sar", "dan og sigrid bonde tusviks", "torsdag", "hedmarksnytt", "henriette steenstrup og else k\u00e5ss furuseth", "nydalen", "morten ramm og john brungot", "henrik thodesen og stian blipp"]}, {"field": "kw-location", "value": "hedmark"}, {"field": "kw-pageclass", "value": "article"}, {"field": "kw-person", "value": ["henriette steenstrup", "stian blipp", "alex ros\u00e9n", "john brungot", "ninette karlsen", "sigrid bonde tusviks", "marian saastad ottesen", "henrik thodesen", "else k\u00e5ss furuseth", "georg anker-hansen", "morten ramm"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8270015.ece/ALTERNATES/w980-default/torsdag%20kveld.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Torsdag kveld p\u00e5 repeat"}, {"field": "og-type", "value": "article"}, {"field": "og-url", "value": "http://www.adressa.no/kultur/article8270013.ece"}, {"field": "pageclass", "value": ["article"]}, {"field": "publishtime", "value": "2013-09-12T22:17:33.000Z"}, {"field": "recs-articleid", "value": "8270013"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-09-12T22:17:33.000Z"}, {"field": "recs-rawtitle", "value": "Torsdag kveld p\u00e5 repeat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Lite nytt, lite moro og lite brodd. Sesongpremieren p\u00e5 \u00abTorsdag kveld i Nydalen\u00bb er gamle sketsjer om igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/03d99ac52946824441cd5ef68b7ad526b1c1a129.jpg?58c857dc"}, {"field": "thumbnailfullheightdimensions", "value": "200x1021"}, {"field": "timestamp", "value": "2017-03-14T20:51:40.000Z"}, {"field": "title", "value": "Torsdag kveld p\u00e5 repeat"}, {"field": "url", "value": "http://www.adressa.no/kultur/article8270013.ece"}, {"field": "urlhash", "value": "03d99ac52946824441cd5ef68b7ad526b1c1a129"}], "score": 0.77326375, "siteId": "9222270286501375973", "id": "03d99ac52946824441cd5ef68b7ad526b1c1a129"}

