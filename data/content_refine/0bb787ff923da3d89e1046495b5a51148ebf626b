{"fields": [{"field": "modifiedtime", "type": "time", "value": "2017-02-25T09:09:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fripenn", "Sverige", "oppr\u00f8r"]}, {"field": "author", "value": ["sven egil omdal", "fripenn"]}, {"field": "body", "value": ["Saken oppdateres.", "Brennende biler , steinskur mot et politi som skyter skarpt tilbake og overfall p\u00e5 en pressefotograf. Bildene fra Stockholm mandag kveld bekreftet at noe er skikkelig r\u00e5ttent i Sverige.", "Problemet har mange navn: Utenforskapsomr\u00e5der, parallellsamfunn, \u00abno go\u00bb-soner. Forklaringen er, har vi f\u00e5tt h\u00f8re: mislykket integrasjon, naiv innvandringspolitikk, multikulturell kollaps.", "LES OGS\u00c5: To skutt og drept i Rinkeby", "Pressen gj\u00f8r sin plikt. Det ville v\u00e6re en grov fors\u00f8mmelse ikke \u00e5 melde at politiet i Rinkeby sier at de holder p\u00e5 \u00e5 miste grepet. \u00abDen siste banken flyttet da noen sendte raketter inn i lokalet. Apoteket ble ranet gang p\u00e5 gang, og de gikk lei til slutt\u00bb, sa Jacob Ekstr\u00f6m, sjef for politiets innsatsstyrke i denne innvandrertunge bydelen for et dr\u00f8yt \u00e5r siden. Forholdene er ikke blitt bedre.", "B\u00e5de svenske og internasjonale medier har beskrevet hvordan de internasjonale MC-bandene fikk etablere seg p\u00e5 1990-tallet, og senere ble supplert av klaner fra Balkan og Midt\u00f8sten, av gjenger av rotl\u00f8s, motl\u00f8s og arbeidsl\u00f8s ungdom. Svenskene har f\u00e5tt merke sannheten i ordtaket om at hvis du ikke tar de unge menn opp i stammen, kommer de til \u00e5 brenne ned landsbyen bare for \u00e5 kjenne varmen.", "Norsk har f\u00e5tt et nytt l\u00e5nord fra svensk: utenforskapsomr\u00e5de. Forel\u00f8pig har vi bare ordet, gj\u00f8r vi ikke noe skrekkelig dumt, unng\u00e5r vi fenomenet. I et utenforskapsomr\u00e5de har mindre enn halvparten av innbyggerne mellom 20 og 64 \u00e5r arbeid. Blant Sveriges 5000 boligomr\u00e5der var det tre slike i 1990. I 2014 var det 130.", "500 av Rinkeby/Tenstas 35 000 innbyggere er multikriminelle. Ran, bilbranner, innbrudd, skuddveksling p\u00e5 offentlig sted er dagligdags. Folk er redde.", "Dette vet vi fordi ogs\u00e5 norske medier hyppig har reist til Rinkeby. Dessverre dro altfor mange rett hjem etterp\u00e5. Hadde de dratt over broen til K\u00f8benhavn eller videre til Belgia, ville de oppdaget at den kjente sveakritiker Kjetil Rolness tar feil n\u00e5r han skriver at \u00abSverige har p\u00e5dratt seg \u00abutfordringer\u00bb som knapt lar seg l\u00f8se\u00bb. Andre har l\u00f8st dem, og svenskene er i ferd med \u00e5 l\u00e6re.", "Konstruktiv journalistikk kalles den sjangeren som ikke stopper etter elendighetsbeskrivelsen, men som bruker like stor energi p\u00e5 \u00e5 lete etter l\u00f8sninger. Vi fortsetter derfor denne artikkelen etter Evert Taubes gamle oppskrift: \u00abB\u00f8rjan i moll och finalen i dur\u00bb. Rinkeby kan reddes.", "For to \u00e5r siden dro krimreporterne til boligomr\u00e5det Mj\u00f8lnerparken p\u00e5 N\u00f8rrebro i K\u00f8benhavn, hvor 22 \u00e5r gamle Omar el-Hussein hadde drept to personer og s\u00e5ret flere politifolk, f\u00f8r han selv ble skutt og drept. Reportasjene derfra liknet til forveksling de fra Rinkeby. 83 prosent av innbyggerne i Mj\u00f8lnerparken har ikke-vestlig bakgrunn. Halvparten har bare grunnskole. Arbeidsledigheten var 70 prosent. Bander og kriminalitet preget hverdagen i den triste samlingen av \u00e5ttitallsblokker.", "Men for tre uker siden meldte Politiken at innbyggerne i Mj\u00f8lnerparken har vunnet tryggheten tilbake. Dramaet for to \u00e5r siden var bare en hump i veien mot et bedre samfunn. Arbeidsl\u00f8sheten har sunket til 43 prosent, antallet innbyggere med dom er redusert merkbart, bandene er ikke lenger noen reell trussel.", "Endringen kom ikke av seg selv. K\u00f8benhavn kommune laget en helhetsplan for omr\u00e5det til 800 millioner kroner. Uteomr\u00e5dene ble renovert, det ble bygget nye boliger og butikklokaler, Mj\u00f8lnerparken ble knyttet tettere til resten av byen gjennom nye sykkelstier. Men de viktigste akt\u00f8rene var beboerne selv. De engasjerte seg i frivillighetstiltak og samarbeidet med politiet. \u00abF\u00f8r kunne vi ikke dra inn i Mj\u00f8lnerparken uten \u00e5 v\u00e6re to patruljebiler. I dag g\u00e5r vi rundt der nede alene\u00bb, sier politikommis\u00e6r Peter Veje til avisen.", "\u00abDet er helt vilt hvor raskt det har g\u00e5tt. Alt er ikke perfekt her, men Mj\u00f8lnerparken er virkelig blitt en solskinnshistorie\u00bb, sier Eskild Dahl Pedersen, sekretariatsleder for den boligsosiale innsatsen i omr\u00e5det.", "Det skinner ogs\u00e5 av Mechelen , en belgisk by med 85 000 innbyggere og en askepotthistorie som sl\u00e5r Mj\u00f8lnerparkens. Da Bart Somers i 2001 ble valgt til ordf\u00f8rer for f\u00f8rste gang, var Mechelen fattig, neglisjert og plaget av h\u00f8y kriminalitet. I dag er den en av de mest attraktive og hurtigst voksende byene i Flandern. Befolkningen best\u00e5r av 128 nasjonaliteter. 20 prosent er muslimer. Ikke \u00e9n av dem er blitt vervet til IS. Nabobyen Vilvoorde, som er halvparten s\u00e5 stor, har avgitt 28.", "Somers, som nylig ble k\u00e5ret til \u00e5rets ordf\u00f8rer i verden, har satset p\u00e5 en kombinasjon av lov og orden og multikulturalisme. Nulltoleranse for lovbrudd p\u00e5 den ene siden, rask spr\u00e5koppl\u00e6ring og en snarvei inn i yrkeslivet p\u00e5 den andre. Introduksjonskurs liknende de vi har i Norge, og byplanlegging som hindrer ghettoisering.", "Tyske Die Zeit kaller Mechelen for \u00abet lite integreringsmirakel\u00bb, men det trengs ingen guddommelig inngripen for \u00e5 f\u00e5 til noe liknende. Kunnskapen om hvilke sosiale systemer, \u00f8konomiske hinder og fysiske bylandskap som fremmer utenforskap og hvilke som stimulerer integrering, begynner \u00e5 bli omfattende ogs\u00e5 i Sverige.", "Derfor st\u00e5r Roseng\u00e5rd i Malm\u00f8, Rinkebys fremste konkurrent p\u00e5 verstingtoppen, foran den st\u00f8rste satsing p\u00e5 et boligomr\u00e5de i svensk historie. Bydelen f\u00e5r ny jernbanestasjon neste \u00e5r, og blir knyttet tettere til b\u00e5de Malm\u00f8, K\u00f8benhavn, Sverige og kontinentet. Det skal bygges nye boliger og butikklokaler. Signalbygget Culture Casbah skal reise seg 22 etasjer over dagens problemfylte lavblokker. Arbeid, kommunikasjon og arkitektur skaper utvikling til det bedre.", "I Roseng\u00e5rd, som i Mj\u00f8lnerparken, Mechelen og Rinkeby finnes det vilje til \u00e5 gj\u00f8re de sinte unge menn til gode landsbyboere. Det er ingen grunn til \u00e5 slukke lyset og erkl\u00e6re slaget for tapt.", "F\u00f8lg p\u00e5 twitter.com/svelle"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "48bed3d1af142470398d4ef8c5e89083dfb5bd62f9347cbea5fe01a3f843f117"}, {"field": "createtime", "value": "2017-02-25T09:13:11.000Z"}, {"field": "description", "value": "Rinkeby er trist, men de svenske problemene er ikke unike, situasjonen er ikke h\u00e5pl\u00f8s og l\u00f8sningene er ikke utopiske."}, {"field": "dominantimage", "value": "http://www.adressa.no/pluss/meninger/article14308616.ece/gswbey/ALTERNATES/w980-default/tbb485e1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0bb787ff923da3d89e1046495b5a51148ebf626b.jpg?592812bf"}, {"field": "dominantthumbnaildimensions", "value": "300x169"}, {"field": "heading", "value": "Slukk ikke lyset i Rinkeby -adressa.no"}, {"field": "id", "value": "0bb787ff923da3d89e1046495b5a51148ebf626b"}, {"field": "keyword", "value": ["Fripenn", "Sverige", "oppr\u00f8r"]}, {"field": "keywords", "value": "Fripenn,Sverige,oppr\u00f8r"}, {"field": "kw-category", "value": ["meninger", "pluss"]}, {"field": "kw-concept", "value": ["prosent", "unge menn", "innbyggere", "knyttet tettere", "dag", "politi", "svensk"]}, {"field": "kw-entity", "value": ["balkan og midt\u00f8sten", "mj\u00f8lnerparken", "flandern", "roseng\u00e5rd", "n\u00f8rrebro", "nabobyen vilvoorde", "die zeit", "evert taubes", "s. nabobyen vilvoorde", "mechelen og rinkeby", "politiken", "culture casbah", "sveriges 5000", "rinkeby"]}, {"field": "kw-location", "value": ["stockholm", "belgia", "mechelen", "norge", "malm\u00f8", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["omar el-hussein", "jacob ekstr\u00f6m", "bart somers", "kjetil rolness", "peter veje", "eskild dahl pedersen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14308616.ece/gswbey/ALTERNATES/w980-default/tbb485e1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slukk ikke lyset i Rinkeby"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/02/25/Slukk-ikke-lyset-i-Rinkeby-14308617.ece"}, {"field": "pageclass", "value": ["article"]}, {"field": "publishtime", "value": "2017-02-25T09:09:19.000Z"}, {"field": "recs-articleid", "value": "14308617"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-02-25T09:09:19.000Z"}, {"field": "recs-rawtitle", "value": "Slukk ikke lyset i Rinkeby -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Rinkeby er trist, men de svenske problemene er ikke unike, situasjonen er ikke h\u00e5pl\u00f8s og l\u00f8sningene er ikke utopiske."}, {"field": "thumbnail", "value": "http://content-thumbnail.cxpublic.com/content/thumbnail200x150/0bb787ff923da3d89e1046495b5a51148ebf626b.jpg?592812bf"}, {"field": "thumbnailfullheightdimensions", "value": "200x1572"}, {"field": "timestamp", "value": "2017-05-26T11:34:23.000Z"}, {"field": "title", "value": "Slukk ikke lyset i Rinkeby"}, {"field": "url", "value": "http://www.adressa.no/pluss/meninger/2017/02/25/Slukk-ikke-lyset-i-Rinkeby-14308617.ece"}, {"field": "urlhash", "value": "0bb787ff923da3d89e1046495b5a51148ebf626b"}], "score": 1.125964, "siteId": "9222270286501375973", "id": "0bb787ff923da3d89e1046495b5a51148ebf626b"}

