{"fields": [{"field": "modifiedtime", "type": "time", "value": "2012-04-17T11:13:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi kan ikke uten videre si at XC60 er markedets aller sikreste bil for her finnes mange konkurrenter, for eksempel fra Mercedes-Benz. Dessuten vil en halv gang tyngre amerikansk SUV trolig beskytte sine passasjerer bedre i en kollisjon, rett og slett fordi en tung bil vinner over en lett bil, ogs\u00e5 om den minste bilen isolert oppn\u00e5r bedre krasjtestresultater.", "Men Volvo sier selv at XC60 er fabrikkens sikreste bil noensinne, og det tror jeg gjerne etter \u00e5 ha kj\u00f8rt den noen dager og satt meg inn i hva bilen har \u00e5 by p\u00e5. Adresseavisen har tidligere hatt en ordin\u00e6r pr\u00f8vekj\u00f8ring av XC60. Denne gangen handler det om hva en moderne bil, denne gang alts\u00e5 XC60, kan gj\u00f8re for \u00e5 beskytte deg som f\u00f8rer eller passasjer.", "Noen av sikkerhetsdetaljene som nevnes i det f\u00f8lgende, tilh\u00f8rer listen over ekstra-utstyr:", "*  Volvo XC60 er verdens f\u00f8rste bil med standardutstyr som automatisk bremser bilen i en kritisk situasjon. Volvo kaller systemet for City Safe. Det aktiveres i hastigheter under 30 km/t n\u00e5r f\u00f8reren unnlater \u00e5 reagere hvis bilen n\u00e6rmer seg en fotgjenger, bil eller annen hindring. Da griper City Safe inn, og vil normalt greie \u00e5 stanse bilen uten at f\u00f8reren gj\u00f8r noe som helst. For eksempel i tett k\u00f8kj\u00f8ring kan dette v\u00e6re nyttig, spesielt for dem som slipper nakkesleng i bilen foran.", "Jeg v\u00e5get aldri \u00e5 teste systemet i 30 km/t, men bare i halvparten av denne farten. Selv da er det sm\u00e5nifst \u00e5 merke den usynlige h\u00e5nden som stanser bilen noen centimeter unna hindringen. Gang etter gang. Fordi \u00e9n av tre bilulykker er p\u00e5kj\u00f8rsler bakfra, kan systemet gi f\u00e6rre ulykker.", "*  Det samme gjelder s\u00e5kalt adaptiv cruisekontroll, som automatisk reduserer farten hvis du n\u00e5r igjen en bil med lavere hastighet. Dermed vil din XC60 holde betryggende avstand til - og samme fart som - bilen foran.", "*  Et lyssignal passer ogs\u00e5 p\u00e5 avstanden til bilen foran. Denne avstanden kan f\u00f8reren selv velge, deretter gir et r\u00f8dt varsellys p\u00e5 frontruta beskjed om du kommer for n\u00e6rt. Kommer du enda n\u00e6rmere, blir lyset kraftigere, deretter blinker det.", "*  Radaren har 150 meter rekkevidde, og overf\u00f8rer, i likhet med kamera og sensor, fortl\u00f8pende trafikkinformasjon til datamaskin, som analyserer situasjonen og \u00f8yeblikkelig tar aff\u00e6re om fare oppst\u00e5r.", "*  Volvo XC60 har ogs\u00e5 \u00f8yne som f\u00f8lger med kant- og midtstripen. N\u00e5r bilen krysser en stripe uten at retningsviseren er p\u00e5, g\u00e5r en lydalarm. Hvis dette skjer flere ganger i l\u00f8pet av kort tid, skj\u00f8nner bilen at f\u00f8reren er trett. En rykende kaffekopp dukker opp p\u00e5 displayet sammen med en beskjed om at det er p\u00e5 tide med en pause.", "Fint og kult, men bare en forsmak. Volvo jobber med et system som overv\u00e5ker f\u00f8reren, og som registrerer de sm\u00e5 tegnene p\u00e5 at konsentrasjonen svikter. Vi vet at trette bilf\u00f8rere for\u00e5rsaker uhyggelig mange ulykker, s\u00e5 her er all hjelp verdifull.", "*  Alkol\u00e5s kan leveres p\u00e5 Volvo-bilene. Hvis man slik kan fjerne b\u00e5de trette og fulle sj\u00e5f\u00f8rer fra trafikken, er det tatt lange steg mot nullvisjonens gjennomf\u00f8ring.", "*  Blindsonealarm er en annen av Volvos hjelpere for sj\u00e5f\u00f8ren. Signaler forteller om fare, hvis bilen beveger seg mot et annet kj\u00f8ret\u00f8y som ligger skjult i blindsonen.", "*  XC60 har dessuten ekstra smale vindusstolper for godt utsyn fra bilen. Det er brukt h\u00f8ykvalitet st\u00e5l for \u00e5 beholde styrken i takkonstruksjonen.", "*  I en krisesituasjon klargj\u00f8res bremsene for n\u00f8dbremsing. Idet bremsepedalen trykkes inn, vil hydraulikk hjelpe f\u00f8reren til maksimal bremseeffekt, samtidig som n\u00f8dblinklysene aktiveres.", "*  Hvis sensorer registrerer at bilen er i ferd med \u00e5 velte, vil et stabilitetsprogram bremse hjulene individuelt i et fors\u00f8k p\u00e5 \u00e5 f\u00e5 bilen i balanse igjen. Hvis bilen likevel velter, strammes bilbeltene.", "*  Selvsagt har XC60 l\u00e5sningsfrie bremser (ABS), antiskrens og antispinn.", "*  Bilen har ogs\u00e5 et system som gir mer stabil kj\u00f8ring med tilhenger eller campingvogn.", "*  Firehjulstrekket bidrar ogs\u00e5 til \u00f8kt sikkerhet.", "*  Doble Xenon-lys (b\u00e5de n\u00e6r- og fjernlys) gir if\u00f8lge Volvo opptil 45 ekstra meter \u00e5 bremse p\u00e5 n\u00e5r man oppdager en faresituasjon i 100 km/t i m\u00f8rket.", "*  Kollisjonsputer rund baut er en selvf\u00f8lge. Noen er totrinns.", "*  Enda mer selvf\u00f8lgelig er bilbeltene. Sensorer utl\u00f8ser en kruttladning som strammer beltene \u00f8yeblikket f\u00f8r det skjer en kollisjon, og bilens \u00f8vrige sikringsfunksjoner aktiveres.", "*  Karosseriet har de mest moderne konstruksjonene for \u00e5 beskytte folk i bilen under en kollisjon. Det gjelder sammenst\u00f8t fra alle retninger.", "En Volvo XC60 med alle disse spesifikasjonene tilh\u00f8rer uten tvil markedets sikreste biler. Det gj\u00f8r ogs\u00e5 XC90. Men om denne storebroren i Volvo-familien har vi en adskillig mindre positiv historie p\u00e5 neste side."]}, {"field": "category0", "value": "bil"}, {"field": "contenthash", "value": "4ba0828702b72a79ad3935c2d7e07dfeb4896c405475e949fcf2ed218aea3d2d"}, {"field": "createtime", "value": "2017-03-06T07:29:14.000Z"}, {"field": "description", "value": "Volvo leder ikke jaget etter lave CO2-utslipp. Svenskene bryr seg mest om sikkerhet. Volvo XC60 er blant de aller tryggeste bilene p\u00e5 markedet. Her ser vi hvorfor."}, {"field": "dominantimage", "value": "http://www.adressa.no/incoming/article1277232.ece5/ALTERNATES/w980-default/Volvo_CX60_005_Cropped"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/40ae1e900ee3e54f7a75032286f1cf08759a4d41.jpg?5971a971"}, {"field": "dominantthumbnaildimensions", "value": "300x169"}, {"field": "heading", "value": "En trygg Volvo-historie -adressa.no"}, {"field": "id", "value": "40ae1e900ee3e54f7a75032286f1cf08759a4d41"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "mercedes-benz"}, {"field": "kw-concept", "value": ["bil", "sikreste bil", "bilen foran"]}, {"field": "kw-entity", "value": ["volvo xc60", "xenon", "city safe"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1277232.ece5/ALTERNATES/w980-default/Volvo_CX60_005_Cropped"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En trygg Volvo-historie"}, {"field": "og-type", "value": "article"}, {"field": "og-url", "value": "http://www.adressa.no/bil/article1193808.ece"}, {"field": "pageclass", "value": ["article"]}, {"field": "publishtime", "value": "2008-11-19T07:19:00.000Z"}, {"field": "recs-articleid", "value": "1517188"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-11-19T07:19:00.000Z"}, {"field": "recs-rawtitle", "value": "En trygg Volvo-historie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Volvo leder ikke jaget etter lave CO2-utslipp. Svenskene bryr seg mest om sikkerhet. Volvo XC60 er blant de aller tryggeste bilene p\u00e5 markedet. Her ser vi hvorfor."}, {"field": "thumbnail", "value": "http://content-thumbnail.cxpublic.com/content/thumbnail200x150/40ae1e900ee3e54f7a75032286f1cf08759a4d41.jpg?5971a971"}, {"field": "thumbnailfullheightdimensions", "value": "200x2175"}, {"field": "timestamp", "value": "2017-07-21T07:12:49.000Z"}, {"field": "title", "value": "En trygg Volvo-historie"}, {"field": "url", "value": "http://www.adressa.no/bil/article1193808.ece"}, {"field": "urlhash", "value": "40ae1e900ee3e54f7a75032286f1cf08759a4d41"}], "score": 0.72072375, "siteId": "9222270286501375973", "id": "40ae1e900ee3e54f7a75032286f1cf08759a4d41"}

