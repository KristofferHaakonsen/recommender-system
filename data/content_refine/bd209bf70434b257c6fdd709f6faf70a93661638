{"fields": [{"field": "modifiedtime", "type": "time", "value": "2016-04-01T12:54:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Arkitektur", "Hjemme hos", "Interi\u00f8r", "Bolig"]}, {"field": "author", "value": "hilde heian"}, {"field": "body", "value": ["Saken oppdateres.", "Man skulle kanskje tro at en ville h\u00f8re byens larm opp hit, men lyden av fuglekvitter er det eneste som bryter stillheten.", "Nede fra veien ser det tilsynelatende ut som om det r\u00f8dmalte huset ligger helt ute p\u00e5 skrenten.", "Her oppe i h\u00f8yden er den skr\u00e5nende tomten i Bellevuebakken likevel ikke s\u00e5 bratt.", "\u2014 F\u00f8rste gang vi kom p\u00e5 visning, opplevde vi dette som et trangt, lite hus. Etter \u00e5 ha bodd flere \u00e5r i en hvitmalt leilighet, virket det helt umulig med s\u00e5 mye furu. Men s\u00e5 oppdaget vi alle detaljene, at alt er p\u00e5 millimeteren og d\u00f8rene er bygget inn i panelet. Det er heller ikke sprengt vekk noe stein p\u00e5 tomten huset er bygget p\u00e5, forteller Erik Fr\u00f8nsdal. Boligene kom i byggesett med jernbanen fra Sverige til Voss under krigen:", "Hjemmet som han deler med konen, er arkitekt Sverre Lied sin egen bolig fra 1964, som Lied tegnet til seg og familien.", "Han var 82 \u00e5r gammel da han solgte huset til de n\u00e5v\u00e6rende eierne, men den gamle arkitekten tok regien for \u00e5 trygge fremtiden til boligen der han hadde bodd i en mannsalder.", "Fire ganger inviterte han de nye eierne p\u00e5 synfaringer i og utenfor huset for \u00e5 forsikre seg om at de kjente til bakgrunnen for hvorfor ting var blitt som de er.", "\u2014 Han var supersprek, som en fjellgeit, da han viste oss rundt her p\u00e5 tomten. I 2002 da vi overtok, var funkis i Norge hvite vegger og hard funksjonalisme. Folk var ikke s\u00e5 veldig interesserte i denne boligen. Det blir nok lettere for oss \u00e5 finne andre som vil kj\u00f8pe den. Vi hadde flaks, huset er en arv \u00e5 ta med seg, sier Kristine Monstad. Satte ett viktig premiss for kj\u00f8peren:", "Soverommene, som ligger p\u00e5 rekke etter hverandre i 1. etasje, har brede vindusflater fra vegg til vegg som slipper inn rikelig med lys og byr p\u00e5 flott utsikt over byen.", "Det st\u00e5ende panelet p\u00e5 veggene passer perfekt med bordene i taket. Over soveromsd\u00f8rene er det bygget klesskap inn i veggene p\u00e5 begge sider.", "Det gir maksimal plassutnyttelse, samtidig som oppbevaringsl\u00f8sningene ikke g\u00e5r ut over romf\u00f8lelsen.", "Parketten p\u00e5 gulvene og vinduskarmene er laget av den tropiske tresorten bilinga fra Sentral-Afrika. P\u00e5 grunn av omfattende hogst, har dette l\u00f8vtreet siden havnet p\u00e5 listen over utrydningstruet regnskogt\u00f8mmer.", "Den gang huset ble bygget, ble sv\u00e6re stokker med rundt\u00f8mmer fraktet opp til tomten, og s\u00e5 skar bygningsarbeiderne ut de 20 millimeter tykke gulvbordene p\u00e5 stedet.", "\u00d8nsket en hytte der man var mest mulig ute:", "Huset er bygget uten lister, noe som krever h\u00f8y grad av presisjonsarbeid for \u00e5 s\u00f8rge for at alle skj\u00f8ter og sammenf\u00f8yninger blir helt n\u00f8yaktige.", "Under det st\u00e5ende panelet p\u00e5 veggen, ligger det derimot en list ned mot gulvet, som n\u00e6rmest er skjult.", "\u2014 Alle detaljer er viktige, s\u00e5 vi m\u00e5 v\u00e6re kjempeforsiktige hvis vi skal gj\u00f8re noe. Da vi flyttet inn, sto skjenken plassert p\u00e5 tvers i stuen mot baksiden av trappen, og det var ogs\u00e5 en plassbygd briskesofa her. For \u00e5 \u00e5pne opp rommet, satte vi skjenken inn mot veggen. Vi fikk laget fire nye st\u00e5lspiler og forlenget rekkverket hos Minde Snekkeri, slik at det n\u00e5 g\u00e5r rundt hele trappen. Arkitekten ville ha v\u00e6rt glad hvis han hadde sett huset n\u00e5, konstaterer Erik Fr\u00f8nsdal.", "45-\u00e5ringen forteller om en gang han satt vendt mot peisen i stuen, og plutselig oppdaget at b\u00e5de den svarte, r\u00f8de og gule fargen i peisen ogs\u00e5 g\u00e5r igjen i kj\u00f8kkenrommet innenfor.", "Et glassfelt mellom kj\u00f8kkenveggen og taket har et speil innlagt i den midterste kanalen for \u00e5 skape en illusjon av at panelet i taket fortsetter innover i rommet.", "De har aldri angret:", "Videre forteller han at det Sverre Lied selv var aller mest forn\u00f8yd med, var at det innerste takbordet mot stueveggen var ni tommer, i stedet for \u00e5tte tommer, slik at han slapp \u00e5 f\u00e5 et kutt inn mot veggen \u00e5 ergre seg over n\u00e5r han l\u00e5 p\u00e5 sofaen i stuen og hvilte middag.", "\u2014 Vi syntes det var et fantastisk hus, men vi tenkte at vi sikkert ikke hadde r\u00e5d til \u00e5 kj\u00f8pe det. Da vi la inn et bud p\u00e5 prisantydningen, hadde det ligget ute for salg en stund, og det hadde v\u00e6rt to \u00e5pne visninger. Jeg traff tilfeldigvis takstmannen en gang etter at vi hadde flyttet inn og spurte ham om huset, og han karakteriserte det som noe av det styggeste han hadde sett, og mente at det m\u00e5tte totalrenoveres, sier Erik Fr\u00f8nsdal.", "Da paret pietetsfullt pusset opp de to badene som ligger side om side i 1. etasje, hadde rommene fungert utmerket i 50 \u00e5r.\u2014 Dette huset ville nok ikke ha overlevd 1980-tallet hvis det hadde blitt solgt tidligere. Da hadde det sikkert v\u00e6rt sm\u00e5rutete vinduer og tapetborder p\u00e5 veggene her. Vi slipte bare gulvet og lakket det f\u00f8r vi flyttet inn, presiserer Kristine Monstad. Hun arbeider med \u00e5 oversette tekniske tekster for programvare fra engelsk til norsk, og har jobbet som oversetter i mange \u00e5r n\u00e5. - Det er litt som \u00e5 v\u00e6re p\u00e5 en hytte:", "Ektemannen er medeier i et innend\u00f8rs golfsenter som broren hans driver. De to eier ogs\u00e5 Norges st\u00f8rste nettbutikk for golfutstyr.", "Sammen med tre andre partnere kj\u00f8per br\u00f8drene ogs\u00e5 flotte leiligheter i veletablerte boligstr\u00f8k som de leier ut til vanskeligstilte. Dette gj\u00f8r de i samarbeid med Husbanken og lokale kommuner.", "\u2014 Det er business, men det finnes sikkert mer sexy m\u00e5ter \u00e5 tjene penger p\u00e5. Vi har veldig gode erfaringer med denne typen langsiktig utleie som gjerne strekker seg over 20 \u00e5r. Det er v\u00e5rt pittelille bidrag til en annerledes boligpolitikk, sl\u00e5r han fast.", "Paret traff hverandre p\u00e5 utestedet Hulen for 23 \u00e5r siden. Hun var 18 \u00e5r og fersk student. Han jobbet p\u00e5 Hulen, var rockestjerne i bandet Fuzzsuckers og ga henne en \u00f8lbong f\u00f8r han gikk hjem.", "Et par dager etterp\u00e5 kom hun tilbake for \u00e5 lete etter et par \u00f8redobber som hun hadde mistet. Har laget sitt paradis:", "Tre uker senere dro han til England for \u00e5 studere \u00f8konomi. Da han kom hjem igjen tre \u00e5r senere, flyttet de sammen.", "\u2014 Vi er veldig glade i huset v\u00e5rt og liker godt \u00e5 v\u00e6re her alene, litt i fred. N\u00e5r jeg trenger en pause, g\u00e5r jeg gjerne en tur p\u00e5 fjellet. Samtidig tar det bare 20 minutter \u00e5 spasere inn til sentrum, understreker Kristine Monstad.Takterrassen bader i varm v\u00e5rsol. Panoramautsikten er s\u00e5 spektakul\u00e6r at det n\u00e6rmest f\u00f8les litt uvirkelig.", "Og selv om Bergen bokstavelig talt ligger for v\u00e5re f\u00f8tter, er det som \u00e5 v\u00e6re p\u00e5 en landlig, fredelig plett, langt, langt borte fra byens kav og st\u00e5k.", "\u2014 Vi skal en dag overlevere dette til noen andre. Arkitekten hadde en veldig klar misjon med \u00e5 fortelle oss alle detaljer, det var nesten som \u00e5 overta et lite museum. Han var ekstremt bevisst. Etter at vi kj\u00f8pte det, er det blitt til at vi nesten holder foredrag n\u00e5r folk kommer p\u00e5 bes\u00f8k. Da det ble solgt, var det ikke engang annonsert som funkishus. Jeg tror ikke folk skj\u00f8nte hva dette var. Vi kjente heller ikke s\u00e5 mye til den trenden, men vi har lest oss opp og blitt trygge p\u00e5 at det vi gjorde var et veldig godt valg, presiserer Erik Fr\u00f8nsdal. Lyst til \u00e5 se flere vakre hjem? Da anbefaler vi disse:"]}, {"field": "category0", "value": "bolig"}, {"field": "contenthash", "value": "3189722cce958adc1be93bfd677c6f9370eef5c2f75e2be123c1f06b3e8c6840"}, {"field": "createtime", "value": "2017-05-18T19:39:46.000Z"}, {"field": "description", "value": "Da de kj\u00f8pte huset, lovet Kristine Monstad og Erik Fr\u00f8nsdal arkitekten \u00e5 ikke gj\u00f8re noen store forandringer f\u00f8r de hadde bodd der i ett \u00e5r. 13 \u00e5r senere er fremdeles det meste som f\u00f8r."}, {"field": "heading", "value": "Svever over byen -adressa.no"}, {"field": "id", "value": "bd209bf70434b257c6fdd709f6faf70a93661638"}, {"field": "keyword", "value": ["Arkitektur", "Hjemme hos", "Interi\u00f8r", "Bolig"]}, {"field": "keywords", "value": "Arkitektur,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["vegg", "st\u00e5ende panelet", "hus"]}, {"field": "kw-entity", "value": ["bellevuebakken", "sentral-afrika", "husbanken", "hulen", "fuzzsuckers", "kristine monstad og erik fr\u00f8nsdal", "minde snekkeri"]}, {"field": "kw-location", "value": ["england", "sverige", "norge", "bergen", "voss"]}, {"field": "kw-pageclass", "value": "article"}, {"field": "kw-person", "value": ["sverre lied", "erik fr\u00f8nsdal", "kristine monstad"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/3cffd094-7e5e-4468-be5d-a8536adb43b1?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Svever over byen"}, {"field": "og-type", "value": "article"}, {"field": "og-url", "value": "http://www.adressa.no/bolig/Svever-over-byen-8817b.html"}, {"field": "pageclass", "value": ["article"]}, {"field": "publishtime", "value": "2016-04-02T09:00:00.000Z"}, {"field": "recs-articleid", "value": "8817"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-04-02T09:00:00.000Z"}, {"field": "recs-rawtitle", "value": "Svever over byen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Da de kj\u00f8pte huset, lovet Kristine Monstad og Erik Fr\u00f8nsdal arkitekten \u00e5 ikke gj\u00f8re noen store forandringer f\u00f8r de hadde bodd der i ett \u00e5r. 13 \u00e5r senere er fremdeles det meste som f\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/bd209bf70434b257c6fdd709f6faf70a93661638.jpg?594aeb74"}, {"field": "thumbnailfullheightdimensions", "value": "200x2475"}, {"field": "timestamp", "value": "2017-06-21T21:56:04.000Z"}, {"field": "title", "value": "Svever over byen"}, {"field": "url", "value": "http://www.adressa.no/bolig/Svever-over-byen-8817b.html"}, {"field": "urlhash", "value": "bd209bf70434b257c6fdd709f6faf70a93661638"}], "score": 0.39267337, "siteId": "9222270286501375973", "id": "bd209bf70434b257c6fdd709f6faf70a93661638"}

