{"fields": [{"field": "modifiedtime", "type": "time", "value": "2012-04-23T10:34:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5 er det stallen hos Jomar Blekkan p\u00e5 Jakobsli som er arenaen. Der st\u00e5r to-\u00e5ringen Borken og venter p\u00e5 Carl Petter Brun. Han trener den selv hver helg, mens mer proffe krefter har ansvaret ellers i uka. Diskusjonen rundt manglende oppslutning i Gran\u00e5sen har han f\u00e5tt med seg. Ikke alle argumentene vekker gode f\u00f8lelser.", "- Jeg blir oppr\u00f8rt og irritert hver gang jeg leser at Per Ottesen ble kastet ut av VM. Skj\u00f8vet ut i kulden. Hvilken interesse skulle noen i organisasjonen den gang ha av det? Det skjedde ikke slik. Det som skjedde, var at styret i VM p\u00e5 ski AS stilte seg sp\u00f8rsm\u00e5let: Hvem er rett person til \u00e5 lede dette videre? Per har hoved\u00e6ren for at Trondheim fikk VM, og han ledet dette arbeidet utmerket. Men alle er ikke like flinke til alt, og det var dette forholdet styret m\u00e5tte ta opp p\u00e5 et bestemt tidspunkt. Han skulle gj\u00f8re en jobb han ikke var god p\u00e5, og det var der det skar seg. Noen trodde at jeg personlig hadde interesse av \u00e5 v\u00e6re vertskap og st\u00e5 og \u00e5pne VM, men det var ting jeg ikke var god til. Jeg hadde ikke lyst. Jeg hadde mest lyst til \u00e5 g\u00e5 hjem. Det var denne jobben styret gjerne skulle hatt Per til \u00e5 gj\u00f8re, og det ble fors\u00f8kte i timevis \u00e5 overtale ham til \u00e5 fortsette. I stedet reiste han til Berlin og drev geriljavirksomhet mot VM. Slikt gj\u00f8r man bare ikke, sier Brun.", "Opptatt av resultat", "Diskusjonen rundt arrangementet i Gran\u00e5sen for en dr\u00f8y uke siden har rippet opp i forhold Brun for lengst har lagt bak seg. Hroar Stjernens uttalelser i Adresseavisen, om at sjela i Gran\u00e5sen forsvant ut med Per Ottesen, rister han litt oppgitt p\u00e5 hodet av.", "- Vi som jobbet i organisasjonen, var opptatt av en ting: F\u00e5 et skikkelig VM og et skikkelig resultat \u00f8konomisk. Vi var ikke opptatt av personlig profilering. Jeg var hyret inn som administrerende direkt\u00f8r og fikk presentert et m\u00e5l jeg skulle oppfylle \u00f8konomisk og sportslig. S\u00e5 vidt jeg registrerte ble begge deler en suksess.", "Personlig profilering", "- Hvorfor gikk det som det gikk?", "- En kan bare f\u00e5 svar p\u00e5 det man gj\u00f8r, ikke p\u00e5 det man ikke gj\u00f8r. Meget mulig det ville blitt samme suksess uansett. S\u00e5 vidt jeg husker, var det slik:", "Av de siste 30 millionene som Trondheim kommune bevilget, skulle de ha tilbake 15. Da resultatet forel\u00e5 - nesten 30 millioner kroner, hvorav 18 millioner var i kontanter og resten i utstyr - hadde jeg en diskusjon med r\u00e5dmann Axel Buch. Han var innstilt p\u00e5 at kommunen skulle yte et bidrag for \u00e5 f\u00f8re Gran\u00e5sen videre. Av de 15 millionene kommunen skulle ha igjen, ville de akseptere at 11 kom i utstyr og resten i penger. Da ville VM p\u00e5 ski ha sittet igjen med en egenkapital p\u00e5 rundt 12-14 millioner kroner. Men hva var folk opptatt av? Personlig profilering. Krangel om hvem som skulle v\u00e6re leder av skikretsen.", "Etter min oppfatning var Per opptatt av posisjon, og det ville han fortsatt ha f\u00e5tt hvis han hadde blitt med. Ingen av oss andre var interessert i \u00e5 skyve ham ut. Min oppgave i dette sluttet i juni 97. Da gikk jeg hjem.", "Kunne v\u00e6rt rikest", "- Mye av kritikken mot deg gikk nettopp p\u00e5 det; at du gikk hjem. Kritikerne hevder at en ildsjel \u00e0 la Ottesen ikke ville g\u00e5tt hjem, men blitt. Er ikke det et poeng?", "- Ingen spurte meg om jeg ville fortsette. Det er jo kanskje forst\u00e5elig, slik skifolket holdt p\u00e5 med personprofileringen sin. Hadde de i stedet gjort jobben sin, hadde de hatt \u00f8konomi til \u00e5 drive godt lenge. De kunne v\u00e6rt Norges rikeste skikrets. I stedet kranglet de om posisjoner. De var mer lojale overfor personer enn for selve arrangementet. Vi som kom inn fra n\u00e6ringslivet, hadde en annen bakgrunn. Vi var mest lojale overfor arrangementet, ikke for personene. I skiforbundet er det en egen komite som steller med hedersbevisninger. Det sier mye. Slikt driver ikke vi som kommer fra n\u00e6ringslivet med.", "- Hvis du var blitt spurt om \u00e5 fortsette, hva ville du svart?", "- Under visse forutsetninger ville jeg blitt med. Jeg var jo engasjert av kommunen for \u00e5 legge fram en etterbruksplan. Noen av oss hadde en visjon om at dagen etter VM skulle gravemaskinene rykke inn og bygge videre for framtida. Sponsorene var med. Entusiasmen var der. Men vi ble m\u00f8tt med null. Vi ble m\u00f8tt med pengekrangel. Merkevaren \u00abVM p\u00e5 ski\u00bb kunne gitt millioninntekter. Det ville kostet fem-seks millioner \u00e5 drive Gran\u00e5sen videre hvert \u00e5r, regnet vi ut.", "Ville krevd ro", "- Hvilke vilk\u00e5r ville du krevd?", "- Arbeidsfred. Og mulighet til \u00e5 f\u00f8lge en strategi. Da ville det v\u00e6rt mulig \u00e5 f\u00e5 noe til i Gran\u00e5sen.", "- Enn hvis noen spurte deg om \u00e5 bidra i dag?", "- Da ville jeg svart at jeg ikke har anledning. Tid.", "- Er det ikke litt underlig at ingen har spurt deg?", "- Objektivt sett er det litt rart. Jeg er blant dem som har stor erfaring med hva som skal til for \u00e5 skape en skifest, men slik det ble, var skifolket mest opptatt av seg selv og posisjonene sine, og da skj\u00f8nner jeg at de ikke spurte meg.", "Bedre \u00e5 la v\u00e6re", "- Hvorfor f\u00e5r ikke Gran\u00e5sen til en slik folkefest igjen?", "- VM p\u00e5 ski var tr\u00f8ndernes eget arrangement. Vi profilerte lokale sponsorer og f\u00f8lte eiendomsrett til VM. I dag kommer det en ferdig pakke fra FIS, med internasjonale sponsorer. Norske Skog kom med busser fullastede av ansatte til VM, og det var en lokal entusiasme i hver bedrift som var med og bidro. Hvorfor skulle de gj\u00f8re det samme for et ferdig opplegg fra FIS? Dette er kanskje den viktigste \u00e5rsaken til at Gran\u00e5sen aldri er blitt som i '97. Jeg mener det er bedre \u00e5 si nei til et skirenn i desember. Det er bedre \u00e5 ikke arrangere noe, enn \u00e5 lage et halvd\u00e5rlig renn. Jeg tror skifolket i Tr\u00f8ndelag har best av \u00e5 legge denne saken bak seg og konsentrere seg om framtida, sier Carl Petter Brun."]}, {"field": "category0", "value": "sport"}, {"field": "category1", "value": "sport|langrenn"}, {"field": "contenthash", "value": "51e7a747e20d393777e70f10327751e25228d549490b345ffdaf31831aca88ed"}, {"field": "createtime", "value": "2017-04-30T19:56:17.000Z"}, {"field": "description", "value": "VM-general Carl Petter Brun har knapt nok v\u00e6rt i Gran\u00e5sen siden 1997. - Jeg g\u00e5r p\u00e5 ski andre steder, sier han. Han mener Adresseavisen ikke har v\u00e6rt tilstrekkelig nyansert om det som skjedde i forkant av ski-VM 1997."}, {"field": "dominantimage", "value": "http://www.adressa.no/incoming/article1081672.ece5/ALTERNATES/w980-default/ver2%20Borken_og_Brun"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ced8fbca1f11f3b9c5e3f1b3760f3e02c15c1ef0.jpg?597a4f89"}, {"field": "dominantthumbnaildimensions", "value": "300x169"}, {"field": "heading", "value": "- Ottesen ble aldri kastet ut -adressa.no"}, {"field": "id", "value": "ced8fbca1f11f3b9c5e3f1b3760f3e02c15c1ef0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["langrenn", "sport"]}, {"field": "kw-classification", "value": "sports"}, {"field": "kw-concept", "value": ["ski", "styret", "spurt", "vidt", "personlig profilering", "person", "opptatt", "millioner"]}, {"field": "kw-entity", "value": ["m. skj\u00f8vet", "norges", "gran\u00e5sen", "jakobsli", "skog", "m. slikt", "adresseavisen", "per ottesen", "stjernens"]}, {"field": "kw-location", "value": ["tr\u00f8ndelag", "trondheim", "borken", "berlin"]}, {"field": "kw-pageclass", "value": "article"}, {"field": "kw-person", "value": ["jomar blekkan", "carl petter brun", "axel buch"]}, {"field": "kw-taxonomy", "value": ["sport", "sport/langrenn"]}, {"field": "og-image", "value": "http://www.adressa.no/incoming/article1081672.ece5/ALTERNATES/w980-default/ver2%20Borken_og_Brun"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ottesen ble aldri kastet ut"}, {"field": "og-type", "value": "article"}, {"field": "og-url", "value": "http://www.adressa.no/sport/langrenn/article36570.ece"}, {"field": "pageclass", "value": ["article"]}, {"field": "publishtime", "value": "2003-12-16T06:35:05.000Z"}, {"field": "recs-articleid", "value": "2526266"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|langrenn"}, {"field": "recs-publishtime", "value": "2003-12-16T06:35:05.000Z"}, {"field": "recs-rawtitle", "value": "- Ottesen ble aldri kastet ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/langrenn"]}, {"field": "teaser", "value": "VM-general Carl Petter Brun har knapt nok v\u00e6rt i Gran\u00e5sen siden 1997. - Jeg g\u00e5r p\u00e5 ski andre steder, sier han. Han mener Adresseavisen ikke har v\u00e6rt tilstrekkelig nyansert om det som skjedde i forkant av ski-VM 1997."}, {"field": "thumbnail", "value": "http://content-thumbnail.cxpublic.com/content/thumbnail200x150/ced8fbca1f11f3b9c5e3f1b3760f3e02c15c1ef0.jpg?597a4f89"}, {"field": "thumbnailfullheightdimensions", "value": "200x1106"}, {"field": "timestamp", "value": "2017-07-27T20:39:37.000Z"}, {"field": "title", "value": "- Ottesen ble aldri kastet ut"}, {"field": "url", "value": "http://www.adressa.no/sport/langrenn/article36570.ece"}, {"field": "urlhash", "value": "ced8fbca1f11f3b9c5e3f1b3760f3e02c15c1ef0"}], "score": 0.6688147, "siteId": "9222270286501375973", "id": "ced8fbca1f11f3b9c5e3f1b3760f3e02c15c1ef0"}

