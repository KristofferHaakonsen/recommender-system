{"fields": [{"field": "modifiedtime", "type": "time", "value": "2017-01-18T20:16:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Nummeropplysninga"}, {"field": "author", "value": "st\u00e5le lang\u00f8rgen"}, {"field": "body", "value": ["Saken oppdateres.", "Adresseavisen m\u00f8tte 31-\u00e5ringen p\u00e5 V\u00e6rnes tirsdag denne uken, da han kom tilbake etter det han beskriver som en tidlig juleferie til Asia.", "I midten av oktober i fjor ble Myrvold p\u00e5grepet av politiet , og siktet for grovt bedrageri og grovt underslag gjennom katalogselskapet Nummeropplysninga AS i Trondheim.", "Da Myrvold ble varetektsfengslet ble det opplyst at han skulle ha overf\u00f8rt store summer til utlandet . Han sier likevel at han ikke ble overrasket over at politiet lot ham reise ut av Norge i desember.", "- Nei, jeg er ikke overrasket over at politiet gir meg tillatelse til \u00e5 reise, men jeg er overrasket over at de tok passet mitt i utgangspunktet. Da jeg spurte om \u00e5 f\u00e5 passet tilbake, s\u00e5 var ikke det noe problem. Jeg har spilt med \u00e5pne kort om hvor jeg skulle dra, hvilke datoer jeg skulle reise og hvilke fly jeg har reist med, sier Myrvold, som samtidig avviser at han har overf\u00f8rt store summer til utlandet.", "- Det som er riktig er at det har v\u00e6rt noen utenlandske bankkontoer. Men det har v\u00e6rt summer som har v\u00e6rt spilling til Unibet, og der har vel politiet konkludert med at det er riktig det jeg forklarer, sier Myrvold.", "Fra kontorene i Fjordgata skal telefonselgerne i Nummeropplysninga AS ha lurt bedrifter og organisasjoner til \u00e5 signere avtaler om oppf\u00f8ring i nettkatalogen 1801, uten at bedriftene selv var klar over det .", "Samme dag som p\u00e5gripelsene sendte TV 2 en kritisk nyhetssak om selskapet, og p\u00e5gripelsene av b\u00e5de Myrvold og den daglige lederen ble filmet.", "- Jeg var p\u00e5 vei ut av kontoret mitt en s\u00f8ndag for noen m\u00e5neder siden, og skulle p\u00e5 reise til Stockholm. Utenfor sto det to stykker med kamera, og jeg skj\u00f8nte egentlig ingenting. S\u00e5 stormet politiet mot meg og la meg p\u00e5 panseret. Jeg fikk p\u00e5 h\u00e5ndjern og havnet p\u00e5 glattcelle i et par dager, sier Myrvold.", "I fengslingsm\u00f8tet to dager etterp\u00e5 ble han varetektsfengslet i fire uker, der de to f\u00f8rste ukene var under full isolasjon.", "- Det er ikke til \u00e5 stikke under en stol at det har v\u00e6rt en t\u00f8ff periode. Det har v\u00e6rt t\u00f8ft b\u00e5de for meg og familien min, og kanskje t\u00f8ffere for de rundt meg, sier Myrvold.", "If\u00f8lge politiet har det n\u00e5 kommet inn godt over 100 anmeldelser mot selskapet, og b\u00e5de Myrvold og den daglige lederen er siktet for det samme. Flere har ogs\u00e5 fortalt til Adresseavisen at de f\u00f8ler seg lurt av selskapet, blant annet Fretex i Trondheim .", "Likevel avviser Myrvold at selskapet har lurt noen. Han mener at de mange anmeldelsene for bedrageri skyldes omtalen i media, selv om det if\u00f8lge politiet hadde kommet 45 anmeldelser allerede f\u00f8r han ble varetektsfengslet.", "P\u00e5 sp\u00f8rsm\u00e5l om hvorfor s\u00e5 mange har anmeldt selskapet hvis de ikke har gjort noe galt, svarer han:", "- Jeg tror ikke at jeg skal g\u00e5 s\u00e5 mye n\u00e6rmere inn p\u00e5 det, for det vil bli en sak som dommeren vil se p\u00e5. Men klart folk blir forbannet og f\u00f8ler seg lurt n\u00e5r det er inntrykket som gis av media, sier Myrvold.", "Selskapets vanligste metode skal ha v\u00e6rt \u00e5 be bedrifter bekrefte kontaktopplysningene Nummeropplysninga AS hadde p\u00e5 dem, uten \u00e5 opplyse om at de kj\u00f8pte en tjeneste. Myrvold mener han kan dokumentere at folk har visst hva de har kj\u00f8pt.", "- N\u00e5r kunden f\u00e5r avtalen m\u00e5 de trykke p\u00e5 en gr\u00f8nn link for \u00e5 bekrefte den, men f\u00f8rst m\u00e5 de g\u00e5 gjennom siden for \u00e5 se pris og sum og hva slags tjeneste de kj\u00f8per. N\u00e5r de trykker p\u00e5 knappen vil det st\u00e5 takk for din ordrebekreftelse.", "- Det er \u00e5penbart mange som ikke har skj\u00f8nt det, og som f\u00f8ler seg lurt?", "- At mange ikke har skj\u00f8nt det er \u00e9n ting. Mange husker det kanskje ikke, eller har ikke tenkt over det. Vi ringte over 20 000 personer i m\u00e5neden, og det var stadig kunder som ringte oss og ville pr\u00f8ve en billigere tjeneste enn 1881, sier han.", "If\u00f8lge en kjennelse fra S\u00f8r-Tr\u00f8ndelag tingrett er det sannsynlig at nettopp 1881 har tapt penger p\u00e5 grunn av Nummeropplysningas virksomhet, og at de har grunnlag for et erstatningskrav .", "En IT-ekspert forklarte i retten at Nummeropplysninga hadde brukt en bloggmotor som basis for nettkatalogen, og at tjenesten hadde sv\u00e6rt begrenset s\u00f8kefunksjonalitet. Myrvold avviser at de solgte et verdil\u00f8st produkt.", "- Vi har levert et produkt, og folk som har kj\u00f8pt har f\u00e5tt produktet. Hvis de vil ha en premium-oppf\u00f8ring s\u00e5 f\u00e5r de ekstra logo, ekstra s\u00f8keord og ekstra informasjon. Vi er en ganske nyoppstartet nettkatalog, og vi m\u00e5 starte et sted vi ogs\u00e5. Vi kan ikke bruke 200 millioner p\u00e5 en hjemmeside n\u00e5r vi har 600 kunder, sier han.", "Facebook-profilen til Myrvold forteller om fester og reising, mens kilder har fortalt om kj\u00f8p av dyre champagneflasker p\u00e5 kjente utesteder i Trondheim . Myrvold skal ha g\u00e5tt med lommene fulle av tusenlapper, men vil ikke kommentere hvorfor politiet fant 330 000 kroner hjemme hos ham.", "- Vi har kanskje ikke gjort s\u00e5 mye mer enn andre, men vi har v\u00e6rt idiotiske og profilert oss i sosiale media. Og det er n\u00e5 slik i Trondheim at hvis du lykkes og tjener litt penger, s\u00e5 vil noen bli forbanna, sier Myrvold.", "- Du mener det er \u00e6rlige penger dere har festet for?", "- Ja, absolutt. Mye av pengene er ogs\u00e5 penger jeg har spart opp fra tidligere. Nummeropplysninga holdt jeg bare p\u00e5 med fra mars til oktober i fjor. Men selskapet begynte \u00e5 bli, og vi begynte \u00e5 tjene penger. Vi hadde kontakt med kunder daglig som var forn\u00f8yd med tjenesten, sier han.", "Myrvold representeres n\u00e5 av den kjente Oslo-advokaten John Christian Elden. Myrvold sier at han ser frem til rettssaken, og sier at han ikke vurderte \u00e5 bli i utlandet.", "- Nei. Det er selvf\u00f8lgelig mye artigere \u00e5 ligge p\u00e5 en strand og kose seg, men det svirrer noen tanker i hodet hele tiden. Jeg har familie og venner som \u00f8nsker \u00e5 v\u00e6re sammen med meg, og det viktigste for meg n\u00e5 er \u00e5 f\u00e5 belyst saken s\u00e5 jeg f\u00e5r den ut av verden, sier Myrvold, som denne uken ble sl\u00e5tt personlig konkurs .", "Han sier ogs\u00e5 at han har f\u00e5tt tilbud fra ulike akt\u00f8rer som \u00f8nsker \u00e5 snakke med ham om jobber.", "- Hvem \u00f8nsker \u00e5 ta en prat med en som b\u00e5de er siktet for grovt bedrageri og grovt underslag?", "- Det er flere salgsorganisasjoner som har tatt kontakt, blant annet fra Oslo. Jeg er bare siktet enda, jeg er ikke d\u00f8mt. S\u00e5 vi f\u00e5r se hva som skjer. Jeg gleder meg i hvert fall til at det blir en rettssak, der vi f\u00e5r belyst det som har skjedd, sier Myrvold.", "Politiadvokat Aage Sliper Midling ved Tr\u00f8ndelag politidistrikt sier politiet har gjort en vurdering om Myrvold skulle bli fratatt passet.", "Da han ble varetektsfengslet opplyste politiet at det hadde blitt overf\u00f8rt n\u00e6r 3,7 millioner kroner fra Nummeropplysninga AS til Myrvolds private konto, og at han skulle ha overf\u00f8rt store bel\u00f8p til utlandet.", "- Vi har etterforsket utenlandssporet, og etter en totalvurdering har vi kommet frem til at vilk\u00e5rene for \u00e5 ta fra ham passet ikke var til stede, sier Midling, som ikke \u00f8nsker \u00e5 kommentere dette ytterligere.", "Midling sier at det fortsatt gjenst\u00e5r arbeid i etterforskningen, og at det er for tidlig \u00e5 si n\u00e5r saken kan komme for retten."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "220941a50b6c3baf03d0b699083a89f1912288ec2bd67777c67b8b77eb903ed5"}, {"field": "createtime", "value": "2017-01-18T18:46:10.000Z"}, {"field": "description", "value": "Styreleder Jonas Voldhagen Myrvold i katalogselskapet Nummeropplysninga AS avviser at han har ledet et svindelselskap."}, {"field": "dominantimage", "value": "http://www.adressa.no/pluss/okonomi/article14079407.ece/gyjnqu/ALTERNATES/w980-default/MyrvoldVarnes14.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/87497bca5ef49ff1ae7bbf31c6b8286bd6c27bf8.jpg?598b54b8"}, {"field": "dominantthumbnaildimensions", "value": "300x169"}, {"field": "heading", "value": ["Bedragerisiktet katalogtopp feiret jul i utlandet -adressa.no", "P\u00e5gripelsen filmet", "Avviser svindel", "- Leverte et produkt", "Festing", "- Ser frem til rettssaken", "Tok ikke passet"]}, {"field": "id", "value": "87497bca5ef49ff1ae7bbf31c6b8286bd6c27bf8"}, {"field": "keyword", "value": "Nummeropplysninga"}, {"field": "keywords", "value": "Nummeropplysninga"}, {"field": "kw-category", "value": ["pluss", "okonomi"]}, {"field": "kw-classification", "value": "law-government-and-politics"}, {"field": "kw-company", "value": ["nummeropplysninga as", "facebook"]}, {"field": "kw-concept", "value": ["politiet", "grovt underslag", "grovt bedrageri", "selskapet", "daglige lederen", "penger", "dag", "sak", "reise"]}, {"field": "kw-entity", "value": ["fjordgata", "fretex", "adresseavisen", "unibet"]}, {"field": "kw-location", "value": ["stockholm", "v\u00e6rnes", "s\u00f8r-tr\u00f8ndelag", "oslo", "asia", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["john christian elden", "aage sliper midling", "jonas voldhagen myrvold"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14079407.ece/gyjnqu/ALTERNATES/w980-default/MyrvoldVarnes14.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bedragerisiktet katalogtopp feiret jul i utlandet"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/01/18/Bedragerisiktet-katalogtopp-feiret-jul-i-utlandet-14079408.ece"}, {"field": "pageclass", "value": ["article"]}, {"field": "publishtime", "value": "2017-01-18T18:44:16.000Z"}, {"field": "recs-articleid", "value": "14079408"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-01-18T18:44:16.000Z"}, {"field": "recs-rawtitle", "value": "Bedragerisiktet katalogtopp feiret jul i utlandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Styreleder Jonas Voldhagen Myrvold i katalogselskapet Nummeropplysninga AS avviser at han har ledet et svindelselskap."}, {"field": "thumbnail", "value": "http://content-thumbnail.cxpublic.com/content/thumbnail200x150/87497bca5ef49ff1ae7bbf31c6b8286bd6c27bf8.jpg?598b54b8"}, {"field": "thumbnailfullheightdimensions", "value": "200x2210"}, {"field": "timestamp", "value": "2017-08-09T18:30:16.000Z"}, {"field": "title", "value": "Den bedragerisiktede styrelederen hevder han ikke har gjort noe galt"}, {"field": "url", "value": "http://www.adressa.no/pluss/okonomi/2017/01/18/Bedragerisiktet-katalogtopp-feiret-jul-i-utlandet-14079408.ece"}, {"field": "urlhash", "value": "87497bca5ef49ff1ae7bbf31c6b8286bd6c27bf8"}], "score": 0.5464019, "siteId": "9222270286501375973", "id": "87497bca5ef49ff1ae7bbf31c6b8286bd6c27bf8"}

