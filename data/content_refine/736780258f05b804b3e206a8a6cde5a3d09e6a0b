{"fields": [{"field": "modifiedtime", "type": "time", "value": "2015-11-03T11:45:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Biltester", "Tester"]}, {"field": "author", "value": "jan harry svendsen"}, {"field": "body", "value": ["Saken oppdateres.", "Da Honda lanserte den f\u00f8rste generasjonen HR-V, br\u00f8t produsenten mange etablerte normer. For hvem kunne tenke seg \u00e5 kj\u00f8pe en firehjulsdrevet SUV med tre d\u00f8rer? Det var nemlig slik Honda presenterte bilen.", "Den skulle sl\u00e5 an blant de yngre og urbane, men her hjemme endte den ofte opp i innkj\u00f8rselen til den eldre garde. Ikke s\u00e5 rart, for bilen var enkel \u00e5 komme seg inn og ut av, samtidig som den tilb\u00f8d firehjulsdrift for en rimelig penge.", "Siden den gang har det kommet en rekke mindre SUV-er. Sammen med Opel Mokka og Mitsubishi ASX er Mazda CX-3 en av de aller meste popul\u00e6re i segmentet for de minste SUV-ene. Og n\u00e5 melder alts\u00e5 Honda seg p\u00e5 igjen.", "Nye dekk?", "Mazda CX-3 skiller seg ut i mengden, akkurat slik Honda HR-V gjorde da den ble lansert. En CX-3 er p\u00e5 st\u00f8rrelse med en Volkswagen Golf, og de kompakte ytre m\u00e5lene gj\u00f8r den lettkj\u00f8rt i byen. De kultiverte motorene passer dessuten bilen fint.Det er lett \u00e5 bli glad i Mazdaen med sin friske design, men i bakspeilet er det to \u00f8yne som forstyrrer idyllen: Etter ti \u00e5r i dvale har Honda pusset st\u00f8vet av HR-V. Denne gangen satser de ikke s\u00e5 mye p\u00e5 urbanisme, og \u00abmoro-faktoren\u00bb er mer eller mindre borte. HR-V har vokst seg st\u00f8rre og blitt seri\u00f8s.", "Parkert ved siden av hverandre er bilene omtrent like store, men Hondaen er noen f\u00e5 millimeter lengre, bredere og h\u00f8yere. Fra utsiden er de ekstra 19 millimeterne i lengden, de ekstra 7 millimeterne i bredden og de 70 millimeterne mer i h\u00f8yden ikke s\u00e5 lette \u00e5 se. Begge bilene virker kompakte, og slik oppfattes de ogs\u00e5 ute p\u00e5 veien.Men lukk opp d\u00f8rene, og du m\u00f8ter to forskjellige verdener. Bak rattet i Mazdaen er det kompakt og sportslig, mens det er mer luftig og komfortabelt bak rattet i Hondaen.", "Sammenlignet med HR-V blir Mazda CX-3 liten og trang. Takh\u00f8yden er d\u00e5rligere, og plassen i baksetet knappere. Honda HR-V kan fint fungere som en fullverdig familiebil, mens Mazdaen nok blir i trangeste laget.Det samme g\u00e5r igjen hva bagasjeplass gjelder. Hondaen sluker 470 liter bagasje med baksetene i bruk, og 1533 liter om du legger dem ned, mens Mazda CX-3 ikke laster mer enn 350 og 1260 liter.", "I praksis betyr disse tallene at du fint f\u00e5r med deg helgebagasjen i Hondaen \u2013 mens det blir en n\u00e6rmest umulig oppgave i Mazdaen.", "Og legger vi til den overlegne fleksibiliteten som Hondas Magic Seats legger for dagen, blir gapet enda st\u00f8rre. Med et h\u00e5ndgrep kan du sl\u00e5 opp sitteputen i HR-V og bruke gulvplassen til st\u00f8rre gjenstander \u2013 eller du kan enkelt legge ned baksetene og f\u00e5 et flatt gulv.", "Turtelleren er det st\u00f8rste instrumentet i Mazdaens interi\u00f8r, som i stor grad er uendret fra Mazda 2. Atmosf\u00e6ren er god, designet spenstig og kvalitetsf\u00f8lelsen helt p\u00e5 h\u00f8yde med det man finner i HR-V.Bak rattet i Hondaen finner man ikke samme lekenhet som i Mazdaen. F\u00f8rermilj\u00f8et er traustere, men ogs\u00e5 her er oversiktligheten god. Ikke alle kommer til \u00e5 like de nye ber\u00f8ringsf\u00f8lsomme knappene som ikke lar seg trykke inn.", "Mer enn \u00e9n gang opplevde vi at de reagerte tregt, og ikke alltid merket vi at man faktisk trykket p\u00e5 dem. Dermed er det Mazda som har det beste f\u00f8rermilj\u00f8et, og det er ogs\u00e5 her man sitter best. Men den innvendige st\u00f8yen er h\u00f8yere i Mazda CX-3 enn i HR-V.", "Ute p\u00e5 veien lurer den trinnl\u00f8se girkassen i HR-V sansene. Den f\u00e5r bilen til \u00e5 virke tregere enn den egentlig er, mens Mazdaen oppleves som kvikk med sin manuelle girkasse. Akselerasjonen fra 0 til 100 kilometer i timen klarer CX-3 p\u00e5 9,7 sekunder, mens HR-V bruker 10,6 sekunder.Det beste understellet er det likevel Honda HR-V som har. Nesten sportslig svipper den rundt hj\u00f8rnene og gjennom svingene, mens Mazdaen er mer tilbakeholden.", "Ogs\u00e5 styringen er raskere p\u00e5 HR-V \u2013 selv om forskjellene er marginale. Komfortmessig skiller det ogs\u00e5 lite, og selv om begge har visse utfordringer over de korteste ujevnhetene, er det p\u00e5 ingen m\u00e5te ukomfortabelt i noen av bilene. Det bidrar ogs\u00e5 de gode setene til.", "Luksuri\u00f8se Lexus er blitt agressiv:", "Bilkj\u00f8p er likevel mer enn kj\u00f8reegenskaper og plass. Det handler ogs\u00e5 til en stor del om pris \u2013 og her kommer ikke Honda spesielt bra ut. Med den trinnl\u00f8se automatkassen koster den mest velutstyrte utgaven av HR-V 316.000 kroner.Da har man forhjulsdrift og en 1,5 liters bensinmotor med 130 hestekrefter under panseret \u2013 i tillegg til assistentsystemer som trafikkskiltgjenkjenning, vingleassistent og et system som varsler ved fare for frontkollisjoner. Autobrems har HR-V ikke.", "Men det har Mazda CX-3 \u2013 og til en lavere pris. Med en to liters bensinmotor med 120 hk og automatgir koster den 279.000 kroner. Legger du til firehjulsdrift, som Mazda er alene om \u00e5 kunne levere, og beholder automatgiret, ender prisen p\u00e5 324.000 kroner \u2013 eller bare 8000 kroner mer enn Honda forlanger.", "Og akkurat det er den st\u00f8rste ripen i lakken p\u00e5 Hondaen, som ellers leverer bedre enn Mazda klarer med CX-3. Nyttige tips:", "Pris testbil (uten utstyr): 316.000 kroner", "Motor: 4-syl bensin. 1498 ccm. 130 hk v. 6600 o/min. 155 Nm v. 4600 o/min.", "Aks 0-100 (v\u00e5r m\u00e5ling m/CVT): 10,6 sek", "Toppfart: 187 km/t", "Forbruk (v\u00e5r m\u00e5ling): 0,68 l/min", "Utslipp: 120 gram", "M\u00e5l (LxBxH): 4294x1772x1605 mm", "Akselavstand: 2610 mm", "Bagasjerom (LxBxH): 808x1006x559", "Volum: 470/1533 liter", "Egenvekt: 1249 kg", "Pris testbil (uten utstyr): 259.000 kroner (m. automat: 279.000 kroner)", "Motor: 4-syl bensin. 1998 ccm. 120 hk v. 6000 o/min. 204 Nm v. 2800 o/min.", "Aks 0-100 (v\u00e5r m\u00e5ling ): * 9,7 sek", "Toppfart: 192 km/t", "Forbruk (v\u00e5r m\u00e5ling ): * 0,66 l/min", "Utslipp: 137 gram", "M\u00e5l (LxBxH): 4275x1765x1535 mm", "Akselavstand: 2570 mm", "Bagasjerom (LxBxH): 684x993x395", "Volum: 350/1260 liter", "Egenvekt : * 1155 kg", "* Manuell girkasse ."]}, {"field": "category0", "value": "bil"}, {"field": "contenthash", "value": "e48af3c3a2f5929b9b18c931e935531cf716ac4431844572e53a07e6d20283b2"}, {"field": "createtime", "value": "2017-05-01T01:33:04.000Z"}, {"field": "description", "value": "Etter ti \u00e5r er Honda HR-V tilbake. Er den god nok til skyve popul\u00e6re Mazda CX-3 ut av rampelyset?"}, {"field": "heading", "value": ["Test Honda HR-V og Mazda CX-3: Kompakt SUV-duell -adressa.no", "P\u00e5 st\u00f8rrelse med en Golf", "Inni er de ulike", "Magiske seter", "Ber\u00f8ringsknapper", "Tilbakeholden", "Dyr Honda", "Tekniske data:", "Honda HR-V", "Mazda CX-3"]}, {"field": "id", "value": "736780258f05b804b3e206a8a6cde5a3d09e6a0b"}, {"field": "keyword", "value": ["Biltester", "Tester"]}, {"field": "keywords", "value": "Biltester,Tester"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["lexus", "honda", "mazda"]}, {"field": "kw-concept", "value": ["motor", "kroner", "bak rattet", "m\u00e5l", "fint", "liter", "pris", "bilen", "kompakt", "bak", "legge"]}, {"field": "kw-entity", "value": ["opel mokka og mitsubishi asx", "hondaen", "mazda 2", "ute", "tester", "opel mokka", "mazda cx", "hondas magic seats", "volkswagen golf", "lxbxh", "honda hr", "mitsubishi asx", "mazdaen"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/925047c0-156b-486f-ab41-bf5216795629?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Test Honda HR-V og Mazda CX-3: Kompakt SUV-duell"}, {"field": "og-type", "value": "article"}, {"field": "og-url", "value": "http://www.adressa.no/bil/Test-Honda-HR-V-og-Mazda-CX-3-Kompakt-SUV-duell-7039b.html"}, {"field": "pageclass", "value": ["article"]}, {"field": "publishtime", "value": "2015-11-03T17:00:00.000Z"}, {"field": "recs-articleid", "value": "7039"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2015-11-03T17:00:00.000Z"}, {"field": "recs-rawtitle", "value": "Test Honda HR-V og Mazda CX-3: Kompakt SUV-duell -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Etter ti \u00e5r er Honda HR-V tilbake. Er den god nok til skyve popul\u00e6re Mazda CX-3 ut av rampelyset?"}, {"field": "thumbnail", "value": "http://content-thumbnail.cxpublic.com/content/thumbnail200x150/736780258f05b804b3e206a8a6cde5a3d09e6a0b.jpg?593e334f"}, {"field": "thumbnailfullheightdimensions", "value": "200x2397"}, {"field": "timestamp", "value": "2017-06-12T06:23:11.000Z"}, {"field": "title", "value": "Test Honda HR-V og Mazda CX-3: Kompakt SUV-duell"}, {"field": "url", "value": "http://www.adressa.no/bil/Test-Honda-HR-V-og-Mazda-CX-3-Kompakt-SUV-duell-7039b.html"}, {"field": "urlhash", "value": "736780258f05b804b3e206a8a6cde5a3d09e6a0b"}], "score": 1.8005718, "siteId": "9222270286501375973", "id": "736780258f05b804b3e206a8a6cde5a3d09e6a0b"}

