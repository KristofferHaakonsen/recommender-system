{"fields": [{"field": "modifiedtime", "type": "time", "value": "2014-02-26T07:18:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["siv ingrid ekra", "gemini.no"]}, {"field": "body", "value": ["Saken oppdateres.", "Arkeologer er interessert i skipsvrak. Ingeni\u00f8rer er opptatt av offshore overv\u00e5king og kartlegging for \u00e5 utnytte ressurser. Biologer vil avdekke habitater og omfang av planter og dyreliv. Tilstanden for planter og dyreliv forteller om vannets helse. Derfor er kartlegging og analyse av marine arter ogs\u00e5 viktig i milj\u00f8perspektiv, skriver gemini.no .", "Til dette bruker forskerne intelligente undervannsroboter og et nytt hyperspektralt undervannskamera. M\u00e5let med stadig mer avansert teknologi og metoder er at robotene selv skal forst\u00e5, planlegge og utf\u00f8re avansert arbeid under de ekstreme forholdene p\u00e5 havbunnen.", "\u2013 Those robots are fancy! utbryter Mauro Candeloro entusiastisk.", "Candeloro forsker p\u00e5 undervannsroboter sammen med Fredrik Dukan. Robotene kalles ROV, \u00abRemotely Operated Vehicle\u00bb (fjernstyrt fart\u00f8y).", "\u2013 Interessen for havbunnen er stor, men leie av skip, personell og materiell for ekspedisjoner p\u00e5 havet er kostbart. Det er komplisert \u00e5 unders\u00f8ke spesielle og vanskelige milj\u00f8er p\u00e5 havbunnen, sier Candeloro.", "AUR-Lab er et senter for anvendt forskning innenfor undervannsrobotikk med verdens st\u00f8rste laboratorium: Trondheimsfjorden. Marin utforskning, kartlegging og overv\u00e5king er det viktigste AUR-Lab bruker ROV til.", "Candeloro er stipendiat ved Institutt for marin teknikk og AMOS, Senter for autonome marine systemer , NTNU. Fredrik Dukan er stipendiat ved Institutt for teknisk kybernetikk. Disse fagmilj\u00f8ene jobber sammen med andre fagmilj\u00f8er ved AUR-Lab.", "Siden forskerne ikke kan oppleve hvordan det er p\u00e5 havbunnen, trenger de en smart m\u00e5te \u00e5 kontrollere ROV p\u00e5.", "\u2013 Dynamisk posisjonering (\u00abDynamic Positioning System\u00bb, DP System) kontrollerer automatisk og n\u00f8yaktig posisjon og bevegelser hos ROV, selv under ukjente forhold og ved alle typer oppdrag. Systemet er utviklet av AUR-Lab, forteller Candeloro.", "\u2013 DP System holder ROV i riktig posisjon og i en bestemt avstand til havbunnen. ROV bruker ikke anker, men er utstyrt med flere propeller som s\u00f8rger for \u00e5 holde fart\u00f8yet i st\u00f8dig posisjon, forklarer han.", "ROV m\u00e5 v\u00e6re n\u00e6r bunnen for \u00e5 kartlegge, men ikke for n\u00e6r fordi forskerne vil ha kartlagt s\u00e5 mye som mulig p\u00e5 en gang. Er ROV for h\u00f8yt over bunnen g\u00e5r det ut over lysforholdene. 2-3 meter over bunnen er passe.", "ROV beregner og kompenserer for str\u00f8mmer i vannet, gravitasjon og oppdrift.", "\u2013 Summen av gravitasjon som presser ROV ned og oppdriften som dytter ROV opp, blir en positiv kraft som dytter ROV opp. Vi sier at ROV har positiv oppdrift.", "Operat\u00f8ren p\u00e5 b\u00e5ten kan gripe inn og styre med joystick. Men operat\u00f8ren f\u00f8lger mest med p\u00e5 operasjonspanelet som viser alle sensorene p\u00e5 ROV. Alt som skjer med ROV under oppdraget logges slik at forskerne kan analysere etterp\u00e5.", "Les ogs\u00e5 Avsl\u00f8rer mysterier i polarnatta", "Oppdraget i dypet avhenger av at ROV holdes st\u00f8dig og man\u00f8vreres s\u00e5 presist som mulig. Det er sv\u00e6rt viktig at ROV g\u00e5r stabilt, og dette er det vanskeligste. Andre utfordringer er feiltoleranse og h\u00e5ndtering av feil, sikkerhet, hindringer i dypet og energi.", "Propeller og sensorer gj\u00f8r at ROV kan man\u00f8vreres forover-bakover, ned-opp, sidelengs, rotere, holdes i vater, holdes i posisjon, gi retning, dybde og fart, samt akselerere. Farten er normalt 0,3 m/s.", "Programmet m\u00e5ler alt som skjer med ROV og i omgivelsene. Dermed kan propellbevegelser kalkuleres f\u00f8r de faktisk skjer og propellene styres slik at de kompenserer for endringer som inntreffer.", "Kameraer brukes for \u00e5 identifisere, kartlegge og overv\u00e5ke habitater, koraller og svamper, mineraler samt inspisere r\u00f8r og annet p\u00e5 havbunnen.", "AUR-Lab og Ecotone , et spin-off selskap fra NTNU, samarbeider n\u00e5 om \u00e5 utvikle et nytt hyperspektralt undervannskamera. Teknikken er basert p\u00e5 optiske fingeravtrykk. Kameraet er f\u00f8lsomt for flere b\u00f8lgelengder enn r\u00f8d, gr\u00f8nn og bl\u00e5 (RGB).", "\u2013 Databaser med optiske fingeravtrykk er sv\u00e6rt nyttig. Det kan vi bruke for \u00e5 gjenkjenne objekter vi er spesielt interessert i p\u00e5 havbunnen, sier Candeloro.", "\u2013 Det hyperspektrale undervannskameraet har allerede kartlagt deler av Barentshavet med den nye teknikken. Kameraet er et stort skritt p\u00e5 veien videre for \u00e5 forst\u00e5 marin biologi og et effektivt verkt\u00f8y for \u00e5 inspisere undersj\u00f8iske r\u00f8rledninger, utdyper han.", "Et vanlig undervannskamera har sensorer som kun er f\u00f8lsomme for r\u00f8dt, gr\u00f8nt og bl\u00e5tt. Og under vann kan kameraet ta bilder av et begrenset omr\u00e5de.", "Vann absorberer lys, det vil si energi. Naturlig lys g\u00e5r ned til omtrent 20 meter, deretter blir det m\u00f8rkere og m\u00f8rkere. Dette avhenger noe av vannkvaliteten. ROV m\u00e5 uansett v\u00e6re n\u00e6r bunnen for \u00e5 ta bilder.", "\u2013 Bilder som tas med vanlige undervannskameraer blir gr\u00f8nnlige. Det er fordi gr\u00f8nt reflekteres i vannet og slik blir fanget opp av kameraet. Vi kan til en viss grad rekonstruere fargene i bildene igjen, sier Candeloro.", "R\u00f8de og bl\u00e5 b\u00f8lgelengder blir for det meste absorbert av vannet.", "P\u00e5 b\u00e5ten ser forskerne det ROV ser gjennom kameraene. ROV har flere kameraer og lyskastere.", "\u2013 ROV g\u00e5r frem og tilbake p\u00e5 et definert omr\u00e5de og tar bilder til omr\u00e5det er ferdig fotografert. Omr\u00e5det kan v\u00e6re et st\u00f8rre areal eller et skipsvrak. Kameraet dekker en 4-5 meter \u00abgate\u00bb, forklarer Candeloro.", "Hvert bilde som tas har n\u00f8yaktig posisjon. Mange av bildene vil overlappe hverandre delvis eller flyte over i hverandre.", "Et program analyserer bildene og gjenkjenner objekter, for eksempel en sj\u00f8stjerne. Hvis sj\u00f8stjerna er p\u00e5 to bilder, vil programmet tilpasse og overlappe bildene for \u00e5 gjengi motivet s\u00e5 godt som mulig. Til slutt setter kartprogrammer alle bildene sammen til flere typer 3D-kart.", "\u2013 Bildene har noe ulik vinkel fordi ROV bikker litt p\u00e5 seg p\u00e5 havbunnen. Programmet kompenserer for dette og gj\u00f8r kartet s\u00e5 bra som mulig. Men lite lys og den effekten sj\u00f8vann har p\u00e5 fargene er et problem, sier Candeloro.", "Mange typer teknologi kan brukes for \u00e5 avdekke havbunnen: flere former for avbildning, flere m\u00e5ter \u00e5 m\u00e5le akustikk p\u00e5 og fjernkontroll fra b\u00e5ten. Alt handler om smart styring og \u00e5 integrere mye informasjon for \u00e5 f\u00e5 kartlagt havbunnen.", "\u2013 I fremtidens marine leting vil funksjonene i ROV integreres og automatiseres enda mer. ROV vil ogs\u00e5 ta over mer av planlegging og beslutning selv, sier Candeloro.", "N\u00f8kkelordet er autonome operasjoner. Dataene skal analyseres i sanntid slik at roboten, ROV, forst\u00e5r hva som er rundt den og hva som er best \u00e5 gj\u00f8re for \u00e5 utf\u00f8re oppdraget.", "\u2013 V\u00e5r ROV er et perfekt verkt\u00f8y og laboratoriene perfekte forskningsmilj\u00f8er for \u00e5 utvikle denne teknologien, avslutter Mauro Candeloro.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "6aa59e63e4e476c15d3a7eb8cdc06a3bc71bd6e679f0add055d08ffb4874b365"}, {"field": "createtime", "value": "2015-11-25T07:48:26.000Z"}, {"field": "description", "value": "Undervannsroboter (ROV) gj\u00f8r avanserte oppgaver p\u00e5 havbunnen takket v\u00e6re mye informasjon og smart styring."}, {"field": "dominantimage", "value": "http://www.adressa.no/nyheter/okonomi/article9181603.ece/ALTERNATES/w980-default/Snorklipping-under-vann-700x350.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6fb42f15d55559f97ffdefe116714084ef7f6f7b.jpg?59526989"}, {"field": "dominantthumbnaildimensions", "value": "300x169"}, {"field": "heading", "value": ["ROV-drift p\u00e5 havbunnen -adressa.no", "Verdens st\u00f8rste laboratorium", "Dynamisk posisjonering", "Krefter i dypet", "Presis man\u00f8vrering", "Hyperspektralt kamera", "Gr\u00f8nn verden", "G\u00e5r frem og tilbake", "3D-kart", "Fremtidens marine leting"]}, {"field": "id", "value": "6fb42f15d55559f97ffdefe116714084ef7f6f7b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": ["technology-and-computing", "science"]}, {"field": "kw-concept", "value": ["fremtidens marine", "marine leting", "havbunnen", "optiske fingeravtrykk", "vanlig undervannskamera", "nytt hyperspektralt", "forsker", "smart styring", "nytt hyperspektralt undervannskamera", "gjenkjenne objekter", "hyperspektralt undervannskamera", "n\u00e6r bunnen", "n\u00f8yaktig posisjon", "bilder", "fremtidens marine leting", "vann", "kamera"]}, {"field": "kw-entity", "value": ["remotely operated vehicle", "ecotone", "senter", "v. alt", "u. fredrik dukan", "avsl\u00f8rer", "barentshavet", "institutt", "dynamic positioning system"]}, {"field": "kw-pageclass", "value": "article"}, {"field": "kw-person", "value": ["mauro candeloro", "fredrik dukan"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/nyheter/okonomi/article9181603.ece/ALTERNATES/w980-default/Snorklipping-under-vann-700x350.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "ROV-drift p\u00e5 havbunnen"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article9181605.ece"}, {"field": "pageclass", "value": ["article"]}, {"field": "publishtime", "value": "2014-02-26T07:10:47.000Z"}, {"field": "recs-articleid", "value": "9181605"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-02-26T07:10:47.000Z"}, {"field": "recs-rawtitle", "value": "ROV-drift p\u00e5 havbunnen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Undervannsroboter (ROV) gj\u00f8r avanserte oppgaver p\u00e5 havbunnen takket v\u00e6re mye informasjon og smart styring."}, {"field": "thumbnail", "value": "http://content-thumbnail.cxpublic.com/content/thumbnail200x150/6fb42f15d55559f97ffdefe116714084ef7f6f7b.jpg?59526989"}, {"field": "thumbnailfullheightdimensions", "value": "200x2403"}, {"field": "timestamp", "value": "2017-06-27T14:19:53.000Z"}, {"field": "title", "value": "ROV-drift p\u00e5 havbunnen"}, {"field": "url", "value": "http://www.adressa.no/nyheter/innenriks/article9181605.ece"}, {"field": "urlhash", "value": "6fb42f15d55559f97ffdefe116714084ef7f6f7b"}], "score": 0.8448445, "siteId": "9222270286501375973", "id": "6fb42f15d55559f97ffdefe116714084ef7f6f7b"}

