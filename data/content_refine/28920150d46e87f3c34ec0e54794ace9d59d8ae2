{"fields": [{"field": "modifiedtime", "type": "time", "value": "2015-07-15T13:52:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anders todal jenssen"}, {"field": "body", "value": ["Saken oppdateres.", "Arbeidslinja har v\u00e6rt god for landets \u00f8konomi, allerede f\u00f8r Norge fikk inntekter fra oljen \u00f8kte velstanden betraktelig. Mange har ogs\u00e5 framholdt arbeidets velsignelse for den enkeltes selvutfoldelse og livskvalitet. P\u00e5 1960- og 70-tallet gikk mange kvinner ut i l\u00f8nnsarbeid, og toinntektsfamiliene rykket snart fra eninntektsfamiliene i levestandard.", "Sv\u00e6rt f\u00e5 politikere t\u00f8r problematisere denne politikken, s\u00e6rlig i valgtider. I s\u00e5 m\u00e5te f\u00f8yde valgkampen i 2013 seg inn i en lang rekke norske valgkamper. Noe var imidlertid nytt. Tidligere har mantraet v\u00e6rt at det skal l\u00f8nne seg \u00e5 jobbe, men i valgkampen 2013 signaliserte flere politikere at de ville g\u00e5 lengre, det ble antydet vendinger at det var p\u00e5 tide med mer \u00abpisk\u00bb og mindre \u00abgulrot\u00bb, s\u00e6rlig overfor de uf\u00f8retrygdede. Denne politikken ble konkretisert da regjeringen la fram forslaget til statsbudsjett for 2015. Regjeringen foreslo \u00e5 skattlegge uf\u00f8retrygd som arbeidsinntekt, at barnetillegget i uf\u00f8retrygden ble redusert og at rentefradraget for gjeld for uf\u00f8retrygdede ble avviklet etter en overgangsperiode. Alt dette skulle motivere uf\u00f8retrygdede til \u00e5 arbeide mer, het det. Men vil det f\u00e5 flere uf\u00f8retrygdede ut i arbeid \u00e5 gj\u00f8re levek\u00e5rene for dem d\u00e5rligere?", "Begrepet \u00abstrukturell arbeidsl\u00f8shet\u00bb brukes gjerne av ekspertene om situasjoner der arbeidsstyrken ikke er tilpasset produksjonsforholdene eller de r\u00e5dende konkurranseforholdene. Sett fra arbeidss\u00f8kerens st\u00e5sted er det naturligvis produksjons- og konkurranseforholdene som ikke er tilpasset. Noen opplever som Erasmus Montanus, at de har kvalifisert seg ut av sin sosiale kontekst og bort fra hjemstedet, flere opplever at arbeidsplassen p\u00e5 hjemstedet blir nedlagt eller nedbemannet. De siste ti\u00e5rene har ettersp\u00f8rselen etter arbeidskraft endret seg i Norge. Ettersp\u00f8rselen etter ufagl\u00e6rt, manuell arbeidskraft har sunket, og dekkes i noen grad av arbeidskraft hentet inn fra utlandet. Mange arbeidsplasser har forsvunnet p\u00e5 grunn av automatisering. Ettersp\u00f8rselen etter arbeidskraft med profesjonsutdanninger eller akademiske utdanning har derimot \u00f8kt. Spesialiseringen i arbeidslivet er \u00f8kende og fleksibiliteten i arbeidsmarkedet avtar i takt med det. Mange av de som har mistet arbeidet i industrien har ikke den kompetansen som ettersp\u00f8rres i dag. For eldre arbeidstakere i manuelt arbeid har veien ofte v\u00e6rt kort til uf\u00f8retrygd eller tidlig pensjon. \u00d8ker det ettersp\u00f8rselen etter deres arbeidskraft om levek\u00e5rene deres forverres?", "Skolen er det viktigste instrumentet i sorteringssamfunnet. Gjennom 12 \u00e5rs utdanning f\u00e5r mange stimulert sin l\u00e6relyst og mestringsf\u00f8lelse. De g\u00e5r videre i utdanningssystemet. Andre f\u00e5r hver dag beskjed om at de ikke duger, og deres skoleprestasjoner blir gjerne gradvis d\u00e5rligere. Mange av dem orker ikke den daglige ydmykelsen og gir opp f\u00f8r 12 \u00e5rs utdanning er fullf\u00f8rt, f\u00f8rst og fremst elever p\u00e5 yrkesfag. Med Reform \u201994 ble de tradisjonelle fagutdanningene \u00abmodernisert\u00bb. Den moderne fagarbeideren skulle v\u00e6re fleksibel, omstillingsdyktig og ikke minst kompetent i allmennfag. Utdanningsministeren hevdet det ville v\u00e6re umulig for noen \u00e5 klare seg i framtidas arbeidsliv uten. Dessuten ville nok mange angre at de valgte yrkesfag, tenkte man. Derfor la reformen opp til at de som angret lettest mulig skulle kunne komme tilbake til allmennutdanningssporet. Signalet om hva som egentlig har verdi, kunne knapt v\u00e6rt tydeligere. Ut av klasserommene gikk de gamle fagarbeiderne som hadde tatt pedagogisk tilleggsutdanning, og inn kom allmennl\u00e6rere med noe tilleggsutdanning i praktiske fag. Det er n\u00e6rliggende \u00e5 karakterisere endringen som en \u00absnikakademisering\u00bb.", "Fra politisk hold uttrykkes det s\u00e6rlig \u00aburo\u00bb for de unge uf\u00f8retrygdede, unge som aldri har v\u00e6rt i arbeid. Det er det god grunn til. En betydelig del av denne gruppen har medf\u00f8dte handikapp som gj\u00f8r at de i liten grad lykkes i skolen. Den ekstraundervisningen de f\u00e5r er i praksis vesentlig mindre enn den de er tilkjent, og det de er tilkjent er i utgangspunktet utilstrekkelig. Uansett vil deres skoleprestasjon aldri n\u00e5 \u00abnormalen\u00bb. Vil det \u00f8ke deres attraktivitet p\u00e5 arbeidsmarkedet \u00e5 gj\u00f8re levek\u00e5rene for uf\u00f8retrygdede d\u00e5rligere? Er det rettferdig at de straffes for sine medf\u00f8dte handikapp?", "Hva s\u00e5 med de arbeidsuvillige, de s\u00e5kalte \u00abNAVerne\u00bb som heller vil leve av velferdsstatens penger enn arbeide? De finnes nok, men utgj\u00f8r et beskjedent mindretall av de dr\u00f8yt 300.000 uf\u00f8retrygdede. For de fleste er problemet at ingen ettersp\u00f8r deres arbeidskraft, eller at de har redusert arbeidsevne. Det er ingenting som tyder p\u00e5 at dette vil endre seg de n\u00e6rmeste \u00e5ra. Snarere tvert om. Ettersp\u00f8rselen etter ufagl\u00e6rt arbeidskraft blir stadig mindre. Vi har bak oss en periode med eksepsjonell velstandsvekst i Norge. Gjennom den lange h\u00f8ykonjunkturen greide ikke skiftende regjeringer \u00e5 f\u00e5 flere mennesker med funksjonshemming ut i arbeid. \u00c5 bruke mer \u00abpisk\u00bb er en symbolpolitikk som nok har sitt publikum, men det l\u00f8ser ikke noe problem, s\u00e6rlig ikke n\u00e5r stolene i stolleken forsvinner raskere enn f\u00f8r."]}, {"field": "category0", "value": "meninger"}, {"field": "contenthash", "value": "ae65563faa167116bc88aef3753a324b0b1d5990b66201ea32dabbd61081630a"}, {"field": "createtime", "value": "2016-11-06T08:15:47.000Z"}, {"field": "description", "value": "I valgkampen 2013 var det et sterkt fokus p\u00e5 \u00abarbeidslinja\u00bb: Gjennom ti\u00e5r har regjeringer av skiftende farge \u00f8nsket \u00e5 \u00f8ke arbeidsstyrken og dermed landets samlede produksjon og rikdom."}, {"field": "dominantimage", "value": "http://www.adressa.no/meninger/article11315471.ece/nea9y3/ALTERNATES/w980-default/Nav%20Orkdal%20260615.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28920150d46e87f3c34ec0e54794ace9d59d8ae2.jpg?5942df0b"}, {"field": "dominantthumbnaildimensions", "value": "300x169"}, {"field": "heading", "value": "Hjelper det med pisk n\u00e5r en leker stolleken? -adressa.no"}, {"field": "id", "value": "28920150d46e87f3c34ec0e54794ace9d59d8ae2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "careers"}, {"field": "kw-concept", "value": ["arbeidskraft", "\u00f8ke", "medf\u00f8dte handikapp", "utdanning", "arbeid", "leker stolleken", "\u00e5rs utdanning", "uf\u00f8retrygden", "ettersp\u00f8rselen"]}, {"field": "kw-entity", "value": "erasmus montanus"}, {"field": "kw-location", "value": ["reform", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article11315471.ece/nea9y3/ALTERNATES/w980-default/Nav%20Orkdal%20260615.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjelper det med pisk n\u00e5r en leker stolleken?"}, {"field": "og-type", "value": "article"}, {"field": "og-url", "value": "http://www.adressa.no/meninger/article11315472.ece"}, {"field": "pageclass", "value": ["article"]}, {"field": "publishtime", "value": "2015-07-15T04:00:00.000Z"}, {"field": "recs-articleid", "value": "11315472"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2015-07-15T04:00:00.000Z"}, {"field": "recs-rawtitle", "value": "Hjelper det med pisk n\u00e5r en leker stolleken? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I valgkampen 2013 var det et sterkt fokus p\u00e5 \u00abarbeidslinja\u00bb: Gjennom ti\u00e5r har regjeringer av skiftende farge \u00f8nsket \u00e5 \u00f8ke arbeidsstyrken og dermed landets samlede produksjon og rikdom."}, {"field": "thumbnail", "value": "http://content-thumbnail.cxpublic.com/content/thumbnail200x150/28920150d46e87f3c34ec0e54794ace9d59d8ae2.jpg?5942df0b"}, {"field": "thumbnailfullheightdimensions", "value": "200x1249"}, {"field": "timestamp", "value": "2017-06-15T19:24:59.000Z"}, {"field": "title", "value": "Hjelper det med pisk n\u00e5r en leker stolleken?"}, {"field": "url", "value": "http://www.adressa.no/meninger/article11315472.ece"}, {"field": "urlhash", "value": "28920150d46e87f3c34ec0e54794ace9d59d8ae2"}], "score": 0.93295443, "siteId": "9222270286501375973", "id": "28920150d46e87f3c34ec0e54794ace9d59d8ae2"}

