{"fields": [{"field": "modifiedtime", "type": "time", "value": "2012-05-31T20:06:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "fredrik larsen/ aftenposten.no"}, {"field": "body", "value": ["Saken oppdateres.", "Krisetidene i internasjonal luftfart kan gj\u00f8re det enklere \u00e5 bli oppgradert, if\u00f8lge magasinet Cond\u00e9 Nast Traveller.", "Enkelt fortalt: P\u00e5 businessklasse er det tomt, mens \u00f8konomikabinen er full, takket v\u00e6re kutt i antall avganger og lavere priser. Da \u00f8ker sjansen for at flyet blir overbooket, og at noen m\u00e5 ta p\u00e5 seg belastningen med \u00e5 fly p\u00e5 business i stedet for p\u00e5 \u00f8konomi.", "Samtidig er flyselskapene strengere n\u00e5r det gjelder oppgradering: Det holder ikke lenger \u00e5 sjarmere de ansatte i innsjekkingen eller ved utgangen. British Airways anser n\u00e5 \u00abpassasjer-oppgradering uten korrekt betaling eller autorisasjon\u00bb som bedrageri, og en handling som kan f\u00f8re til avskjedigelse for den ansatte som m\u00e5tte finne p\u00e5 \u00e5 gj\u00f8re dette.", "Likevel, noen snarveier finnes til en komfortabel plass fremst i flyet, med ekstra rom til beina, bredere seter og service p\u00e5 h\u00f8yere niv\u00e5.", "- Den helt enkle regelen for \u00e5 bli oppgradert er: Du m\u00e5 v\u00e6re medlem av bonusprogrammet. Selv da er det ikke garantert. Jeg har flydd mange hundre tusen kilometer, og har gullstatus hos flere flyselskaper, men jeg blir fortsatt bare oppgradert hvis de trenger setet mitt, sier Richard Quest, kjent programleder fra CNN .", "Randy Petersen, redakt\u00f8r for magasinet Inside Flyer sier:", "- I viktige ferieperioder, n\u00e5r det er f\u00e6rre forretningsreisende, \u00f8ker sjansen for \u00e5 f\u00e5 en oppgradering. Men det er pengene som r\u00e5r for tiden. Den som har betalt mest for \u00f8konomibilletten blir oppgradert f\u00f8r en som har status midt p\u00e5 treet i bonusprogrammet.", "Rajan Datar, programleder for BBC-programmet Fast:Track, mener det er en forskjell i flyselskapenes vilje til \u00e5 gi bort plasser p\u00e5 business:", "- Flyselskaper som greier \u00e5 presse ut hver siste krone ved \u00e5 lage forskjeller mellom kabinene, for eksempel ved \u00e5 ta betalt for seter med ekstra beinplass, er minst troende til \u00e5 oppgradere folk gratis. Mitt r\u00e5d er \u00e5 kle seg pent og opptre sv\u00e6rt h\u00f8flig overfor de ansatte i innsjekkingen, sier han.", "Cond\u00e9 Nast Traveller har flere tips til jakten p\u00e5 en plass p\u00e5 den forgjettede forretningsklassen:", "Betal for mer billetten: Behovet for \u00e5 oppgradere passasjerer oppst\u00e5r typisk n\u00e5r \u00f8konomikabinen er overbooket, og det er ledige plasser p\u00e5 business. Den som har betalt mest for flybilletten i utgangspunktet, har st\u00f8rst sjanse for \u00e5 bli flyttet frem foran i flyet. Reiser du p\u00e5 en dyr, fleksibel \u00f8konomibillett st\u00e5r du med andre ord sterkere i oppgraderingsl\u00f8pet enn dersom du har kj\u00f8pt turen til sterkt rabattert pris.", "V\u00e6r en lojal kunde: Sett filmen Up in the Air? Der spiller George Clooney den h\u00f8yt gasjerte konsulenten Ryan Bingham som flyr USA rundt p\u00e5 f\u00f8rste klasse for \u00e5 gi folk sparken. Han har \u00e9n viktig regel: V\u00e6r lojal mot flyselskap og hotell, det gir avkastning i form av fordeler. Cond\u00e9 Nast Traveller sier det slik: Hold deg til ett flyselskap (eller i praksis: \u00e9n flyallianse), og jobb deg opp til h\u00f8yest mulig status i ett bonusprogram. Flyselskapene vil gjerne premiere lojale kunder. Har du gullkort, og reiser p\u00e5 fullpris-\u00f8konomibillett, kan du i mange tilfeller v\u00e6re p\u00e5 god vei inn p\u00e5 business allerede lenge f\u00f8r avgang.", "Bruk bonuspoeng: Flyselskapenes lojalitetsprogrammer gir normalt mulighet til \u00e5 oppgradere ved \u00e5 bruke bonuspoeng. Her kan det likevel ligge begrensninger, slik at du ikke f\u00e5r lov \u00e5 oppgradere p\u00e5 flyvninger der det forventes mange forretningsreisende.", "Kj\u00f8p deg opp: British Airways tilbyr muligheten til \u00e5 kj\u00f8pe oppgradering p\u00e5 flyplassen for en fast sum - for tiden 89 pund for \u00e5 fly business i Europa og 150 pund for \u00e5 sitte i \u00f8konomi ekstra-klassen p\u00e5 reiser ut i verden for \u00f8vrig. Andre selskaper har en ad hoc-tiln\u00e6rming til \u00e5 kj\u00f8pe seg opp til en h\u00f8yere klasse, men det er verdt \u00e5 sp\u00f8rre n\u00e5r du sjekker inn.", "Kle deg pent: Tilfeldig, gratis oppgradering er usikkert \u00e5 satse p\u00e5. Men if\u00f8lge ekspertene \u00f8ker sjansen for \u00e5 bli plukket ut hvis du ser presentabel ut - som om du helt naturlig h\u00f8rer hjemme p\u00e5 business. Du b\u00f8r dessuten v\u00e6re en uproblamtisk passasjer: En bestilling av spesialmat p\u00e5 flyet kan v\u00e6re nok til \u00e5 \u00f8delegge sjansen for oppgradering. I tillegg b\u00f8r du helst reise alene. Ofte kan det v\u00e6re snakk om kun ett ledig sete, og da styrer flyselskapene unna par.", "Ikke v\u00e6r for kresen: Med en bred definisjon av hva det vil si \u00e5 bli oppgradert, er det lettere \u00e5 bli tilfredsstilt. Et par som reiser sammen, vil kanskje sette pris p\u00e5 \u00e5 ha et ledig sete mellom seg. Ved \u00e5 velge sete A og C ved innsjekking kan en h\u00e5pe at B-setet i midten forblir tomt. Skulle det likevel dukke opp en passasjer, kan en alltids bli enige om \u00e5 bytte seter slik at paret f\u00e5r sitte sammen. Mange vil foretrekke en romsligere plass ved n\u00f8dutgangen, og ikke alle selskaper tar betalt for dette godet."]}, {"field": "category0", "value": "forbruker"}, {"field": "contenthash", "value": "5fc344eb13f9068c5b1d609b4a28bfc679ab6d509acd32ff500fe8f57d6d34f3"}, {"field": "createtime", "value": "2017-03-30T11:43:54.000Z"}, {"field": "description", "value": "Flykrisen gir raskere vei til oppgradering."}, {"field": "dominantimage", "value": "http://www.adressa.no/incoming/article1345554.ece5/ALTERNATES/w980-default/fly2_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0cc8ad8df6b883de79210906dc893a2334297a72.jpg?5981994c"}, {"field": "dominantthumbnaildimensions", "value": "300x169"}, {"field": "heading", "value": ["Slik kommer du inn p\u00e5 business-klasse -adressa.no", "Finnes snarveier", "Businessbilletter til halv pris", "Premierer gode kunder", "Alene med slips"]}, {"field": "id", "value": "0cc8ad8df6b883de79210906dc893a2334297a72"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-concept", "value": ["flyselskap", "oppgradering", "fly", "business", "oppgradert", "sete", "betal", "\u00f8ker sjansen", "plass"]}, {"field": "kw-entity", "value": ["up in the air", "fast", "b-setet", "datar", "alene", "airways", "inside flyer", "cond\u00e9 nast traveller"]}, {"field": "kw-location", "value": "europa"}, {"field": "kw-pageclass", "value": "article"}, {"field": "kw-person", "value": ["george clooney", "ryan bingham", "richard quest", "randy petersen"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1345554.ece5/ALTERNATES/w980-default/fly2_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik kommer du inn p\u00e5 business-klasse"}, {"field": "og-type", "value": "article"}, {"field": "og-url", "value": "http://www.adressa.no/forbruker/article1449542.ece"}, {"field": "pageclass", "value": ["article"]}, {"field": "publishtime", "value": "2010-02-23T16:38:38.000Z"}, {"field": "recs-articleid", "value": "1236065"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2010-02-23T16:38:38.000Z"}, {"field": "recs-rawtitle", "value": "Slik kommer du inn p\u00e5 business-klasse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Flykrisen gir raskere vei til oppgradering."}, {"field": "thumbnail", "value": "http://content-thumbnail.cxpublic.com/content/thumbnail200x150/0cc8ad8df6b883de79210906dc893a2334297a72.jpg?5981994c"}, {"field": "thumbnailfullheightdimensions", "value": "200x1515"}, {"field": "timestamp", "value": "2017-08-02T09:20:12.000Z"}, {"field": "title", "value": "Slik kommer du inn p\u00e5 business-klasse"}, {"field": "url", "value": "http://www.adressa.no/forbruker/article1449542.ece"}, {"field": "urlhash", "value": "0cc8ad8df6b883de79210906dc893a2334297a72"}], "score": 0.7101141, "siteId": "9222270286501375973", "id": "0cc8ad8df6b883de79210906dc893a2334297a72"}

