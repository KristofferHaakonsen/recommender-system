{"fields": [{"field": "modifiedtime", "type": "time", "value": "2016-10-25T18:06:39.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trine melheim n\u00e6ss"}, {"field": "body", "value": ["Saken oppdateres.", "Hvis m\u00e5let er \u00e5 forbrenne flest kalorier i l\u00f8pet av 45 minutters trening, hersker det ingen tvil hos Halvor Lauvstad, treningsekspert og forfatter bak boken \"Best i l\u00f8ping\" og \"Maks fettforbrenning p\u00e5 8 uker\".", "\u2014 L\u00f8p s\u00e5 raskt du kan p\u00e5 minuttene du har til r\u00e5dighet. Det gir h\u00f8yest fettforbrenning og kaloriforbruk, og noe du alltid kan gj\u00f8re s\u00e5 lenge du har beina med deg, sier Lauvstad.", "Jo h\u00f8yere intensitet du har i treningen, desto h\u00f8yere blir den totale forbrenningen i l\u00f8pet av treings\u00f8kten.", "Lauvstad er utdannet helse- og treningsterapeut fra Norges idrettsh\u00f8gskole, og forklarer at det er mange myter om hvilke treningsformer som er de mest effektive hvis man kun skal tenke p\u00e5 kaloriforbrenning. Ogs\u00e5 i treningsbransjen er det mye vrangl\u00e6re, mener han.", "\u2014 Mange skj\u00f8nner ikke hvordan kroppen skaper forbrenning. Det har kanskje ogs\u00e5 med at mange synes det er kjedelig eller ubehagelig \u00e5 jogge i tre kvarter og gjerne \u00f8nsker at andre \u00abmer behagelige\u00bb treningsformer er mer effektive enn de faktisk er. Men det er udiskutabelt ekstremt effektivt. Mange har lest denne saken:", "\u2022 Super-skeptikeren: \u2013 Dette er den mest effektive m\u00e5ten \u00e5 g\u00e5 ned i vekt", "For \u00e5 regne ut kaloriforbruket helt n\u00f8yaktig, brukes utstyr som m\u00e5ler en persons oksygenforbruk i aktivitet.", "\u2014 N\u00e5r kroppen har brukt en liter oksygen, har du forbrent ca. fem kalorier, forklarer Lauvstad.", "Han gir f\u00f8lgende eksempel:", "\u2022 En mann veier 100 kilo og tilbakelegger 7 kilometer p\u00e5 45 minutter. Han har da brukt 700 kalorier p\u00e5 l\u00f8peturen.", "\u2022 Hvis personen klarer \u00e5 l\u00f8pe 10 kilometer p\u00e5 45 minutter, vil forbrenningen p\u00e5 turen v\u00e6re om lag 1000 kcal.", "\u2022 Hvis personen g\u00e5r i stedet for \u00e5 l\u00f8pe i 45 minutter, vil personen tilbakelegge omtrent fire kilometer og forbrenne cirka 300 kcal.", "Det er alts\u00e5 betydelig forskjell b\u00e5de i fart, tilbakelagt distanse og forbrenning n\u00e5r man l\u00f8per istedenfor \u00e5 g\u00e5.", "Professor ved NTNU, Jan Helgerud, har gitt ut utallige forskningsartikler om trening og fysiologi, og har i flere \u00e5r samarbeidet med flere toppidrettsut\u00f8vere.Helgerud opplyser at dersom du vil omsette mest mulig fett i l\u00f8pet av 45 minutter, skal du p\u00e5 trenings\u00f8kten ligge p\u00e5 moderat intensitet, alts\u00e5 mellom 60 og 80 % av din makspuls. (Slik at det fremdeles er mulig \u00e5 snakke litt).", "Les ogs\u00e5:", "\u2022 Slik f\u00e5r du effekt av den rolige treningen", "\u2014 L\u00f8per du raskere, g\u00e5r fettomsetning litt ned. Hvis du l\u00f8per saktere g\u00e5r ogs\u00e5 fettomsetningen litt ned, for da omsetter du mindre energi, sier professoren.", "Dersom det imidlertid er snakk om \u00e5 omsette mest energi, ikke kun fett, i l\u00f8pet av selve trenings\u00f8kten p\u00e5 45 minutter, har Lauvstad helt rett, sier Helgerud.", "NTNU-professoren understreker at det er forskjell p\u00e5 fettomseting her og n\u00e5, og hvordan man kan bruke en trenings\u00f8kt til \u00e5 \u00f8ke evnen til \u00e5 \u00f8ke fettomsetningen", "\u2014 For \u00e5 \u00f8ke evnen til \u00e5 bruke fett som drivstoff, b\u00f8r du trene intervaller. Intervalltrening \u00f8ker oksygenopptaket ditt, og det er det som bestemmer fettomsetningen din.", "Hvis du skal trene intervaller, m\u00e5 du ligge over 85 % av makspuls. Du skal bli andpusten og det skal ikke v\u00e6re lett \u00e5 snakke, forklarer Helgerud.", "- Hvor forsvinner egentlig fettet?", "\u2014 Det g\u00e5r rett ut i luften, gjennom pusten. La oss si at du g\u00e5r ned ti kilo fett, da g\u00e5r om lag \u00e5tte og en halv kilo av disse ut gjennom pusten som karbondioksid og vann, sier professoren.", "Skal du bli kvitt fett m\u00e5 du alts\u00e5 gj\u00f8re jobb som gj\u00f8r at du blir andpusten.", "NTNU-professoren foresl\u00e5r f\u00f8lgende trening for \u00e5 \u00f8ke evnen til \u00e5 \u00f8ke fettomsetningen.", "\u2022 G\u00e5 eller l\u00f8p i motbakk 4x4 minutter", "Du skal bli godt andpusten, men ikke bli utmattet (omtrent 20 slag/min under makspuls).", "Helgerud anbefaler \u00e5 bruke applikasjonen \u00abMyBioAge\u00bb til treningen. Han har utviklet denne sammen med NTNU-kollega Jan Hoff. Gratisappen gir instruksjon om hvordan man skal gj\u00f8re intervalltreningen og gir ditt maksimale oksygenopptak basert p\u00e5 hva du gjorde i trenings\u00f8kten.", "I tillegg f\u00e5r du en biologisk alder, basert p\u00e5 et gjennomsnitt.", "Mange tror at det kun handler om \u00e5 ha h\u00f8y puls for at trenings\u00f8kten skal v\u00e6re effektiv, men det kan du f\u00e5 av andre faktorer, forklarer Halvor Lauvstad.", "Som \u00e5 v\u00e6re nerv\u00f8s for eksempel, eller v\u00e6re i d\u00e5rlig form.Den eneste treningsformen som kan konkurrere mot l\u00f8ping med tanke p\u00e5 hva som forbrenner flest kalorier, er roing, if\u00f8lge helse\u2014 og treningsterapeuten.", "Roing p\u00e5 maskin er en vinner dersom man klarer \u00e5 ro relativt fort/ hardt i den tiden man ror.", "\u2014 Men det er ikke mange som klarer \u00e5 ro hardt sammenhengende i 45 minutter. Det er ekstremt tungt, og du skal v\u00e6re veldig god til \u00e5 ro, forklarer Lauvstad.", "- Hva er ditt beste tips for klare \u00e5 gjennomf\u00f8re en effektiv l\u00f8petur p\u00e5 45 minutter?", "\u2014 Du skal tenke at du skal springe s\u00e5 fort du kan, men i et tempo som skal holde hele turen. Du skal ikke sprekke. Jeg pr\u00f8ver \u00e5 fortelle folk at de m\u00e5 ha en dialog med seg selv hele veien og tilpasse farten gjennom hele l\u00f8peturen \u00abN\u00e5 har jeg l\u00f8pt i 10 minutter. Det er 35 minutter igjen \u2013 klarer jeg \u00e5 holde denne farten helt inn eller skal jeg roe ned litt, eventuelt \u00f8ke litt?\u00bb Da f\u00e5r du til en god \u00f8kt uansett hvilken treningserfaring du har.", "Generelt vil trening som involverer store muskelgrupper (for eksempel l\u00f8ping, langrenn og sv\u00f8mming) v\u00e6re den desidert raskeste m\u00e5ten \u00e5 forbruke energi p\u00e5, mener Truls Raastad. Han er professor i idrettsfysiologi ved Norges idrettsh\u00f8gskole.", "\u2014 Hvis vektreduksjon er viktig, er det to ting som er avgj\u00f8rende for \u00e5 f\u00e5 en negativ energibalanse; hvor mye energi du f\u00e5r tilf\u00f8rt gjennom kostholdet ditt, og hvor mye energi du bruker, sier Raastad.", "NIH-professoren p\u00e5peker at n\u00e5r man g\u00e5r ned i vekt, taper man muskelmasse samtidig med fettmassen. Styrketrening er derfor viktig for \u00e5 bevare muskelmasse og gir en god helseeffekt fordi man f\u00e5r en mer gunstig kroppssammensetning.", "N\u00e5r du bevarer muskelmasse opprettholder du ogs\u00e5 i st\u00f8rre grad hvilestoffskiftet n\u00e5r du g\u00e5r ned i vekt. Dette vil gj\u00f8re det enklere \u00e5 opprettholde den nye vekten, if\u00f8lge professoren.", "\u2014 Hvis du vil bruke kort tid p\u00e5 styrketrening, b\u00f8r du velge \u00f8velser som inkluderer de st\u00f8rste muskelgruppene, r\u00e5der Raastad.", "Du kan spare mye tid hvis man velger et program der du trener de store muskelgruppene fremfor s\u00e5kalte isolerte \u00f8velser.", "Han foresl\u00e5r f\u00f8lgende fire \u00f8velser:", "\u2014 Kneb\u00f8y.", "\u2014 Benkpress.", "\u2014 Sittende roing.", "\u2014 Skulderpress med manualer.", "\u2014 Dette programmet kan du kj\u00f8re to-tre serier p\u00e5. Med oppvarming har du en god trenings\u00f8kt som varer mellom tretti og f\u00f8rti minutter, sier Raastad.", "Lurer du p\u00e5 hvor mye du forbrenner p\u00e5 trening?", "\u2022 Bruk denne eksterne kalkulatoren", "Her kan du regne om kroppsvekt (LB til kg)", "\u2022 Link til ekstern omregner", "\u2022 P\u00e5 en l\u00f8petur bruker du en kalori (kcal) per kg kroppsvekt per kilometer du l\u00f8per.", "\u2022 En mann p\u00e5 40 \u00e5r, som veier 80\u201385 kilo, forbrenner ca. 2800 kalorier om dagen, forutsatt at han har stillesittende arbeid.", "\u2022 En kvinne p\u00e5 40 \u00e5r, som veier 65\u201370 kilo, forbrenner ca. 2200 kalorier daglig dersom hun har stillesittende arbeid.", "\u2022 Yngre personer og tyngre personer forbrenner mer. Eldre og lettere forbrenner mindre.", "\u2022 All fysisk aktivitet \u00f8ker forbrenningen.", "Vis fakta", "\u2022 Aerobic med step 218 kcal.", "\u2022 Sykling 16 km i timen 188 kcal.", "\u2022 Langrenn \u2013 moderat tempo 330 kcal.", "\u2022 H\u00e5ndball 345 kcal.", "\u2022 Jogging 9,6 km i timen / 345 kcal.", "\u2022 Romaskin 270 kcal.", "\u2022 L\u00f8ping 16,09 km i timen 525 kcal.", "\u2022 Fotball 292 kcal.", "\u2022 Squash 308 kcal.", "\u2022 Sv\u00f8mming 0.762 m/s 338 kcal.", "\u2022 Styrketrening \u2013 40 sekunder mellom sett 382 kcal.", "\u2022 Styrketrening \u2013 90 sekunder mellom sett 188 kcal.", "Kilde: http://www.nutribase.com/", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "8c4b3490a0c6df1aaa24c8775eb5239b1779340ef885fbb17c138d2f437f4450"}, {"field": "createtime", "value": "2016-12-20T08:03:08.000Z"}, {"field": "description", "value": "Det er enklere enn du tror."}, {"field": "heading", "value": ["Slik forbrenner du mest p\u00e5 45 minutter -adressa.no", "Mange myter", "Fra fett til luft", "Anbefaler 4x4 intervaller", "- Snakk med deg selv", "De beste styrke\u00f8velsene"]}, {"field": "id", "value": "90964dcaa04af3e7f474d70181d985c5074d1904"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["kcal", "l\u00f8p", "trene", "\u00f8ke evnen", "minutter", "forbrent ca", "forbrenne flest kalorier", "forbrent"]}, {"field": "kw-entity", "value": ["norges", "mybioage"]}, {"field": "kw-pageclass", "value": "article"}, {"field": "kw-person", "value": ["jan hoff", "halvor lauvstad", "truls raastad", "jan helgerud"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/454c05e8-eeca-402b-a9c0-6a84a3b2a416?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik forbrenner du mest p\u00e5 45 minutter"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Slik-forbrenner-du-mest-pa-45-minutter-106953b.html"}, {"field": "pageclass", "value": ["article"]}, {"field": "publishtime", "value": "2016-10-25T18:06:39.000Z"}, {"field": "recs-articleid", "value": "106953"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-10-25T18:06:39.000Z"}, {"field": "recs-rawtitle", "value": "Slik forbrenner du mest p\u00e5 45 minutter -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Det er enklere enn du tror."}, {"field": "thumbnail", "value": "http://content-thumbnail.cxpublic.com/content/thumbnail200x150/90964dcaa04af3e7f474d70181d985c5074d1904.jpg?59899c60"}, {"field": "thumbnailfullheightdimensions", "value": "200x1948"}, {"field": "timestamp", "value": "2017-08-08T11:11:28.000Z"}, {"field": "title", "value": "Slik forbrenner du mest p\u00e5 45 minutter"}, {"field": "url", "value": "http://www.adressa.no/100Sport/sprek/Slik-forbrenner-du-mest-pa-45-minutter-106953b.html"}, {"field": "urlhash", "value": "90964dcaa04af3e7f474d70181d985c5074d1904"}], "score": 0.99528146, "siteId": "9222270286501375973", "id": "90964dcaa04af3e7f474d70181d985c5074d1904"}

