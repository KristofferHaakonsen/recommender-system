{"fields": [{"field": "modifiedtime", "type": "time", "value": "2016-12-22T07:33:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Yngve Brox", "Trondheim bystyre", "marek jasinski", "anne kathrine slung\u00e5rd", "Rita Ottervik", "Geir Waage", "Valget 2015"]}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Bystyresalen torsdag 15. desember : Aps Geir Waage har f\u00e5tt \u00e6ren av \u00e5 lede \u00e5rets siste bystyrem\u00f8te i Trondheim. En politisk f\u00f8lgesvenn p\u00e5 andre siden, sitter p\u00e5 fremste benk og venter. Waage tar ordet:", "- Det er vemodig \u00e5 skulle h\u00f8re Yngve Brox for siste gang p\u00e5 bystyrets talerstol.", "Trondheims mest kjente politiker det siste ti\u00e5ret \u2013 bortsett fra Rita Ottervik \u2013 reiser seg. Han ser ned p\u00e5 Waage, de har fulgt hverandre tett, han kremter.", "- Jo, takk, ordf\u00f8rer, det smerter \u00e5 si det.", "Brox tuller ikke. Det smerter \u00e5 si det. Mer om det senere. For snart skal Brox gj\u00f8re noe han aldri har gjort f\u00f8r. Idet s\u00f8knaden om fritak som folkevalgt vedtas av et enstemmig bystyre, kommer t\u00e5rene.", "- Jeg har aldri tidligere gr\u00e5tt i en folkevalgt forsamling.", "LES OGS\u00c5: Brox ut, Tiller inn", "LES OGS\u00c5: Kjappe replikker fra \u00e5rets siste bystyrem\u00f8te", "Aps nye stjerneskudd, Marek Jasinski, ser t\u00e5rene og tar rundt sin politikerkollega.", "Det er blitt midt p\u00e5 dagen. I hagen tripper et r\u00e5dyr i rester av sn\u00f8, det bruker \u00e5 sove der, forteller Yngve Brox. Huset i B\u00f8ckmannsveien p\u00e5 By\u00e5sen er julepynta. Korsstingsbroderte julekalendre som snart er tomme, henger p\u00e5 veggen. Det er kona, Maria, som har brodert de sm\u00e5 stingene. Egentlig hadde de to bestemt seg for \u00e5 bare v\u00e6re gode venner. S\u00e5, den siste l\u00f8rdagen i ski-VM i 1997, p\u00e5 Torvet mellom tusenvis av feststemte tr\u00f8ndere, ble de sammen likevel.", "- Det var et s\u00e5nn film\u00f8yeblikk, det ble ikke sagt s\u00e5 mye. Siden har det v\u00e6rt oss. Hun er min store kj\u00e6rlighet. Jeg ble forelsket der og da. Jeg har aldri opplevd noe lignende. Det tok mer tid for henne, erkjenner Brox.", "LES OGS\u00c5: Brox om Nordstrands kostholdsr\u00e5d", "- Det h\u00f8res veldig idyllisk ut, og slik virker det ogs\u00e5 \u00e5 v\u00e6re n\u00e5r du legger ut p\u00e5 sosiale medier. Er det virkelig s\u00e5nn?", "- Alle ekteskap har gr\u00e5 hverdager. Men jeg og Maria har bestemt oss. Det skal v\u00e6re oss to, uansett. Det er ikke noe annet alternativ.", "F\u00f8rste gangen Yngve Brox var med p\u00e5 et partiarrangement, var han med moren sin, p\u00e5 et H\u00f8yre-landsm\u00f8te i Oslo. Han var 14 \u00e5r og fra galleriet ble han blendet av K\u00e5re Willoch og Astrid Gjertsen. Men det var annen som skulle st\u00e5 for vervingen. En ung kvinne p\u00e5 19 \u00e5r kom bort til unge Brox og sa: \u00abN\u00e5 m\u00e5 du melde deg inn i partiet\u00bb.", "- Det var den peneste dama i Unge H\u00f8yre p\u00e5 den tida. Hun var sykt pen. S\u00e5 jeg meldte meg inn.", "Kvinnen skulle senere bli ordf\u00f8rer i Trondheim: Anne Kathrine Slung\u00e5rd.", "LES OGS\u00c5: Fikk hjelp til \u00e5 bli mor som 48-\u00e5ring", "Men det var ikke bare Slung\u00e5rd.", "- Min st\u00f8rste politiske helt var Ronald Reagan. Jeg h\u00f8rte han p\u00e5 skolebussen fra Mostadmarka, jeg tenkte yess, det er min mann. Jeg vokste opp i trygg forvissing om at USA passet p\u00e5 oss.", "- Hva tenker du om USA i dag?", "- Gode Jesus. Demokratiet i USA har passert et lavm\u00e5l av ubegripelig inkompetanse. Det republikanske partiet har levert store politikere. N\u00e5 tror jeg alle er utrygge p\u00e5 hva som vil skje. Jeg reagerer p\u00e5 dette s\u00e5kalte eliteoppr\u00f8ret. At det skal v\u00e6re negativt \u00e5 v\u00e6re kompetent.", "- Hva har du f\u00e5tt til som politiker?", "- Jeg er stolt av hvordan vi h\u00e5ndterte kraftfondskandalen. Hvis det ikke hadde v\u00e6rt for Trondheim H\u00f8yre, ville ikke dette bli avdekket. Dette handlet om hvordan fellesskapets penger ble brukt. Det ble ikke svart \u00e6rlig fra administrasjonen da vi og Adresseavisen stilte sp\u00f8rsm\u00e5l. Det var derfor r\u00e5dmannen m\u00e5tte g\u00e5.", "Han er ogs\u00e5 stolt av \u00e5 ha foresl\u00e5tt \u00e5 innf\u00f8re handlingsregel for bruk av kraftfondet allerede i 2009, som administrasjonen etter hvert tok i bruk.", "H\u00f8yre-toppen er mest skuffet over at tilbudet til funksjonshemmede ikke har blitt bedre og at partiet ikke har lyktes i \u00e5 f\u00e5 Trondheims-skolen like god, uavhengig av hvor du bor i byen.", "LES OGS\u00c5: Gruer seg til h\u00f8sten", "I februar 2008 ringte Frank Jenssen Adresseavisen for \u00e5 fortelle at han trakk seg fra politikken. Fem m\u00e5neder etter katastrofevalget, ville ikke H\u00f8yres ordf\u00f8rerkandidat v\u00e6re med lenger.", "LES OGS\u00c5: Frank Jenssen trekker seg", "- Det kom som et sjokk. Frank p\u00e5tok seg all skyld for valgnederlaget, det var ikke riktig. Jeg tenkte vi skulle bygge opp dette sammen.", "Tre personer m\u00f8ttes hos dav\u00e6rende kommunalr\u00e5d, nummer to i H\u00f8yres gruppe i r\u00e5dhuset, Merethe Baustad Ranum. Hun selv, dav\u00e6rende fylkestopp Yngve Brox og den avtroppende ordf\u00f8rerkandidaten.", "- Jeg sa det med en gang. Jeg vil stille som gruppeleder. Da ble det s\u00e5nn. Det var sikkert feil m\u00e5te \u00e5 gj\u00f8re det p\u00e5. Det er mulig Merethe f\u00f8lte seg bondefanget. Jeg vet det var folk i gruppa som reagerte.", "- Hvorfor var du s\u00e5 sikker?", "- Vi hadde ingen stor gruppe. Jeg s\u00e5 meg rundt og mente selv jeg var den beste mannen til jobben.", "- Det ble ganske ille mellom deg og Baustad Ranum?", "- Ja, det ble krevende, og jeg gjorde en god del feil selv ogs\u00e5 den gangen. Da jeg begynte, var jeg ingen god leder. Din viktigste valuta som politisk leder, er \u00e5 v\u00e6re profilert. Dermed ble jeg mest opptatt av \u00e5 profilere meg selv. Jeg la ikke nok til rette for at de rundt meg skulle f\u00e5 rom til \u00e5 utvikle seg. Egentlig er jeg et f\u00f8lelsesmenneske \u2013 en lettr\u00f8rt, emosjonell og oppfarende surpomp. Jeg har altfor lett for \u00e5 bli sint. Jeg har m\u00e5ttet l\u00e6re meg \u00e5 t\u00f8yle sinnet mitt, man kan ikke holde p\u00e5 s\u00e5nn som leder. I l\u00f8pet av perioden l\u00e6rte jeg \u00e5 legge om lederstilen. Det var viktig l\u00e6rdom, sier Brox selverkjennende \u2013 og legger til at han mener Baustad Ranum h\u00e5ndterte situasjonen mellom dem ryddig og at de senere fikk et godt forhold.", "LES OGS\u00c5: Uenige om tigging", "Prinsen hotell, valgnatta 2015. Klokka er 21.10, og Yngve Brox vet med seg selv at hans tid som H\u00f8yre-topp i Trondheim er over.", "- Jeg hadde hatt tillit i s\u00e5 mange \u00e5r, men jeg var kommet til et punkt der det var rett \u00e5 slippe til andre. Men ja, det var trist, jeg orket ikke tanken p\u00e5 \u00e5 fortsette.", "- F\u00f8ltes det som om du mislyktes?", "- Ja, det er klart det f\u00f8ltes s\u00e5nn. Valget i 2011 var annerledes. Da doblet vi nesten oppslutningen og gjorde et kjempevalg. S\u00e5 tapte vi kapitalt i 2015. Vi mistet sju prosent. Den strategiske tabben v\u00e5r var at vi skulle g\u00e5 s\u00e5 bredt ut og mene noe om alt. Det gjorde oss utydelige. At vi heller ikke klarte \u00e5 bygge opp et troverdig alternativ p\u00e5 borgerlig side, var et nederlag. Det var f\u00f8rst og fremst mitt ansvar.", "LES OGS\u00c5: Skuffende resultat for H\u00f8yre i Trondheim", "- Hvordan hadde du det i tida etter valget?", "- Bedritent. I to m\u00e5neder var jeg bare lei meg. N\u00e5r jeg gikk nedover Nordre tenkte jeg at folk tenkte: Der g\u00e5r han som tapte valget. Men de fleste bryr seg jo ikke.", "LES OGS\u00c5: S\u00f8ker seg vekk fra politikken", "Det snudde etter ei hyttehelg med gode venner og barna. Brox sier han da fikk de rette perspektivene igjen: Det fins viktigere ting enn jobben.", "- \u00c5 v\u00e6re frontfigur i Trondheim er ekstremsport. Det var et kultursjokk \u00e5 komme til r\u00e5dhuset fra fylkeshuset. Det var mye mer n\u00e5del\u00f8st, b\u00e5de mellom partier og internt. Samtidig er det mye omsorg i Trondheim H\u00f8yre. Jeg trodde de mente jeg bare var h\u00e5pl\u00f8s etter valget, men det var utrolig mye st\u00f8tte \u00e5 f\u00e5, n\u00e5r jeg bare \u00e5pnet \u00f8rene.", "- S\u00e5 det blir aldri mer politikk?", "Brox lager den karakteristiske Brox-kneggen.", "- Jeg har ingen planer om det n\u00e5.", "S\u00f8nnen Jacob er kommet hjem, han har ingen lekser og f\u00e5r lov \u00e5 spille. I \u00e5r har Brox st\u00e5tt for julevasken p\u00e5 det nyoppussede kj\u00f8kkenet. Det gjorde han i stedet for \u00e5 lage budsjett. Badet er ogs\u00e5 Brox` ansvar. Og s\u00e5 har han bakt sandkaker til jul, som han serverer.", "- Jeg liker s\u00e5nne gammelkjerringkaker, jeg tenker p\u00e5 bestemor da.", "LES OGS\u00c5: Lanserer Helleland som ordf\u00f8rerkandidat", "LES OGS\u00c5: H\u00f8yre leter etter nye Marvin", "Brox er faktisk sjef p\u00e5 kj\u00f8kkenet, if\u00f8lge seg selv. Han lager stort sett maten, og julaften er ikke noe unntak. Da blir det kalkun i B\u00f8ckmannsveien etter \u00e5 ha deltatt i den h\u00f8ytidsstemte julegudstjenesten i Nidarosdomen.", "- Jeg finner roen i Domen. Jeg er oppdratt til \u00e5 ikke tro, men jeg er h\u00e5pende. Jeg skulle \u00f8nske jeg kunne tro, men f\u00f8ler meg ikke hjemme i kirka. Jeg sliter med sjargongen, sier Brox, f\u00f8r han kommer med en liten anekdote fra r\u00e5dhuset. Biskop Tor Singsaas bes\u00f8kte politikerne flere \u00e5r tilbake.", "- Det ble servert snitter og bl\u00f8tkake, hvorp\u00e5 biskopen sa: N\u00e5r det er visitas er det fest! Da s\u00e5 jeg og Sps Tone Sofie Aglen p\u00e5 hverandre og vi tenkte det samme: Nei, dette er ingen fest!", "- Frp, s\u00e6rlig Sylvi Listhaug, kritiseres for \u00e5 polarisere debatten i Norge. Er du enig?", "- M\u00e5ten ting blir sagt p\u00e5, setter jeg ikke pris p\u00e5. N\u00e5r Frps Facebook-side viser bilde av en asyls\u00f8ker i h\u00e5ndjern, for deretter \u00e5 oppfordre til \u00e5 like og dele, s\u00e5 er det ikke greit. De skal selvf\u00f8lgelig si det de mener om innvandringspolitikken, men det er forskjell p\u00e5 det og det \u00e5 juble over at enkeltmennesker sendes ut.", "Yngve Brox har f\u00e5tt seg jobb i konsulentfirmaet Avantas og skal jobbe med team- og lederutvikling.", "LES OGS\u00c5: N\u00e5 skal Brox bli bedriftsr\u00e5dgiver", "LES OGS\u00c5: Utfordrer Rita som byr\u00e5dsleder", "- Det smertet \u00e5 si ordf\u00f8rer til Geir Waage under det siste bystyrem\u00f8tet?", "- Ja, men da var det mest p\u00e5 t\u00f8ys. Men skal jeg v\u00e6re \u00e6rlig m\u00e5 jeg innr\u00f8mme at hver gang jeg sier ordf\u00f8rer til Rita Ottervik, har jeg tenkt: Det er jeg som skulle sittet der."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1d77b195316e800b53f134711451939a610cddd03342bbb89314b706584800f7"}, {"field": "createtime", "value": "2016-12-22T05:14:22.000Z"}, {"field": "description", "value": "Yngve Brox forteller om hvordan han plutselig ble partiets frontfigur, om den vakre kvinnen som fortryllet ham inn i politikken, om kj\u00e6rligheten til kona Maria og hvordan han har vokst som leder."}, {"field": "dominantimage", "value": "http://www.adressa.no/pluss/nyheter/article13962189.ece/kt2gls/ALTERNATES/w980-default/brox2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8732776e778d6860c23a53f329afe574bf18eac.jpg?595b97d2"}, {"field": "dominantthumbnaildimensions", "value": "300x169"}, {"field": "heading", "value": ["- Jeg var mest opptatt av \u00e5 profilere meg selv -adressa.no", "Den mystiske kvinnen", "Yess, Reagan", "Bestemte alt hjemme i stua", "Orket ikke mer", "Ekstremsport", "- Jeg er h\u00e5pende"]}, {"field": "id", "value": "d8732776e778d6860c23a53f329afe574bf18eac"}, {"field": "keyword", "value": ["Yngve Brox", "Trondheim bystyre", "marek jasinski", "anne kathrine slung\u00e5rd", "Rita Ottervik", "Geir Waage", "Valget 2015"]}, {"field": "keywords", "value": "Yngve Brox,Trondheim bystyre,marek jasinski,anne kathrine slung\u00e5rd,Rita Ottervik,Geir Waage,Valget 2015"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["f\u00f8lte", "lede", "anne kathrine slung\u00e5rd", "marek jasinski", "valget", "ordf\u00f8rer", "politikk", "politiker", "tenkt", "kathrine slung\u00e5rd", "anne kathrine", "partiet", "bystyre"]}, {"field": "kw-entity", "value": ["nordre", "frank", "nidarosdomen", "helleland", "mostadmarka", "by\u00e5sen", "nordstrands", "avantas", "sylvi listhaug", "torvet", "b\u00f8ckmannsveien", "tiller", "trondheim h\u00f8yre", "h\u00f8yre", "jesus", "maria", "jacob", "frps facebook", "k\u00e5re willoch og astrid gjertsen", "unge h\u00f8yre", "domen"]}, {"field": "kw-location", "value": ["norge", "marvin", "oslo"]}, {"field": "kw-pageclass", "value": "article"}, {"field": "kw-person", "value": ["astrid gjertsen", "ronald reagan", "k\u00e5re willoch", "merethe baustad ranum", "sps tone sofie aglen", "anne kathrine slung\u00e5rd", "tor singsaas", "marek jasinski", "frank jenssen adresseavisen", "frank jenssen", "yngve brox", "rita ottervik", "geir waage", "baustad ranum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13962189.ece/kt2gls/ALTERNATES/w980-default/brox2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg var mest opptatt av \u00e5 profilere meg selv"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/12/22/Jeg-var-mest-opptatt-av-%C3%A5-profilere-meg-selv-13962193.ece"}, {"field": "pageclass", "value": ["article"]}, {"field": "publishtime", "value": "2016-12-22T05:11:32.000Z"}, {"field": "recs-articleid", "value": "13962193"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-12-22T05:11:32.000Z"}, {"field": "recs-rawtitle", "value": "- Jeg var mest opptatt av \u00e5 profilere meg selv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Yngve Brox forteller om hvordan han plutselig ble partiets frontfigur, om den vakre kvinnen som fortryllet ham inn i politikken, om kj\u00e6rligheten til kona Maria og hvordan han har vokst som leder."}, {"field": "thumbnail", "value": "http://content-thumbnail.cxpublic.com/content/thumbnail200x150/d8732776e778d6860c23a53f329afe574bf18eac.jpg?595b97d2"}, {"field": "thumbnailfullheightdimensions", "value": "200x2991"}, {"field": "timestamp", "value": "2017-07-04T13:27:46.000Z"}, {"field": "title", "value": "- Jeg var mest opptatt av \u00e5 profilere meg selv"}, {"field": "url", "value": "http://www.adressa.no/pluss/nyheter/2016/12/22/Jeg-var-mest-opptatt-av-%c3%a5-profilere-meg-selv-13962193.ece"}, {"field": "urlhash", "value": "d8732776e778d6860c23a53f329afe574bf18eac"}], "score": 0.50633055, "siteId": "9222270286501375973", "id": "d8732776e778d6860c23a53f329afe574bf18eac"}

