{"fields": [{"field": "modifiedtime", "type": "time", "value": "2016-01-22T16:08:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Nav", "Helse", "Helsedirektoratet", "Arbeidsliv", "Sykdom"]}, {"field": "author", "value": "berit baumberger"}, {"field": "body", "value": ["Saken oppdateres.", "Alt fra influensa, forstuet ankel og hekseskudd til mer alvorlige diagnoser er med i den nye \u00abBeslutningsst\u00f8tten for sykemeldere\u00bb.", "M\u00e5let med den nye veilederen er blant annet \u00e5 gi legen r\u00e5d om riktig lengde p\u00e5 sykmelding og s\u00f8rge for mer likebehandling av pasienter. I Sverige har man hatt en slik ordning siden 2008.", "- Legeforeningen og Helsedirektoratet har hittil utarbeidet veiledende sykmeldingslengder for ca. hundre ulike diagnoser. Legens egne vurderinger vil alltid trumfe disse r\u00e5dene. Det er ikke absolutte krav som settes, sier Navs kunnskapsdirekt\u00f8r Yngvar \u00c5sholt.", "Det er p\u00e5 bakgrunn av regjeringserkl\u00e6ringen til den sittende regjeringen at det n\u00e5 lages en slik beslutningsst\u00f8tte. I fjor sommer fikk Helsedirektoratet og Nav i oppdrag \u00e5 utarbeide denne, og det er den jobben som n\u00e5 sluttf\u00f8res.", "Les ogs\u00e5: N\u00e5 endrer Nav legers sykmelding hver eneste dag", "Arbeids- og sosialdepartementet melder at det er planlagt at beslutningsst\u00f8tten tas i bruk fra begynnelsen av april i \u00e5r.", "- Det er de beste fagfolkene som har utarbeidet r\u00e5dene basert p\u00e5 tilgjengelig forskning og kunnskap. Erfaringene fra Sverige er at dette kan v\u00e6re s\u00e6rlig nyttig for yngre, nyutdannede leger, sier \u00c5sholt.", "Nav har dokumentert at det finnes fylkesvise forskjeller i lengden p\u00e5 sykmeldinger for personer med samme diagnose. Forskjellene kan ikke forklares med forhold som n\u00e6ring, kj\u00f8nn, alderssammensetning eller andre vesentlige faktorer. Det er \u00e9n av \u00e5rsakene til at man har satt i gang arbeidet med \u00e5 finne frem til veiledende sykmeldingslengder.", "I 2010 var det en del debatt rundt dette temaet i forbindelse med reforhandling av IA-avtalen. LO var blant dem som mente at det slettes ikke var viktig \u00e5 f\u00e5 p\u00e5 plass slike standarder. Fastlege Harald Sundby er ogs\u00e5 sv\u00e6rt skeptisk til hvordan dette kan sl\u00e5 ut:", "- I verste fall kan dette v\u00e6re en respektl\u00f8s objektivering av pasientene \u2013 mange har en tilstand som er mye mer kompleks enn det en enkelt diagnose kan vise, sier Sundby.", "Medisinstudent Oda Wennemo hospiterte torsdag p\u00e5 Hallset legesenter, blant for \u00e5 l\u00e6re mer om hvordan man kommuniserer godt med pasienter rundt hva som er riktig for dem n\u00e5r det gjelder sykmelding.", "- Alle pasienter er individuelle, s\u00e5 det kan v\u00e6re vanskelig \u00e5 sette en standard for hva som er en god lengde p\u00e5 en sykemelding. Min erfaring s\u00e5 langt er at pasienter flest er motiverte for \u00e5 komme seg tilbake i arbeid s\u00e5 fort som mulig, sier Wennemo.", "Nav-overlege Nj\u00e5l Flem M\u00e6land, som ogs\u00e5 er fastlege ved Hallset legesenter, ser beslutningsst\u00f8ttet som en kilde til diskusjon:", "- Den kan brukes som et hjelpemiddel for \u00e5 komme til enighet med pasienten rundt hva som er riktig tidsperiode \u00e5 v\u00e6re borte fra jobb, sier Flem M\u00e6land.", "Grunnen til at kunnskapsdirekt\u00f8r \u00c5sholt torsdag kom til Trondheim, er at han ble invitert av Kalvskinnet legesenter gjennom et leserinnlegg i Adresseavisen.", "- Etter debatten rundt at Nav mener \u00ableger m\u00e5 t\u00e5le \u00e5 bli sett mer i kortene\u00bb, f\u00f8lte vi behov for \u00e5 si fra om at fastleger flest ikke er slepphendte i sin sykmeldingspraksis, sier lege Sundby, som for tiden arbeider i Oslo og derfor ikke kunne m\u00f8te \u00c5sholt.", "Torsdag skrev Adresseavisen at Nav n\u00e5 har skjerpet praksisen rundt kravet om \u00e5 komme seg i aktivitet etter \u00e5tte uker. Bare i Trondheim kontrollerer Nav n\u00e5 rundt 100 sykmeldinger i uka , og mange saker ender med at arbeidstakeren m\u00e5 tilbake i delvis eller full jobb. Sundby opplevde nylig at en av hans sykmeldinger ble underkjent av Nav i Oslo, uten at han selv ble kontaktet:", "- Jeg hadde sykmeldt en yngre sm\u00e5barnsmor i to m\u00e5neder, men plutselig fikk hun sykepengene stoppet. S\u00e5nn kan det ikke fortsette, det blir helt absurd, sier Sundby."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ef93d75ba31f21d8619c732d321ae346c2621f98297be6c322640a06d053db51"}, {"field": "createtime", "value": "2016-01-21T21:21:34.000Z"}, {"field": "description", "value": "Fra april i \u00e5r f\u00e5r norske leger en veileder som beskriver anbefalt lengde p\u00e5 sykmelding for hundre ulike diagnoser."}, {"field": "dominantimage", "value": "http://www.adressa.no/pluss/article12057767.ece/qudqrr/ALTERNATES/w980-default/NavMedisin2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/001b555b5fad3b0390f6f305bafcde1d3bdc5fc3.jpg?59871d34"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 kommer \u00abregler\u00bb for hvor lenge en sykmelding b\u00f8r vare -adressa.no", "I bruk fra april", "Skeptisk til standardisering", "Invitert av Trondheims-leger"]}, {"field": "id", "value": "001b555b5fad3b0390f6f305bafcde1d3bdc5fc3"}, {"field": "keyword", "value": ["Nav", "Helse", "Helsedirektoratet", "Arbeidsliv", "Sykdom"]}, {"field": "keywords", "value": "Nav,Helse,Helsedirektoratet,Arbeidsliv,Sykdom"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["sykmelding", "lege", "arbeid", "veiledende sykmeldingslengder", "pasienter"]}, {"field": "kw-entity", "value": ["helsedirektoratet", "beslutningsst\u00f8tten", "nav", "kalvskinnet", "helsedirektoratet og nav", "hallset", "adresseavisen"]}, {"field": "kw-location", "value": ["sverige", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["flem m\u00e6land", "oda wennemo", "harald sundby", "yngvar \u00e5sholt", "nj\u00e5l flem m\u00e6land"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article12057767.ece/qudqrr/ALTERNATES/w980-default/NavMedisin2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 kommer \u00abregler\u00bb for hvor lenge en sykmelding b\u00f8r vare"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/01/21/N%C3%A5-kommer-%C2%ABregler%C2%BB-for-hvor-lenge-en-sykmelding-b%C3%B8r-vare-12057769.ece"}, {"field": "pageclass", "value": ["article"]}, {"field": "publishtime", "value": "2016-01-21T21:17:29.000Z"}, {"field": "recs-articleid", "value": "12057769"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-01-21T21:17:29.000Z"}, {"field": "recs-rawtitle", "value": "N\u00e5 kommer \u00abregler\u00bb for hvor lenge en sykmelding b\u00f8r vare -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Fra april i \u00e5r f\u00e5r norske leger en veileder som beskriver anbefalt lengde p\u00e5 sykmelding for hundre ulike diagnoser."}, {"field": "thumbnail", "value": "http://content-thumbnail.cxpublic.com/content/thumbnail200x150/001b555b5fad3b0390f6f305bafcde1d3bdc5fc3.jpg?59871d34"}, {"field": "thumbnailfullheightdimensions", "value": "200x1710"}, {"field": "timestamp", "value": "2017-08-06T13:44:20.000Z"}, {"field": "title", "value": "N\u00e5 kommer \u00abregler\u00bb for hvor lenge en sykmelding b\u00f8r vare (PLUSS)"}, {"field": "url", "value": "http://www.adressa.no/pluss/nyheter/2016/01/21/N%c3%a5-kommer-%c2%abregler%c2%bb-for-hvor-lenge-en-sykmelding-b%c3%b8r-vare-12057769.ece"}, {"field": "urlhash", "value": "001b555b5fad3b0390f6f305bafcde1d3bdc5fc3"}], "score": 0.92198, "siteId": "9222270286501375973", "id": "001b555b5fad3b0390f6f305bafcde1d3bdc5fc3"}

