{"fields": [{"field": "modifiedtime", "type": "time", "value": "2012-04-18T15:12:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingeborg l. refsnes"}, {"field": "body", "value": ["Saken oppdateres.", "- Jeg er en skikkelig nerd, det kan vi sl\u00e5 fast f\u00f8rst som sist, sier Thea Selliaas Thorsen. Hun har sittet i dager og netter og oversatt gamle elskovsr\u00e5d fra en mannlig poet p\u00e5 keiser Augustus{rsquo} tid.", "- Verket er jo s\u00e5 underholdende, det er helt fantastisk. Ovid spiller p\u00e5 sex og vold, samtidig som han har mye mer \u00e5 by p\u00e5, sier Selliaas Thorsen. Hun er 31 \u00e5r, snakker flytende italiensk, engelsk, fransk og tysk. S\u00e5 leser hun gresk og latin. Hun har tidligere oversatt to verk av Ovid, \u00abHeroides\u00bb og \u00abAmores\u00bb, utgitt egen roman med tittel \u00abPia Frau\u00bb, er doktorgradsstipendiat i Bergen og skal i september v\u00e6re ferdig med avhandlingen. N\u00e5 i april gir hun ut sin oversettelse av \u00abArs Amandi\u00bb.", "- Jeg er arbeidsnarkoman, sier hun.", "Kunsten \u00e5 elske er noe s\u00e5 besn\u00e6rende som et to tusen \u00e5r gammelt verk der poeten Ovid gir konkrete r\u00e5d b\u00e5de til kvinnen og mannen om hvordan de skal lykkes i kj\u00e6rlighet.", "- M\u00e5let for mannen og kvinnen er jo selvf\u00f8lgelig \u00e5 f\u00e5 sex. Ovid gir kl\u00f8ktige r\u00e5d der m\u00e5let helliger nesten alle midler, sier Selliaas Thorsen. Hun understreker at Ovid var opptatt av at en mann skulle ha masse sex, men for all del unng\u00e5 \u00e5 skryte av det.", "- Mannen skal ha en viss h\u00f8flighet og diskresjon. Ovid oppfordrer ham til \u00e5 v\u00e6re renslig, men ikke forfengelig. Han ville virkelig ikke likt wetlooken som de yngre gutta g\u00e5r rundt med i dag, sier Selliaas Thorsen.", "Kvinnen blir bedt om selv \u00e5 ta h\u00f8yde for sitt eget utseende. Er hun vakker, oppfordrer Ovid henne til \u00e5 ligge p\u00e5 rygg. Han sier at andre kvinner heller kan vise ryggen, dersom det er nettopp den som er vakker.", "- Det er hos Ovid alltid et sp\u00f8rsm\u00e5l om \u00e5 gj\u00f8re det beste ut av det en har, understreker oversetteren.", "Ovid ber kvinner med et langt ansikt om \u00e5 bruke midtskill. De med flisete negler r\u00e5des til \u00e5 ikke vifte for mye med fingrene. Og krangel ber han mann og kvinne om \u00e5 holde seg langt unna.", "- Ovids tekster gir uttrykk for en gjennomg\u00e5ende holdning: Alt har en positiv side, sier Selliaas Thorsen. Poeten er opptatt av at mennesker gjennom kunst kan foredle naturen.", "- Slik setter han kvinnen et hestehode foran mannen. Kvinnen har nemlig mer \u00e5 foredle. N\u00e5r han ber en kvinne sminke seg, er det ingen forn\u00e6rmelse. Han er slett ingen misogynist, sier Selliaas Thorsen. Hun er alts\u00e5 sterkt uenig med dem som ville anklage Ovid for \u00e5 v\u00e6re kvinnehater.", "- Ovid kunne ha sine oppfatninger av det \u00e5 ha sidesprang som jeg ikke deler med ham. Men Ovid var fascinert og inspirert av kvinners intellektuell kraft. Dette setter han ogs\u00e5 ord p\u00e5. N\u00e5r Ovid oppdager at hans stedatter skriver poesi, oppfordrer han henne til \u00e5 fortsette. Dette p\u00e5 tross av at han selv er blitt straffet av keiser Augustus og sendt i eksil for sine sysler.", "Selliaas Thorsen forteller at under keiser Augustus tid var disse tekstene sterkt provoserende, og fikk f\u00f8lgelig konsekvenser. Den romerske kj\u00e6rlighetsdiktning handler om \u00e5 elske den man elsker med i fysisk forstand.", "- Hva er det med hans tekster som tiltaler deg i s\u00e5 stor grad?", "- Han er en umiddelbar forfatter. Han overrasker, hele tiden. Ovids logikk er \u00e5 f\u00e5 litteraturen til \u00e5 virke slik at den f\u00e5r et overtak p\u00e5 virkeligheten, sier Selliaas Thorsen. Hun forklarer dette videre med \u00e5 ta eksempler fra sin egen litteratur.", "- Liv og dikt er forunderlig forbundet med hverandre, hos Ovid som hos meg. Jeg vil ogs\u00e5 at leseren skal f\u00f8le p\u00e5 kroppen at i litteraturen befinner det seg et parallelt univers som kan gi mottakeren sansbare opplevelser. Kunsten kan kanskje ikke misunne pornografien s\u00e6rlig mye, bortsett fra - kanskje - den umiddelbare effekten den har p\u00e5 leseren/tilskueren.", "- Og du bruker det ogs\u00e5 selv i din roman?", "- Ja, i f\u00e5 passasjer. Som Ovid g\u00e5r jeg ikke av veien for \u00e5 beskrive sex. Det erotiske innslaget har en alvorlig rolle i min roman, sier forfatteren som understreker at det ikke er noe hun vil promotere sin litteratur med, men at det m\u00e5tte med i hennes historie.", "- Hva tenker du om at Ovid ikke har oversatt til norsk f\u00f8r du gikk l\u00f8s p\u00e5 ham?", "- I europeisk sammenheng er det litt oppsiktsvekkende. Men n\u00e5 f\u00e5r vi alts\u00e5 en sjanse til \u00e5 se det friske og nye han representerer, sier Selliaas Thorsen.", "Vi sitter inne i leiligheten hennes p\u00e5 Lademoen. Mye gammelt bokverk skal f\u00e5 plass n\u00e5r flyttelasset kommer fra Pisa. Det er f\u00f8rste gang 31-\u00e5ringen skal bo i byen.", "- Men du m\u00e5 f\u00e5 med at jeg er halvt tr\u00f8nder, sier spr\u00e5kkunstneren, som har mor fra Steinkjer og mormor fra Rissa.", "- Jeg ber deg om \u00e5 skrive spesifikt at jeg inviterte alle vennene mine i Pisa p\u00e5 Sodd-fest da jeg sist kom fra Trondheim. Jeg hadde med soddboller, skjenning og multer, gikk til slakteren og fikk et lam fra Toscana slengt p\u00e5 disken.", "Hun er gjestedoktorand ved Scuola Normale Superiore di Pisa, et institutt med solid internasjonalt rykte.", "- Der skal jeg si deg nerdene m\u00f8tes. Enkelte konverserer faktisk p\u00e5 latin i kantina, ler hun.", "Jenta som for ti \u00e5r siden brukte en dag p\u00e5 \u00e5 oversette \u00e9n verselinje, har n\u00e5 oversatt flere tusen.", "- Hvordan ble du interessert i latin?", "- Gjennom klassisk musikk. Det er der man st\u00f8ter p\u00e5 st\u00f8rre biter latinsk tekst. Jeg kom borti Bach da jeg gikk p\u00e5 ungdomsskolen og har v\u00e6rt helt hekta siden. N\u00e5r jeg oversetter, jobber jeg hele tiden med Bach p\u00e5 \u00f8ret, sier kvinnen, som hjemme har Bachs samlede kantater, 60 CD-er.", "- Latin har et eget m\u00f8nster som for meg ble spennende. Jeg begynte \u00e5 samle p\u00e5 ordspr\u00e5k, skrev dagene p\u00e5 latin i dagboka mi. Da jeg endelig begynte \u00e5 studere spr\u00e5ket, var det enda kulere enn jeg f\u00f8rst hadde trodd. S\u00e5 m\u00f8tte jeg Ovid og siden har jeg f\u00f8lt voksende begeistring i 11 \u00e5r.", "Etter \u00e5 ha snakket noen timer med Selliaas Thorsen om denne Ovid er det vanskelig \u00e5 fatte hva livet hadde v\u00e6rt for henne uten ham?", "- Det kan du si! Jeg aner ikke. Det meste jeg driver med er p\u00e5 en eller annen m\u00e5te i ber\u00f8ring med hans univers.", "- Hvordan ser du for deg Ovid?", "- Kjekk! Det finnes ingen byste av ham, men jeg ser ham for meg. Han sier selv han er mager fordi han var forelsket hele tiden. Jeg ser for meg en varm menneskevenn med heroisk selvironi. Han skriver jo selv diktet om den gangen han ikke fikk den til \u00e5 st\u00e5.", "- Hva om han henger rundt her og registrerer at en norsk kvinne er oppslukt av tekstene hans, 2000 \u00e5r etter?", "- Jeg tror han synes det er veldig greit. Jeg tror han liker den tanken.", "Begj\u00e6r: Thea Selliaas Thorsen i leiligheten som hun deler med sin samboer p\u00e5 Lademoen. 31-\u00e5ringen har lidenskap for menn, kj\u00e6rlighet og latin. Alt finner hun i Ovid, poeten fra keiser Augustus tid.Bach ble inngangsport: Thea Selliaas Thorsen ble interessert i latin gjennom klassisk musikk. Hun oppdaget Bach p\u00e5 ungdomsskolen, og kan i dag ikke arbeide uten Bach p\u00e5 \u00f8ret n\u00e5r hun oversetter."]}, {"field": "category0", "value": "kultur"}, {"field": "contenthash", "value": "3be7a33148037b27ddff8320e622b97f0a01a3b7c80f4451170d0607ba761b09"}, {"field": "createtime", "value": "2016-01-24T14:02:33.000Z"}, {"field": "description", "value": "Det m\u00e5tte en nysgjerrig kvinne til for \u00e5 f\u00e5 oversatt Ovids \u00abKunsten \u00e5 elske\u00bb. P\u00e5 tiden da Augustus ba verden om \u00e5 la seg innskrive, oppfordret en annen kvinnen om \u00e5 g\u00e5 til sengs."}, {"field": "dominantimage", "value": "http://www.adressa.no/incoming/article1160365.ece5/ALTERNATES/w980-default/TheaLatin3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/da00922e2e3b34581b0f2e9ea9b04f94ee96d7e8.jpg?597a1194"}, {"field": "dominantthumbnaildimensions", "value": "300x169"}, {"field": "heading", "value": ["Dypdykk i Ovids erotikk -adressa.no", "Arbeidsnarkoman", "Diskresjon", "Kultiverte kvinner", "Provoserende", "Flyttelass fra Pisa", "Elsker Bach", "Livet med Ovid"]}, {"field": "id", "value": "da00922e2e3b34581b0f2e9ea9b04f94ee96d7e8"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "toscana"}, {"field": "kw-concept", "value": ["kvinne", "klassisk musikk"]}, {"field": "kw-entity", "value": ["lademoen", "ars amandi", "augustus", "heroides", "scuola normale superiore", "amores", "scuola normale superiore di pisa", "liv", "sodd", "kunsten"]}, {"field": "kw-location", "value": ["pisa", "ovid", "bach", "trondheim", "steinkjer", "rissa", "bergen"]}, {"field": "kw-pageclass", "value": "article"}, {"field": "kw-person", "value": ["thea selliaas thorsen", "selliaas thorsen", "pia frau"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1160365.ece5/ALTERNATES/w980-default/TheaLatin3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dypdykk i Ovids erotikk"}, {"field": "og-type", "value": "article"}, {"field": "og-url", "value": "http://www.adressa.no/kultur/article631552.ece"}, {"field": "pageclass", "value": ["article"]}, {"field": "publishtime", "value": "2006-03-10T21:52:00.000Z"}, {"field": "recs-articleid", "value": "2041286"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2006-03-10T21:52:00.000Z"}, {"field": "recs-rawtitle", "value": "Dypdykk i Ovids erotikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det m\u00e5tte en nysgjerrig kvinne til for \u00e5 f\u00e5 oversatt Ovids \u00abKunsten \u00e5 elske\u00bb. P\u00e5 tiden da Augustus ba verden om \u00e5 la seg innskrive, oppfordret en annen kvinnen om \u00e5 g\u00e5 til sengs."}, {"field": "thumbnail", "value": "http://content-thumbnail.cxpublic.com/content/thumbnail200x150/da00922e2e3b34581b0f2e9ea9b04f94ee96d7e8.jpg?597a1194"}, {"field": "thumbnailfullheightdimensions", "value": "200x1311"}, {"field": "timestamp", "value": "2017-07-27T16:15:16.000Z"}, {"field": "title", "value": "Dypdykk i Ovids erotikk"}, {"field": "url", "value": "http://www.adressa.no/kultur/article631552.ece"}, {"field": "urlhash", "value": "da00922e2e3b34581b0f2e9ea9b04f94ee96d7e8"}], "score": 0.92855287, "siteId": "9222270286501375973", "id": "da00922e2e3b34581b0f2e9ea9b04f94ee96d7e8"}

