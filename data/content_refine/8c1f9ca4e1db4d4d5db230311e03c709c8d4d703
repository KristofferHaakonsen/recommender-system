{"fields": [{"field": "modifiedtime", "type": "time", "value": "2014-08-19T12:04:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "charlotte \u00f8. sundberg"}, {"field": "body", "value": ["Saken oppdateres.", "Barnehagen varslet ikke foreldrene f\u00f8r nesten \u00e9n time etterp\u00e5.", "De to eventyrlystne fire\u00e5ringene startet ferden torsdag i forrige uke med \u00e5 klatre over et gjerde p\u00e5 \u00d8vre Flat\u00e5sen barnehage. Neste stopp var butikken like ved barnehagen. Emily (4) var et av barna som dro p\u00e5 tur og pappa Stein Tore Engesbak sier at barna l\u00f8p videre fra butikken da de s\u00e5 bussen.", "\u2013 De hadde ett m\u00e5l og det var buss nummer 19, sier han", "F\u00f8rst da bussen kom til Sandmoen ble politiet varslet. Politiet meldte p\u00e5 Twitter klokken 15.30 at barna var midlertidig tatt h\u00e5nd om av administrasjonen til busselskapet Tide.", "\u2013 Vi er takknemlig for at det gikk bra. De kunne ha g\u00e5tt av ved City Syd og fulgt etter folk der, sier faren.", "Nesten \u00e9n time senere kom pappaen for \u00e5 hente veslejenta p\u00e5 barnehagen. F\u00f8rst da fikk han beskjed om at hun ikke var der.", "\u2013 Jeg reagerer p\u00e5 at de ikke varslet oss med en gang. De hadde \u00e9n time p\u00e5 seg til \u00e5 si fra at de var borte, sier faren.", "Mamma Victoria Belan synes det er skremmende at barna kunne stikke av fra barnehagen uten at noen oppdaget at de var borte.", "\u2013 Jeg lurer ogs\u00e5 p\u00e5 hvor ofte barnehagen sjekker at alle barna er der, sier hun.", "Emily var ogs\u00e5 borte fra barnehagen i ti minutter for rundt ett \u00e5r siden. Da ble det kjapt oppdaget, men det skulle settes inn tiltak for at det ikke skulle skje igjen.", "\u2013 Hun er litt eventyrlysten. Man skulle tro at de var ekstra oppmerksomme p\u00e5 hvor hun er n\u00e5r hun har v\u00e6rt borte fra barnehagen tidligere ogs\u00e5, sier pappaen. Foreldrene understreker at de ellers er forn\u00f8yd med de ansatte ved barnehagen, men stiller sp\u00f8rsm\u00e5l ved bemanningen n\u00e5r barna kan v\u00e6re borte s\u00e5pass lenge uten at det oppdages.", "Enhetsleder Trine Mogstad ved \u00d8vre Flat\u00e5sen barnehage beklager hendelsen p\u00e5 det sterkeste.", "\u2013 Det var svikt i barnehagens egne rutiner og kommunikasjonen mellom ansatte. Vi skal n\u00e5 sikre rutinene og sette inn tiltak der vi ser at vi trenger det, sier Mogstad.", "Barnehagen valgte \u00e5 vente med \u00e5 informere foreldrene fordi de visste at barna var i god behold og at foreldrene var p\u00e5 vei for \u00e5 hente barna.", "\u2013 Ansatte ville informere om hendelsen i m\u00f8te med foreldrene i barnehagen, sier Mogstad. Hun opplyser at det var full bemanning ut fra de rammene de har i Trondheim kommune.", "De har hatt samtaler med foreldrene for \u00e5 trygge dem etter det som har skjedd.", "R\u00e5dmannen i Trondheim kommune ser veldig alvorlig p\u00e5 hendelsen, men er utrolig glad for at dette gikk bra. R\u00e5dmannen har og vil fortsatt ha tett kontakt med barnehagens leder om oppf\u00f8lging av saken.", "\u2013 Barnehagens rutiner gjennomg\u00e5s n\u00e5, sier r\u00e5dgiver Ragnhild Granskogen i r\u00e5dmannens fagstab.", "Kommunen har rutiner for barns sikkerhet i barnehager som alle kommunale barnehager er forpliktet til \u00e5 f\u00f8lge. Der det er behov for det, skal barnehagene lage egne rutiner tilpasset lokale forhold, if\u00f8lge r\u00e5dgiveren.", "\u2013 Vi har ikke felles regler for hvor ofte de ansatte skal sjekke at barna er til stede. I dette tilfellet tok det likevel for lang tid fra barna forsvant til det ble oppdaget. Foreldrene skal ogs\u00e5 varsles med en gang en slik hendelse blir oppdaget, sier Granskogen.", "Foreldrene til Emily stiller sp\u00f8rsm\u00e5l ved om bemanningen denne dagen var tilstrekkelig. Ragnhild Granskogen sier at grunnbemanningen er god nok i forhold til sikkerheten.", "\u2013 Ved sykdom skal barnehagen vurdere behovet for vikarer. Barnas sikkerhet er det som f\u00f8rst m\u00e5 legges til grunn for vurderingen, sier Granskogen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3550b4ed68539ea1abbf519ed15f7be2e561ba9f376c943f776bc5f257a9ae89"}, {"field": "createtime", "value": "2017-03-28T07:54:45.000Z"}, {"field": "description", "value": "To 4-\u00e5ringer stakk av fra barnehagen p\u00e5 Flat\u00e5sen og tok bussen alene til Sandmoen uten at barnehagen oppdaget det."}, {"field": "dominantimage", "value": "http://www.adressa.no/incoming/article10032385.ece/ALTERNATES/w980-default/Barnehage05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c1f9ca4e1db4d4d5db230311e03c709c8d4d703.jpg?597c61e9"}, {"field": "dominantthumbnaildimensions", "value": "300x169"}, {"field": "heading", "value": ["4-\u00e5ringer stakk av fra barnehagen", "\u2013 Varslet ikke", "\u2013 Rutinene sviktet", "Skal gjennomg\u00e5 rutinene"]}, {"field": "id", "value": "8c1f9ca4e1db4d4d5db230311e03c709c8d4d703"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-company", "value": "tide"}, {"field": "kw-concept", "value": ["barna", "barnehage", "4-\u00e5ringer stakk"]}, {"field": "kw-entity", "value": ["sandmoen", "twitter", "\u00f8vre flat\u00e5sen", "emily", "city syd"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["ragnhild granskogen", "victoria belan", "trine mogstad", "stein tore engesbak"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article10032385.ece/ALTERNATES/w980-default/Barnehage05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "4-\u00e5ringer stakk av fra barnehagen - funnet etter lang busstur"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10032371.ece"}, {"field": "pageclass", "value": ["article"]}, {"field": "publishtime", "value": "2014-08-18T21:25:28.000Z"}, {"field": "recs-articleid", "value": "10032371"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-08-18T21:25:28.000Z"}, {"field": "recs-rawtitle", "value": "4-\u00e5ringer stakk av fra barnehagen - funnet etter lang busstur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "To 4-\u00e5ringer stakk av fra barnehagen p\u00e5 Flat\u00e5sen og tok bussen alene til Sandmoen uten at barnehagen oppdaget det."}, {"field": "thumbnail", "value": "http://content-thumbnail.cxpublic.com/content/thumbnail200x150/8c1f9ca4e1db4d4d5db230311e03c709c8d4d703.jpg?597c61e9"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-07-29T10:22:33.000Z"}, {"field": "title", "value": "4-\u00e5ringer stakk av fra barnehagen - funnet etter lang busstur"}, {"field": "url", "value": "http://www.adressa.no/pluss/nyheter/article10032371.ece"}, {"field": "urlhash", "value": "8c1f9ca4e1db4d4d5db230311e03c709c8d4d703"}], "score": 1.1995709, "siteId": "9222270286501375973", "id": "8c1f9ca4e1db4d4d5db230311e03c709c8d4d703"}

