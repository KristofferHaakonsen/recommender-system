{"fields": [{"field": "modifiedtime", "type": "time", "value": "2016-02-01T14:14:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["diana van der meer", "byplanlegger", "asplan viak as"]}, {"field": "body", "value": ["Saken oppdateres.", "Arkitekt Ole Wiigs planer for fortetting av Trondheim sentrum, \u00abTrondheim 50/50\u00bb, har skapt mye debatt. En debatt som lenge har v\u00e6rt etterspurt i fagmilj\u00f8ene som motgift til en byspredning som oppleves som lite b\u00e6rekraftig. Arealforbruk per innbygger og dermed byspredningen har \u00f8kt kraftig helt siden slutten av 1900-tallet. De l\u00e6rde strides om \u00e5rsaker og konsekvenser av denne utviklingen. At raskt voksende byer, privatbilisme og h\u00f8ye niv\u00e5er av energiforbruk g\u00e5r h\u00e5nd i h\u00e5nd, og at dette er en utvikling som b\u00f8r motarbeides, synes det imidlertid \u00e5 v\u00e6re en generell enighet om. Ideen om \u00e5 fortette v\u00e5re byer er mer og mer ansett som l\u00f8sningen for \u00e5 f\u00e5 til b\u00e6rekraftige byer.", "Helt i tr\u00e5d med nasjonale m\u00e5l har Trondheim kommune siden 1990-tallet hatt en fortettingsstrategi. Til tross for denne strategien har det v\u00e6rt vanskelig \u00e5 oppn\u00e5 bymessige tettheter i nye byomr\u00e5der. Eldre urbane boligomr\u00e5der som M\u00f8llenberg, Lademoen og Bakklandet har to til tre ganger st\u00f8rre tetthet enn boligomr\u00e5dene utviklet i senere tid. \u00c5rsaken til dette er sammensatt, men som f\u00f8lgende historie illustrerer, vil det kreve en vesentlig omstilling i de ulike fagmilj\u00f8ene f\u00f8r Trondheim er klar for en fortetting i tr\u00e5d med Wiigs skisser. Forestill deg f\u00f8lgende scenario: Nytt\u00e5rsaften 2015. Sterk vind gj\u00f8r at noen raketter fra det store festfyrverkeriet kommer p\u00e5 avveie og tenner p\u00e5 en eldre treg\u00e5rd p\u00e5 M\u00f8llenberg. Brannvesenet sl\u00e5ss hardt mot flammene som sprer seg fort p\u00e5 grunn av den sterke vinden. P\u00e5 morgenen nytt\u00e5rsdagen v\u00e5kner Trondheim dessverre til nyheten om at M\u00f8llenberg er lagt i aske. Kun dager etter denne tragiske hendelsen begynner byens planleggere \u00e5 ta fatt p\u00e5 ti\u00e5rets store planoppgave: gjenoppbygging av M\u00f8llenberg. Med byplankontoret i spissen formuleres det m\u00e5lsettinger for planoppgaven. Hovedm\u00e5lsettingen er et \u00f8nske om en urban bydel, med en menneskelig m\u00e5lestokk, akkurat slik M\u00f8llenberg var f\u00f8r brannen. Bydelen skal bygges ut med en tett struktur, i samsvar med Trondheims fortettingsstrategi. Det vedtas derfor en m\u00e5lsetting om minst 2000 nye leiligheter.", "F\u00f8rst begynner prosjektering av et nytt vegsystem. Dagens Nonnegata vurderes som uegnet p\u00e5 grunn av stigningsforholdene; ny vegtras\u00e9 bukter seg derfor oppover bakken med en fordobling av veglengden som konsekvens. Nye Nonnegata utformes med separate bussfelt i begge retninger, samt tosidig fortau og sykkelfelt. Total vegbredde blir 18 meter istedenfor dagens 12 meter. Boligene, som i dag er plassert helt inntil fortauskant, bygges ti meter fra framtidig vegkant for \u00e5 sikre et tilfredsstillende st\u00f8yniv\u00e5. N\u00e5r vegene er ferdigtegnet viser det seg at en fjerdedel av det tilgjengelige utbyggingsomr\u00e5det er spist opp av veganlegg. Planleggerne lar seg forel\u00f8pig ikke skremme av disse tall, og bestemmer seg for \u00e5 tillatte seks etasjers h\u00f8ye bygg over hele M\u00f8llenberg for \u00e5 sikre det planlagte boligtallet.", "Gr\u00f8ntanlegg er neste punkt p\u00e5 programmet. 2000 boliger utl\u00f8ser, i henhold til kommunens uteromsnorm, behov for 60 m\u00e5l felles og privat uteareal, to n\u00e6rmilj\u00f8anlegg og tre store ballfelt. I tillegg settes det av areal til to 30 meter brede gr\u00f8ntkorridorer for \u00e5 ivareta bydelens tilgang til rekreasjonsomr\u00e5der. Det tilgjengelige utbyggingsarealet er n\u00e5 halvert. Og s\u00e5 begynner detaljplanleggingen. Brannekspertene kommer inn og fordobler avstanden mellom husene. Geotekniske og milj\u00f8tekniske r\u00e5dgivere b\u00e5ndlegger deler av omr\u00e5det for utbygging. Naboprotestene str\u00f8mmer inn. Til slutt st\u00e5r vi igjen med planer for en bydel som tilfredsstiller alle lovens krav og regler, men som dessverre kun gir plass til 1000 boliger, halvparten av det opprinnelige programmet.", "Selv om dette er et teoretisk eksempel, beskriver det en virkelighet enhver byplanlegger kjenner seg igjen i. Selv i det vidstrakte Norge er areal en begrenset ressurs. Jo mer areal vi bruker for \u00e5 skaffe nye boliger, arbeidsplasser og veganlegg for Trondheims stadig \u00f8kende befolkning, jo mer landbruksjord, marka- og naturomr\u00e5der m\u00e5 vi omdisponere til utbyggingsform\u00e5l. Om man n\u00e5 utvikler et nytt omr\u00e5de, enten det er p\u00e5 Nyhavna, Tiller eller Okstad, er dette et hensyn som b\u00f8r ligge fremst i v\u00e5re tanker.", "Vi har oppn\u00e5dd mye n\u00e5r det gjelder fortetting innenfor de tilgjengelige byggetomtene, men det mangler et arealregnskap som synliggj\u00f8r samlet arealutnyttelse per innbygger i nye bydeler. Ingen er uenig i at boligomr\u00e5der trenger veger, gr\u00f8ntareal, lys og ren luft. Summen av alle felles goder\u00bb som kollektivgater, sykkelveier, rekreasjonsomr\u00e5der og gr\u00f8nne korridorer vil likevel kunne gi oss en mindre attraktiv og b\u00e6rekraftig by. Wiigs visjoner om en fortetting av sentrale omr\u00e5der vil dessverre aldri kunne gjennomf\u00f8res med dagens krav til nye boligomr\u00e5der. Et raskt regnestykke viser at kommunens krav til uterom for 12000 nye boliger vil beslaglegge et areal som er st\u00f8rre enn hele Nyhavna, f\u00f8r et eneste bygg er plassert.", "For \u00e5 f\u00e5 en b\u00e6rekraftig by med urbane kvaliteter, m\u00e5 alle involverte klare \u00e5 se utover sine sektorinteresser. Det er ikke enkelttemaer, men den samlede m\u00e5loppn\u00e5elsen som b\u00f8r st\u00e5 i fokus. Dette krever nytenkning. Kanskje noen etater blir n\u00f8dt til \u00e5 fire p\u00e5 s\u00e6rkravene for v\u00e5rt felles gode? Sluttresultatet vil imidlertid kunne gi oss den byen som vi egentlig alle sammen \u00f8nsker oss.", "Diana.Meer@asplanviak.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "c3c540a6207701d17647080bfeea88e773e43d0fa76ab501052e8ea2496c0bd3"}, {"field": "createtime", "value": "2017-05-02T01:21:02.000Z"}, {"field": "description", "value": "Summen av sektorkrav gj\u00f8r at Ole Wiigs nytenkning om fortetting av sentrale bydeler i Trondheim bare er mulig \u00e5 gjennomf\u00f8re med en ny planleggingsvirkelighet."}, {"field": "dominantimage", "value": "http://www.adressa.no/meninger/kronikker/article12102932.ece/fg1i3q/ALTERNATES/w980-default/Bispehaugen.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69040a44cc4de50dcf4c541d67ab3b801422db27.jpg?5965d25a"}, {"field": "dominantthumbnaildimensions", "value": "300x169"}, {"field": "heading", "value": "Byen kveles av sektorkrav -adressa.no"}, {"field": "id", "value": "69040a44cc4de50dcf4c541d67ab3b801422db27"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["byen kveles", "sterk vind", "areal", "boliger", "bydel", "bygg", "byer", "planlagte", "dag", "fortette", "krav", "b\u00e6rekraftig by"]}, {"field": "kw-entity", "value": ["okstad", "trondheim 50", "nonnegata", "lademoen og bakklandet", "m\u00f8llenberg", "nyhavna", "diana", "tiller"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "ole wiigs"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12102932.ece/fg1i3q/ALTERNATES/w980-default/Bispehaugen.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byen kveles av sektorkrav"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/02/06/Byen-kveles-av-sektorkrav-12102933.ece"}, {"field": "pageclass", "value": ["article"]}, {"field": "publishtime", "value": "2016-02-06T04:00:00.000Z"}, {"field": "recs-articleid", "value": "12102933"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-02-06T04:00:00.000Z"}, {"field": "recs-rawtitle", "value": "Byen kveles av sektorkrav -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Summen av sektorkrav gj\u00f8r at Ole Wiigs nytenkning om fortetting av sentrale bydeler i Trondheim bare er mulig \u00e5 gjennomf\u00f8re med en ny planleggingsvirkelighet."}, {"field": "thumbnail", "value": "http://content-thumbnail.cxpublic.com/content/thumbnail200x150/69040a44cc4de50dcf4c541d67ab3b801422db27.jpg?5965d25a"}, {"field": "thumbnailfullheightdimensions", "value": "200x1212"}, {"field": "timestamp", "value": "2017-07-12T07:40:10.000Z"}, {"field": "title", "value": "Byen kveles av sektorkrav"}, {"field": "url", "value": "http://www.adressa.no/meninger/kronikker/2016/02/06/Byen-kveles-av-sektorkrav-12102933.ece"}, {"field": "urlhash", "value": "69040a44cc4de50dcf4c541d67ab3b801422db27"}], "score": 0.7363092, "siteId": "9222270286501375973", "id": "69040a44cc4de50dcf4c541d67ab3b801422db27"}

