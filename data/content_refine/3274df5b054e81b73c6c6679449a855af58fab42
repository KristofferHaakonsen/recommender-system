{"fields": [{"field": "modifiedtime", "type": "time", "value": "2012-06-07T10:31:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "DVD"}, {"field": "author", "value": "terje eidsv\u00e5g"}, {"field": "body", "value": ["\u00c5 gj\u00f8re filmklassikere tilgjengelig i nye og forbedrede utgaver er alltid et flott tiltak. Denne nye Buster Keaton-boksen med fire av den legendariske filmkomikerens filmer, er b\u00e5de helt fantastisk og litt skuffende. Det fantastiske er nyutgaven av Keatons beste film, \u00abGeneralen\u00bb fra 1927.", "Den floppet i samtiden, men har gradvis bygd seg opp ry som ikke bare Keatons beste, men en av verdens beste filmer. Stumfilm p\u00e5 dvd kan v\u00e6re en blandet forn\u00f8yelse, men her er det en fryd. Bildekvaliteten er etter forholdene god, og viktigst av alt; lyden er oppdatert til det man strengt tatt b\u00f8r forvente av slike utgivelser i dag.", "En ny innspilling av musikken i 2004, mikset til stereo 5.1-format, gj\u00f8r at den tragikomiske historien fra den amerikanske borgerkrigen blir noe mer enn en filmatisk museumsgjenstand. \u00abGeneralen\u00bb er fortsatt en fabelaktig film, alene verdt terningkast 6, med noen stunt og enkeltscener som rett og slett framst\u00e5r som filmmagi.", "Dessverre har ingen av de andre filmene i boksen v\u00e6rt utsatt for samme lydmessige oppussing. Det gj\u00f8r bare litt n\u00e5r filmen er p\u00e5 et niv\u00e5 som \u00abSteamboat Bill jr.\u00bb fra 1928, som ogs\u00e5 er blant h\u00f8ydepunktene til Keaton, med filmatisk humor p\u00e5 h\u00f8yt, tidl\u00f8st niv\u00e5 fra mannen med det triste blikket.", "Svakhetene ved filmene og nyutgivelsene blir mye tydeligere ved \u00abCollege\u00bb (1927) og \u00abThe Three Ages\u00bb (1923). Sistnevntes vandring mellom tre tidsepoker virker p\u00e5tagelig datert i dag. I begge tilfellene svekkes to av Keatons svakere filmer av enerverende musikk i mono. S\u00e5nn sett er det synd ikke boksen i stedet inneholder et tidlig mesterverk som \u00abSherlock Jr\u00bb (1924), hvor Keatons utrolige grep om timing og stunts har st\u00e5tt seg mye bedre. \u00abGeneralen\u00bb er likevel grunn god nok til \u00e5 skaffe denne pakken.", "Ekstramateriale: En serie kortfilmer, introduksjoner og korte bakomfilmer. Et hefte p\u00e5 norsk, skrevet av Keaton-elsker Dag V\u00e5gs\u00e5s, hadde tjent p\u00e5 litt flere perspektiv p\u00e5 Keaton og filmene hans."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|dvdanmeldelser"}, {"field": "contenthash", "value": "5c2801ecec25d2fe06f583b225009c4493a44443007dfb1060f939673c0d7fc0"}, {"field": "createtime", "value": "2017-04-30T16:19:52.000Z"}, {"field": "description", "value": "Buster Keatons mesterverk i flott dvd-utgave, sammen med en godbit og to av hans svakeste filmer."}, {"field": "dominantimage", "value": "http://www.adressa.no/incoming/article1186902.ece5/ALTERNATES/w980-default/DVD-Buster_Keaton_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3274df5b054e81b73c6c6679449a855af58fab42.jpg?59060ea8"}, {"field": "dominantthumbnaildimensions", "value": "300x169"}, {"field": "heading", "value": "Klassisk Keaton - og litt til -adressa.no"}, {"field": "id", "value": "3274df5b054e81b73c6c6679449a855af58fab42"}, {"field": "keyword", "value": "DVD"}, {"field": "keywords", "value": "DVD"}, {"field": "kw-category", "value": ["kultur", "dvdanmeldelser", "film"]}, {"field": "kw-classification", "value": "arts-and-entertainment"}, {"field": "kw-concept", "value": "film"}, {"field": "kw-entity", "value": ["generalen", "sherlock jr", "the three ages", "steamboat bill"]}, {"field": "kw-location", "value": "college"}, {"field": "kw-pageclass", "value": "article"}, {"field": "kw-person", "value": ["dag v\u00e5gs\u00e5s", "buster keaton"]}, {"field": "kw-taxonomy", "value": ["kultur", "kultur/film", "kultur/film/dvdanmeldelser"]}, {"field": "og-image", "value": "http://www.adressa.no/incoming/article1186902.ece5/ALTERNATES/w980-default/DVD-Buster_Keaton_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klassisk Keaton - og litt til"}, {"field": "og-type", "value": "article"}, {"field": "og-url", "value": "http://www.adressa.no/kultur/film/dvdanmeldelser/article779820.ece"}, {"field": "pageclass", "value": ["article"]}, {"field": "publishtime", "value": "2007-01-05T08:53:04.000Z"}, {"field": "recs-articleid", "value": "1910282"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|dvdanmeldelser"}, {"field": "recs-publishtime", "value": "2007-01-05T08:53:04.000Z"}, {"field": "recs-rawtitle", "value": "Klassisk Keaton - og litt til -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film", "kultur/film/dvdanmeldelser"]}, {"field": "teaser", "value": "Buster Keatons mesterverk i flott dvd-utgave, sammen med en godbit og to av hans svakeste filmer."}, {"field": "thumbnail", "value": "http://content-thumbnail.cxpublic.com/content/thumbnail200x150/3274df5b054e81b73c6c6679449a855af58fab42.jpg?59060ea8"}, {"field": "thumbnailfullheightdimensions", "value": "200x957"}, {"field": "timestamp", "value": "2017-04-30T16:19:52.000Z"}, {"field": "title", "value": "Klassisk Keaton - og litt til"}, {"field": "url", "value": "http://www.adressa.no/kultur/film/dvdanmeldelser/article779820.ece"}, {"field": "urlhash", "value": "3274df5b054e81b73c6c6679449a855af58fab42"}], "score": 1.2694719, "siteId": "9222270286501375973", "id": "3274df5b054e81b73c6c6679449a855af58fab42"}

