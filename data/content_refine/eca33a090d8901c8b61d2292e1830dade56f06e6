{"fields": [{"field": "modifiedtime", "type": "time", "value": "2012-10-05T16:37:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "martin nordvik"}, {"field": "body", "value": ["Saken oppdateres.", "Dette er del to i en serie p\u00e5 ti der Adresseavisens film -og teateranmelder gjennom 46 \u00e5r, Martin Nordvik, trekker frem sin egen ti p\u00e5 topp -liste over det han mener er Tr\u00f8ndelag Teaters ti beste forestillinger i disse \u00e5rene. Nordvik presenterer en ny forestilling p\u00e5 adressa.no hver dag og l\u00f8rdag den 13. oktober vil han gi oss en oppsummering, samt f\u00f8rsteplass p\u00e5 en dobbeltside i kulturdelen av Adresseavisen ( red. komm.).", "Nr. 9 \u00abPeer Gynt\u00bb", "I f\u00f8rste sesong etter \u00e5rtusenskiftet satset Tr\u00f8ndelag Teater p\u00e5 \u00abPeer Gynt\u00bb. Det var ikke vanskelig \u00e5 finne innvendinger mot den ukonvensjonelle oppsetningen, men umiddelbart virket den likevel overbevisende \u2013 kanskje mest p\u00e5 grunn av en voldsom vitalitet. I ettertid st\u00e5r premieren (10. desember -2000) i mitt minne som en markering av at teatret disponerte st\u00f8rre ressurser \u2013 b\u00e5de materielt og kunstnerisk - enn de fleste var klar over.", "Etter tre sesonger hadde mange av mulighetene i det nye teaterbygget fra 1997 blitt utforsket, men teatersjef Catrine Telle, som selv hadde regien, tok pusten fra mange med sin totale utnyttelse av hele arealet i scene og salong. Borte var den tradisjonelle scenel\u00f8sningen, ja, alt var uvant. Derfor er selve ankomsten noe av det som huskes best fra premierekvelden, her kom man rett inn i en verden hvor det meste kunne skje. Den \u00e5pne l\u00f8sningen i Per Kristian Solbakkens regi, de uvante avstandene \u2013 en scene p\u00e5 tretti meter \u2013 skapte spesielle forventninger.", "Men ville ikke dette bli et overdimensjonert, utvendig show, hvor fors\u00f8k p\u00e5 milj\u00f8- og karakterskildring lett kunne smuldre bort? Ingen fare \u2013 selv om alle kunne registrere at enkelte tabl\u00e5er virket som overfladiske p\u00e5funn, at noen innslag ble overtydelige, men Henrik Ibsens ord bandt det meste sammen. Og teksten hadde Catrine Telle vist stor respekt for i sin bearbeidelse.", "Derimot bar oppsetningen bud om at en aktualisert Ibsen betyr oppbrudd fra de fleste tradisjoner. Og mange henger utvilsomt igjen i oppfatningen at \u00abPeer Gynt\u00bb er bygde-romantikk, Grieg-musikk og en hovedperson med et skj\u00e6r av eventyrhelt. Her ble Peer plassert i et landsens veikryss i slutten av 1990-tallet, hvor hans Mor \u00c5se (Hildegunn Eggen) driver Kverna Kiosk og selger varme p\u00f8lser. Med dette utgangspunktet ble teatret et opplevelsessenter som trakk publikum med i morsomme shownumre som bukkerittet, bryllupet, bruderovet og s\u00e5 videre, inntil den mer skremmende satiren overtok for eksempel i et 1970-tallspreget snobbegilde i Dovregubbens hall.", "Det velkjente stoffet gnistret i kontrast til uventede innslag, - de fleste ble nok overrumplet av at den vemodige scenen med Mor \u00c5ses d\u00f8d her ble ledsaget av The Everly Brothers med \u00abCrying in the Rain\u00bb. Musikkvalget bidro hele veien til \u00e5 f\u00e5 Peer & Co. til \u00e5 opptre som v\u00e5re samtidige, bare gjennom en liten snutt fra Solveigs sang fikk ogs\u00e5 Grieg sin hilsen. Solveigs (Ellen Birgitte Johannessen) skjebne kunne her tolkes som en rehabilitering, den nesten provoserende passive venteholdningen gir resultater: I sluttscenen er det Solveig som har kontroll over situasjonen.", "Tittelrollen tolket Christian Skolmen og skapte en livlig og robust Peer med sans for slaraffenliv \u2013 men ogs\u00e5 med lynglimt av smertefull innsikt. Denne Peer blir egentlig ikke mye eldre med \u00e5rene, han bor i det lengste hjemme hos mor og viker unna n\u00e5r alvoret melder seg. Men m\u00f8tet med en up\u00e5virkelig Knappest\u00f8per (Arne O. Reitan) han han ikke bl\u00f8ffe seg bort fra.", "Oppsetningen ga viktige impulser til justering av v\u00e5rt syn p\u00e5 Peer. Men det var kanskje den imponerende rammen som festet seg sterkest i minnet. \u00abEndelig kommer en oppsetning som fullt ut spiller p\u00e5 at Tr\u00f8ndelag Teater har landets mest fleksible scenerom\u00bb, konkluderte v\u00e5r anmeldelse.", "Tidligere har Tr\u00f8ndelag Teater hatt \u00abPeer Gynt\u00bb-oppsetninger som gir 2000-versjonen hard konkurranse om \u00e5 komme med p\u00e5 \u2013 Ti p\u00e5 topp-lista.  I 1985 gjorde regiss\u00f8r Terje M\u00e6rli et spenstig grep blant annet ved \u00e5 la Peer bli spilt av hele fem skuespillere i en oppsetning med nyskrevet musikk av Henning Sommerro. Det ble b\u00e5de kritiker- og publikumssuksess.", "Stor suksess var ogs\u00e5 oppsetningen Stein Winge laget i 1973 \u2013 betegnet som en grensesprengende forestilling \u2013 ikke minst takket v\u00e6re urkraften Espen Skj\u00f8nberg utfoldet i tittelrollen.", "Martin Nordvik"]}, {"field": "category0", "value": "kultur"}, {"field": "category1", "value": "kultur|scene"}, {"field": "contenthash", "value": "23f2ba328d6b16c084ea348ea4aeee6b5d8e3326820f9073fc2d7bc9748925c9"}, {"field": "createtime", "value": "2017-05-01T10:17:21.000Z"}, {"field": "description", "value": "TR\u00d8NDELAG TEATER 75 \u00c5R: I 2000 mobiliserte teatret praktisk talt alle i huset i omfattende og krevende prosjekt."}, {"field": "dominantimage", "value": "http://www.adressa.no/incoming/article6406169.ece/ALTERNATES/w980-default/peer-gynt.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eca33a090d8901c8b61d2292e1830dade56f06e6.jpg?5984ace7"}, {"field": "dominantthumbnaildimensions", "value": "300x169"}, {"field": "heading", "value": ["\u00abPeer Gynt\u00bb \u2013 i stort format -adressa.no", "Oppbrudd fra tradisjoner", "Sterke versjoner"]}, {"field": "id", "value": "eca33a090d8901c8b61d2292e1830dade56f06e6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "scene"]}, {"field": "kw-classification", "value": "arts-and-entertainment"}, {"field": "kw-concept", "value": ["stort format", "teater", "scene", "oppsetning"]}, {"field": "kw-entity", "value": ["grieg", "the everly brothers", "crying in the rain", "solveig", "knappest\u00f8per", "tr\u00f8ndelag teater", "dovregubbens", "adresseavisen", "peer gynt", "mor \u00e5se", "kverna kiosk", "per kristian solbakkens"]}, {"field": "kw-pageclass", "value": "article"}, {"field": "kw-person", "value": ["christian skolmen", "ellen birgitte johannessen", "henning sommerro", "henrik ibsens", "hildegunn eggen", "stein winge", "arne o. reitan", "espen skj\u00f8nberg", "terje m\u00e6rli", "martin nordvik", "catrine telle"]}, {"field": "kw-taxonomy", "value": ["kultur", "kultur/scene"]}, {"field": "og-image", "value": "http://www.adressa.no/incoming/article6406169.ece/ALTERNATES/w980-default/peer-gynt.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abPeer Gynt\u00bb \u2013 i stort format"}, {"field": "og-type", "value": "article"}, {"field": "og-url", "value": "http://www.adressa.no/kultur/scene/article6406189.ece"}, {"field": "pageclass", "value": ["article"]}, {"field": "publishtime", "value": "2012-10-05T10:40:00.000Z"}, {"field": "recs-articleid", "value": "6406189"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|scene"}, {"field": "recs-publishtime", "value": "2012-10-05T10:40:00.000Z"}, {"field": "recs-rawtitle", "value": "\u00abPeer Gynt\u00bb \u2013 i stort format -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/scene"]}, {"field": "teaser", "value": "TR\u00d8NDELAG TEATER 75 \u00c5R: I 2000 mobiliserte teatret praktisk talt alle i huset i omfattende og krevende prosjekt."}, {"field": "thumbnail", "value": "http://content-thumbnail.cxpublic.com/content/thumbnail200x150/eca33a090d8901c8b61d2292e1830dade56f06e6.jpg?5984ace7"}, {"field": "thumbnailfullheightdimensions", "value": "200x1283"}, {"field": "timestamp", "value": "2017-08-04T17:20:39.000Z"}, {"field": "title", "value": "\u00abPeer Gynt\u00bb \u2013 i stort format"}, {"field": "url", "value": "http://www.adressa.no/kultur/scene/article6406189.ece"}, {"field": "urlhash", "value": "eca33a090d8901c8b61d2292e1830dade56f06e6"}], "score": 1.2966855, "siteId": "9222270286501375973", "id": "eca33a090d8901c8b61d2292e1830dade56f06e6"}

