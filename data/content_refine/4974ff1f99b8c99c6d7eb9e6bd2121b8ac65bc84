{"fields": [{"field": "modifiedtime", "type": "time", "value": "2017-02-18T12:44:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "\u00c5ge Winge", "Terje Visnes", "Livid Jeans", "Jens Olav Dankertsen", "Denim"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Jeg har det  med \u00e5 g\u00e5 \u00aball in\u00bb hvis noe treffer meg, og blir som regel ganske besatt av det.", "Jens Olav Dankertsen", "F\u00f8dt: 14. september 1987 i Volda.", "Stilling: Driftssjef og designer i Livid Jeans.", "Sivil status: Samboer med Silje Thomsen.", "Aktuell: Gr\u00fcnderen bak selskapet Livid Jeans i Trondheim,  som snart utvider med sin andre butikk som skal ligge i Oslo. Livid Jeans er de eneste i Skandinavia som driver daglig produksjon av jeans. Har planer om \u00e5 \u00e5pne butikk i Tokyo innen to \u00e5r.", "Utdannelse: \u00d8konomi & Administrasjon p\u00e5 BI.", "Karriere: Sales Manager hos Johnny Love (Jan 2011 - Aug 2011). Store Manager hos Carlings (Jan 2008 - Jan 2011). Bartender hos Brukbar (Okt 2008 - Mai 2010). Barnehageassistent (2007). Rengj\u00f8rer hos Barmuda (2007).", "H\u00f8rer p\u00e5: James Blake. Ellers veldig mye forskjellig musikk.", "Ser p\u00e5: Favorittserien er \u00abFriends\u00bb. N\u00e5 serier som \u00abBillions\u00bb og \u00abHomeland\u00bb.", "Leser: Dagens N\u00e6ringsliv, Dagbladet og Finansavisen. B\u00f8ker om arbeidskultur, organisasjons- og forretningsutvikling. Leser n\u00e5 \u00abThe Hero and the Outlaw\u00bb, en bok om arketyper .", "Kj\u00f8rer: Peugeot 307, 2001 modell.", "Spiser: Indrefilet med fl\u00f8tegratinerte poteter, asparges og peppersaus.", "Drikker: Godt \u00f8l. Ikke sur\u00f8l.", "Jens Olav Dankertsen, tjueni, har \u00f8nsket oss velkommen til Livid Jeans i Olav Tryggvasons gate. Han har vist oss den lille jeansfabrikken, butikken, loftet hvor han tegner alle produktene, kjelleren som er fylt med vintage, h\u00e5ndplukkete plagg fra Paris og London.", "I det siste har det g\u00e5tt i ett, sier han. Ja, sant \u00e5 si, s\u00e5 har det v\u00e6rt et sabla kj\u00f8r helt siden han bestemte seg for \u00e5 ta verden med et eget jeansmerke for dr\u00f8ye seks \u00e5r siden.", "Han er nettopp kommet tilbake fra en tekstilmesse i Paris, og mellomlandet i Oslo for \u00e5 se p\u00e5 et lokale som kan passe n\u00e5r Livid om kort tid ekspanderer ut av Trondheim. Men \u00e9n ting er Oslo, sier han, Livid tenker mye lengre.", "Etter Oslo vil Dankertsen til Tokyo.", "Dankertsen var nitten da han satte seg p\u00e5 en buss i Volda for \u00e5 n\u00e5 dr\u00f8mmen om en rockekarriere i Trondheim. Han var frontfigur i punkebandet Afterbirth, en kameratgjeng som spydde eder og galle over kapitalismen, og var klar for en h\u00f8yere himmel etter mange \u00e5rs \u00f8ving i lokalene de selv hadde bygd i gartneriet til Dankertsens mamma.", "En idyllisk ungdomstid, sier han, og husker morgener hvor han v\u00e5knet til latteren fra kompiser som drakk kaffe med moren hans utenfor gartneriet, kameratgjengen som dro ned til kulpen nedenfor huset for \u00e5 kaste seg ut i elva etter svette sceneshow.", "Mirsti Kathrine Dankertsen, s\u00f8ster:", "- Jens Olav er en m\u00e5lbevisst, ambisi\u00f8s, meget kreativ og uredd type som alltid gir alt i sine prosjekter. Som guttunge stekte han vafler som han solgte nede i sentrum, og fortjenesten brukte han til \u00e5 spare til gitar. Han bygde studio hjemme, han produserte l\u00e5ter og jobbet for at ungdommen i Volda skulle f\u00e5 en plass \u00e5 skate. P\u00e5 skolen var han pirkete, han er en perfeksjonist i alt han driver med. I vennekretsen var han limet som holdt kompisene sammen. Som bror stiller han opp og gir alltid klare tilbakemeldinger.", "Dankertsen og gjengen var \u00abde utagerende typene\u00bb i Volda, som fjorten\u00e5ring hadde han fire ringer i hvert \u00f8re, i tillegg til ringene i leppa og nesen. Han drev med breakdance, var en talentfull skater og laget jackass-inspirerte filmer merket \u00abDoing Volda\u00bb. Og p\u00e5 bussen inn til Trondheim kjente han p\u00e5 kraften i det samme fellesskapet.", "De var Afterbirth!", "- Fra bussvinduet inn til Trondheim s\u00e5 jeg Morten Abel i et veikryss, og jeg tenkte, \u00abd\u00e6ven, dette er crazy, n\u00e5 skal vi bo i en by og vi kommer til \u00e5 se kjendiser over alt hele tiden\u00bb.", "Livid-sjefen smiler, henter en kanne kaffe, stryker hunden Ludvik over panna, smiler, sier Ludvik alltid er med p\u00e5 jobb, og oppsummerer musikerkarrieren med at bandmedlemmene ble spredt til alle kanter for \u00e5 studere. Selv begynte han p\u00e5 privatskole for \u00e5 forbedre karakterene fra videreg\u00e5ende, med et m\u00e5l om \u00e5 bli heismont\u00f8r.", "P\u00e5 fritiden tok han str\u00f8jobber i en barnehage, jobbet p\u00e5 bar og i oppvasken p\u00e5 en restaurant, mens han dr\u00f8mte om \u00e5 jobbe i en av klesbutikkene til Carlings fordi folka der virket s\u00e5 kule.", "Kort historie:", "Dankertsen droppet skolen og heismont\u00f8rplanene da han fikk pr\u00f8vejobb hos Carlings, hvor han etter et \u00e5r endte opp som sjef for butikken p\u00e5 Mercur-senteret. Det var p\u00e5 Carlings Dankertsen ble besatt av denim, som er det engelske ordet for dongeri. Han leste seg opp p\u00e5 \u00abthe history of blue jeans\u00bb, kj\u00f8pte b\u00f8ker om bomullstr\u00e5der, indigo farger og gamle vevstoler, og studerte historien til Levi's, Lee og Wrangler. Og da jeansmerket Nudie utlyste en konkurranse om det fineste, slitte eksemplaret av en jeans, ble Dankertsens dongeribukse k\u00e5ret til landets fineste. Premien var en tur til Nudies \u00abblueline\u00bb i Bologna, Italia, hvor Dankertsen sammen med femten andre europeiske denim-nerder, fikk innsyn i jeansproduksjonens hemmeligheter.", "- Det var helt r\u00e5tt, jeg ble helt fascinert av kompleksiteten i produksjonen, sier Dankertsen og starter p\u00e5 et lite foredrag. Om bomullsarbeideren i Zimbabwe som framstiller lange, fine bomullsfibre, som fraktes til Japan hvor de blir til yarn, bomullstr\u00e5d, som steg for steg dyppes i indigo i s\u00e5 korte intervaller som mulig for \u00e5 bevare den hvite kjernen som er n\u00f8dvendig for at mobilen din, eller snusboksen, kan friksjoneres inn som unike, hvite avtrykk p\u00e5 baklomma som et lite kunstverk.", "Daniel Klepp, kamerat:", "-Jens Olav har v\u00e6rt en god venn siden ungdomsskuledagene, han er en s\u00e5nn fyr som tar vare p\u00e5 kompisene sine, han elsker \u00e5 v\u00e6re rundt venner og har alltid fylt huset sitt med dem. I barndomshjemmet hans i Volda gikk vi alle inn og ut omtrent s\u00e5nn som vi ville, og var han ikke hjemme s\u00e5 tok Perdis, moren, imot oss med \u00e5pne armer! Han er alltid tydelig og direkte i m\u00f8te med andre, noe som jeg tror har v\u00e6rt sv\u00e6rt nyttig for ham i sitt virke, b\u00e5de i m\u00f8te med ansatte og samarbeidspartnere.", "Dry denim, sier Dankertsen, og legger et stykke kraftig dongeri, produsert i Japan, under en av de sytten maskinene han har i jeansfabrikken som er plassert midt i butikken. De fleste maskinene er fra tiden like f\u00f8r og etter andre verdenskrig, og alle de sytten maskinene m\u00e5 til for \u00e5 produsere en skikkelig jeans, forteller han. Mange av maskinene stammer fra nedlagte, norske trikotasjefabrikker, og de er s\u00e5 gamle at det ikke er mulig \u00e5 finne folk som kan reparere dem. Derfor har han m\u00e5ttet l\u00e6re det sj\u00f8l.", "Dankertsen har p\u00e5 alle m\u00e5ter g\u00e5tt den tunge veien som gr\u00fcnder. Han hadde ingen utdannelse i tegning, design, tekstil eller \u00f8konomi, og hadde aldri r\u00f8rt ei symaskin da han kom tilbake fra Italia fast bestemt p\u00e5 \u00e5 skape sitt eget jeansmerke.", "5. mai 2010 registrerte han sammen med tre kompiser selskapet \u00abJunkie Jeans\u00bb. Kompisene hoppet av etter noen m\u00e5neder, men Dankertsen fortsatte. Som besatt. Han bestilte tjue meter denim p\u00e5 Ebay, fant en Singer retts\u00f8m symaskin p\u00e5 Finn og startet med \u00e5 sy et trekk til macen. Han kan fortsatt kjenne den f\u00f8rste f\u00f8lelsen av \u00e5 stimulere sin egen skaperkraft, smiler han, og det neste var \u00e5 komponere en jeans etter m\u00e5lene til kompisen Kristoffer, som senere ble \u00f8konomisjef i Livid.", "De f\u00f8rste produktene ble helt feil, de hadde elendig passform og s\u00f8mmene vridde seg til alle kanter, sier han, men det var to bein og hadde silhuettene av ei bukse. P\u00e5 denne tida hadde han sluttet hos Carlings og begynt som selger hos Johnny Love, klesdesigneren, men etter arbeidstid hang han over sine egne symaskiner til klokka to p\u00e5 natta. Hver eneste dag. I ni m\u00e5neder. Helt til han var forn\u00f8yd med den buksa han laget til Kristoffer.", "P\u00e5 de ni m\u00e5nedene gikk han fra \u00e9n til seks industrielle symaskiner og m\u00e5tte klatre over \u00abfabrikken\u00bb for \u00e5 komme seg i seng, og taket i den lille leiligheten var farget svart av r\u00f8yken fra symaskinenes clutch-motorer.", "- Silje, samboeren min, skj\u00f8nte ikke hva det var jeg styrte med, men selv var jeg helt klar p\u00e5 hvor jeg skulle. Jeg skulle etablere min egen jeansfabrikk. Den eneste i landet, ja, den eneste i hele Skandinavia som syr jeans p\u00e5 daglig basis.", "N\u00e5, seks \u00e5r etter den f\u00f8rste buksa, har Livid Jeans seks heltidsansatte og like mange deltidsansatte. Med to produksjonslinjer: 20 000 Livid-plagg produseres \u00e5rlig p\u00e5 flere fabrikker i Portugal, og disse produktene selges i tretti norske og tjuefem utenlandske klesbutikker. Og p\u00e5 fabrikken i Trondheim produseres noen hundre jeans som selges i Livids egen butikk, hvor du ogs\u00e5 kan f\u00e5 skreddersydd din egen dongeribukse. I fjor omsatte Livid Jeans for seksten millioner kroner, med et lite overskudd.", "- Stolt?", "- I et land hvor klesproduksjon nesten er en umulig oppgave p\u00e5 grunn av store kostnader, har vi klart \u00e5 etablere en jeansproduksjon i vekst. Det er klart jeg er stolt, jeg er veldig stolt, sier Dankertsen og tar oss igjen opp til andre etasje.", "P\u00e5 veggen henger hans egen fargepalett, sm\u00e5 stoffbiter i forskjellige m\u00f8nster og kvalitet. Dongeri. Fl\u00f8yel. Ull. L\u00e6r. Silke. Materialene, som handles i Japan, er utgangspunktet n\u00e5r han designer Livids nye kolleksjon.", "Han tegner alt selv. Jeans, jakker, skjorter, gensere og T-skjorter. Han henter mye inspirasjon fra mennesker han ser p\u00e5 gata, sier han, og fra japanske magasiner og butikker som Toto Kaelo i USA. Han f\u00f8lger med p\u00e5 trender, men er mye mer opptatt av at det skal v\u00e6re en r\u00f8d tr\u00e5 gjennom kolleksjonen, materialer og farger, samt plaggenes funksjonalitet, enn at de kan defineres inn i en kort sesongbasert mote.", "Den rette s\u00f8mmen over baklomma, som er et av Livid-jeansens kjennetegn, er laget s\u00e5nn fordi den holder et stykke canvas som skal forsterke lomma, forklarer han, s\u00e5 du kan ha ei lommebok eller en mobil p\u00e5 rumpa uten at lomma ryker.", "- Noen vil kalle Livid for et typisk hipstermerke?", "- Du kan jo se p\u00e5 oss som et varemerke som gj\u00f8r nye ting og ikke er redd for \u00e5 g\u00e5 nye veier. Hvis det er betegnelsen p\u00e5 en hipster, s\u00e5 gjerne det.", "- Hva om slengbuksene kommer tilbake?", "- Vi kommer ikke til \u00e5 lage slengbukser, rett og slett fordi jeg ikke synes de er fine. Jeg vil lage ting som passer inn i v\u00e5r egen estetikk.", "- Hvordan er den?", "- Jeg vil si kompromissl\u00f8s, men relevant. I den forstand at vi ikke tenker s\u00e5 mye p\u00e5 en viss type stil mellom sesongene, men heller bygger rundt det som jeg sj\u00f8l liker. Jeg er glad i moderne plagg med inspirasjon fra gammelt arbeidst\u00f8y, med store, firkantede lommer. I slitesterke og funksjonelle materialer. Men du kan gjerne kalle det for en enkel og ren stil, et moderne skandinavisk design inspirert av japansk finesse.", "- Japansk finesse?", "- Det handler om at vi er materialorientert framfor prisorientert. Japanerne har tatt vare p\u00e5 h\u00e5ndverket der mange andre har fokusert p\u00e5 en rask og effektivt produksjon for \u00e5 redusere kostnadene mest mulig. Da mister du noe p\u00e5 veien.", "Det tar to og en halv time \u00e5 sy en jeans p\u00e5 Livid-fabrikken, en langsom produksjon som Dankertsen kaller \u00aben motpol til forbrukersamfunnets bruk og kastmentalitet\u00bb. En av de viktigste funksjonene til den lille fabrikken, sier han, er \u00e5 bevisstgj\u00f8re kundene om at det faktisk alltid st\u00e5r mennesker i produksjonen, uansett hvilken pris produsentene setter p\u00e5 buksa.", "- EU har jo restriksjoner om minstel\u00f8nn, men i Italia sitter det likevel kinesere i brakker og jobber for samme l\u00f8nn som i Kina, mens varene stemples \u00abMade in Italy\u00bb. Det er jo kjempevanskelig for forbrukerne \u00e5 faktisk vite hvordan ting er laget.", "- Kan vi v\u00e6re sikker p\u00e5 at Livids produksjon i Portugal ikke skjer p\u00e5 samme m\u00e5te?", "- Ja. Minst et par ganger i \u00e5ret bes\u00f8ker vi alle fabrikkene, mange av dem sm\u00e5 familiebedrifter, og vi blir godt kjent med dem som jobber der.", "Dankertsen g\u00e5r bort til macen hvor en av hans ansatte er i gang med \u00e5 digitalisere verdikjeden til Livid. Snart legger de ut et verdenskart p\u00e5 sin hjemmeside, forteller han, hvor du kan zoome deg inn og navigere rundt i produksjonen for \u00e5 orientere deg om hvor og under hvilke forhold produktene er laget. P\u00e5 kartet kan du f\u00f8lge bomullstr\u00e5den til veven, og det ferdige stoffet til produsenten som syr plaggene, med kontaktinfo som gj\u00f8r at du selv kan sjekke om produsentene har den rette sertifiseringen for etisk handel.", "- All infoen vi har om produsentene, skal vi gj\u00f8re tilgjengelig for kundene. P\u00e5 den m\u00e5ten vil du alltid v\u00e6re orientert om hvor og hvordan v\u00e5re produkter er fremstilt. Hvis du mistenker at noen blir utbyttet i produksjonen, skal du selv kunne sjekke s\u00e5 langt det er mulig.", "- Hvorfor?", "- Fordi vi mener det er viktig at kundene ser menneskene bak plaggene, og f\u00e5r en sterkere forst\u00e5else for kompleksiteten av produksjon av kl\u00e6r, og dermed ogs\u00e5 et sterkere forhold til hva det koster \u00e5 produsere en vare.", "- Ditt bidrag til en mer rettferdig verden?", "- Vi kan ikke forandre verden, men for oss er det viktig \u00e5 f\u00f8le at vi gj\u00f8r noe bra innenfor den bransjen vi jobber. Noe som kan gj\u00f8re en forskjell. Vi er opptatt av at de som jobber for oss skal ha skikkelige vilk\u00e5r, og derfor er det viktig \u00e5 synliggj\u00f8re akkurat dette.", "Dankertsen sier han er skremt over at en forferdelig fyr som Trump kan komme til makta i verdens mektigste nasjon, og det gj\u00f8r han ikke mindre skremt at det sitter en kar som Putin i andre enden, og at h\u00f8yreekstreme ledere ser ut til \u00e5 komme til i flere land.", "Han er ikke spesielt opptatt av politikk, sier han, men kaller seg en typisk sosialdemokrat som stemmer Arbeiderpartiet. Dankertsen synes noe av det fineste med Norge er velferdssamfunnet som fanger deg opp hvis du havner i ei knipe. Men noe av det verste er at stadig flere av oss blir redd for \u00e5 ta inn mennesker som trenger hjelp og kan dele av v\u00e5r rikdom.", "Dankertsen ser p\u00e5 seg selv som et f\u00f8lelsesmenneske, en grubler som graver seg ned i alle detaljer. Det skaper jo noen problemer, sier han, men han tror ogs\u00e5 det er denne siden av ham som gj\u00f8r ham kreativ. I de mest kreative periodene har han en tendens til \u00e5 isolerer seg p\u00e5 kontoret hvor han tegner og jobber, glemmer \u00e5 spise og holder det g\u00e5ende noen d\u00f8gn uten s\u00f8vn, en slags ensom ulv som s\u00f8ker selskap i lydene fra Friends og Sopranos, tv-serier han har sett s\u00e5 mange ganger at han trenger bare lyden for \u00e5 vite hva som skjer.", "Tommy Rise, venn og tidligere kollega:", "- Jens Olav har alltid imponert meg med sin vanvittige arbeidskapasitet og vilje til \u00e5 g\u00e5 inn i ting med hud og h\u00e5r. Han er godt over gjennomsnittet underholdende, og blir ofte et sosialt midtpunkt. Han kunne like godt funnet sin levevei innen ut\u00f8vende kunst og artisteri, som innen den kreative klesbransjen. Dette kom godt til syne da han og undertegnede snudde en nattklubb i Firenze p\u00e5 hodet med et spontant breakdanceshow. De asiatiske turistene av det kvinnelig kj\u00f8nn responderte med \u00e5 hyle og juble, og ville ha bilder sammen med oss n\u00e5r vi ikke klarte \u00e5 danse mere. For en stakket stund kunne vi f\u00f8le hvordan det m\u00e5 v\u00e6re \u00e5 leve popstjernelivet.", "- Jeg kommer fra ei lita bygd hvor det var lite \u00e5 finne p\u00e5, der man nesten var tvunget til \u00e5 v\u00e6re kreativ for \u00e5 skape sin egen lykke. N\u00e5r du har gjort det hele barndommen, vil du utforske ting og g\u00e5 egne veier n\u00e5r du blir voksen. Men det er vel et karaktertrekk ved meg at jeg aldri blir helt forn\u00f8yd med det jeg gj\u00f8r, det er nok den tyngste delen av meg. Samtidig som det er den som driver meg.", "Silje, samboeren, er en p\u00e5le som han st\u00f8tter seg til, sier han, hun holder ham i nakken, utfordrer og er alltid \u00e6rlig i tilbakemeldingene. Han har funnet kvinnen i sitt liv, og h\u00e5per hun har truffet mannen i sitt liv, selv om han til tider er ganske frav\u00e6rende.", "- Jeg har alltid dr\u00f8mt om \u00e5 bygge en familie, f\u00e5 unger, men det er ingen hast. Jeg m\u00e5 kjenne at jeg er klar for \u00e5 kj\u00f8re p\u00e5, alts\u00e5, n\u00e5r jeg og min fru er klar, da blir vi nok flere.", "- Du er sunnm\u00f8ring, og da kommer vi ikke utenom det der med kremmergenet?", "- Hvis du med det mener gr\u00fcndergenet, s\u00e5 har jeg vel noe av det med meg hjemmefra. Bestefar drev en jernst\u00f8perbedrift, og foreldrene mine et gartneri. Som guttunge solgte jeg vafler til ansatte p\u00e5 en fabrikk nede i sentrum, og jeg hadde tidlig lyst til \u00e5 kj\u00f8pe meg en fiskeb\u00e5t. Pappa, som er veldig rasjonell, fikk meg til \u00e5 tenke p\u00e5 b\u00e5de positive og negative sider ved \u00e5 bli fisker, mens mamma sa at jeg bare skulle kj\u00f8re p\u00e5, bare gj\u00f8r det. Det er nok av henne jeg har arvet dristigheten og p\u00e5gangsmotet.", "- Gudstro, det er jo ogs\u00e5 et trekk ved sunnm\u00f8ringer?", "- Jeg tror ikke p\u00e5 noen Gud, men verden er for kompleks til at det ikke er noe der oppe, eller der ute. Det hadde v\u00e6rt kult om noen i min levetid fant noen intelligente vesener der ute.", "- N\u00e5r er du mest glad?", "- Jeg blir veldig, veldig glad n\u00e5r jeg ser ansatte som lykkes, og n\u00e5r jeg f\u00e5r til noe som jeg har v\u00e6rt redd jeg ikke skulle f\u00e5 til. Det beste som finnes er jo \u00e5 st\u00e5 p\u00e5 en scene og vise fram et produkt du har laget.", "- Du drives av jubel?", "- Alle vil vi bli sett, ogs\u00e5 jeg, men min egen reaksjon er viktigere enn hva andre mener. \u00abWoow, se p\u00e5 dette da, dette var bra greier!\u00bb Hvis jeg selv er stolt, betyr det mer enn om folk klapper meg p\u00e5 skuldra og sier jeg har gjort noe bra.", "Men den sterkeste lykkef\u00f8lelsen, sier han, kommer n\u00e5r han sitter i hj\u00f8rnet av fabrikken etter stengetid, alene, n\u00e5r de andre har g\u00e5tt hjem, og kan m\u00e5le suksessen i antall symaskiner.", "- Men det handler ikke bare om meg, alle her er like viktige. Som leder handler det om \u00e5 etablere en kultur hvor vi snakker med hverandre p\u00e5 en fin m\u00e5te, har respekt og ser p\u00e5 hverandre som likemenn. P\u00e5 Livid skal det v\u00e6re flat struktur.", "- Hva betyr det?", "- At alle skal bli h\u00f8rt, at alles meninger er like gyldige. Det skal v\u00e6re h\u00f8yt under taket i Livid.", "- \u00c5 bli rik, er det en drivkraft?", "- Det hadde v\u00e6rt helt topp om vi hadde s\u00e5 mye penger at vi slapp \u00e5 tenke p\u00e5 dem, men hvis dr\u00f8mmen min er \u00e5 bli rik, er jo dette en teit investering, du blir ikke rik av \u00e5 starte jeansfabrikk i Norge. Rikdommen ligger i \u00e5 kunne g\u00e5 rundt her og kjenne atmosf\u00e6ren p\u00e5 en plass vi har bygd sammen, vite at de som jobber med deg trives og har en jobb de kan leve av.", "Kristoffer Dagslott, venn og kollega:", "- Jens Olav trives med \u00e5 g\u00e5 mot str\u00f8mmen, og et av hans typiske utsagn er \u00abdu f\u00e5r til det du vil!\u00bb. Han er lidenskaplig engasjert i alt han gj\u00f8r, p\u00e5 b\u00e5de godt og vondt. Godt da lidenskap f\u00f8rer til de mest unike resultatene, og vondt da det han driver med fort blir altoppslukende. Jeg har kjent Jens Olav nesten hele livet, fra den skatende rockevokalisten i ungdoms\u00e5rene, til personen som s\u00f8mfarer Finn etter symaskiner fra det forrige \u00e5rhundret mens han h\u00f8rer p\u00e5 country. Uansett hvor opptatt han m\u00e5tte v\u00e6re, kjenner jeg ham ogs\u00e5 som en god kamerat som stiller opp n\u00e5r det trengs.", "En av de ansatte tenner et duftlys, Dankertsen stryker hunden Ludvik over hodet og setter p\u00e5 ei Highasakite-l\u00e5t. Det er p\u00e5 mange m\u00e5ter det samme fellesskapet han kjenner p\u00e5 i dag, sier han, som det han kjente med det bandet. Kameratskapet. En gjeng som vil lykkes med det nesten umulige prosjektet \u00e5 bygge en l\u00f8nnsom konfeksjonsbedrift i Norge.", "N\u00e5 vil han f\u00f8rst \u00f8ke produksjonen hjemme, og \u00e5pne Livids andre butikk som skal ligge i Oslo. En butikk med en liten jeansfabrikk. Hvor de en gang i m\u00e5neden arrangerer konsert for kundene, og selger \u00f8l over klesdisken. Akkurat som i Trondheim.", "Og s\u00e5 er det resten av verden.", "- Jeg har aldri v\u00e6rt i Japan, men tenk, tenk om vi \u00e5pner en butikk under v\u00e5rt f\u00f8rste bes\u00f8k i Tokyo. Det skal vi gj\u00f8re innen et par \u00e5r!", "- Litt som punkens idealer, du kaster deg ut i det?", "- Ja. Livid handler om \u00e5 gj\u00f8re det sj\u00f8l og l\u00e6re en masse ting underveis.", "Og da, sier han, n\u00e5r Livid er etablert i Tokyo, skal han kj\u00f8pe tilbake Gibson-gitaren som han i sin tid kj\u00f8pte for vaffel- og konfirmasjonspengene. Men som han senere solgte.", "For \u00e5 kunne starte Livid."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "ac2606133b7f12a168ca4594a51e72ad58491db8ca3bd3594f4e4fb611617aa1"}, {"field": "createtime", "value": "2017-02-18T13:00:57.000Z"}, {"field": "description", "value": "Jens Olav Dankertsen dro til Trondheim for \u00e5 bli rockestjerne. Men endte opp som kongen av h\u00e5ndsydde jeans."}, {"field": "dominantimage", "value": "http://www.adressa.no/pluss/magasin/article14233632.ece/4ivzpx/ALTERNATES/w980-default/dankertsen__12.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4974ff1f99b8c99c6d7eb9e6bd2121b8ac65bc84.jpg?59949d94"}, {"field": "dominantthumbnaildimensions", "value": "300x169"}, {"field": "heading", "value": ["En s\u00f8mmelig mann -adressa.no", "Med buss fra Volda", "Besatt av denim", "Ni m\u00e5neder for ei bukse", "Klarte det umulige", "Hipstere, men ikke hipster", "Det nye kartet", "Lykkelig av andres lykke", "Rik p\u00e5 hverandre", "Tokyo neste"]}, {"field": "id", "value": "4974ff1f99b8c99c6d7eb9e6bd2121b8ac65bc84"}, {"field": "keyword", "value": ["Ukeadressa", "Portrettet", "\u00c5ge Winge", "Terje Visnes", "Livid Jeans", "Jens Olav Dankertsen", "Denim"]}, {"field": "keywords", "value": "Ukeadressa,Portrettet,\u00c5ge Winge,Terje Visnes,Livid Jeans,Jens Olav Dankertsen,Denim"}, {"field": "kw-category", "value": ["pluss", "magasin"]}, {"field": "kw-classification", "value": "style-and-fashion"}, {"field": "kw-company", "value": ["ebay", "peugeot"]}, {"field": "kw-concept", "value": ["eget jeansmerke", "jobb", "japansk finesse", "butikk", "stryker hunden", "jeans", "produksjon"]}, {"field": "kw-entity", "value": ["junkie jeans", "singer", "skandinavia", "paris og london", "made in italy", "livid jeans", "jan 2011", "the hero and the outlaw", "highasakite", "toto kaelo", "the hero", "putin", "carlings dankertsen", "ludvik", "doing volda", "administrasjon", "barmuda", "nudie", "levi", "t-skjorter", "billions", "mercur", "brukbar", "manager", "jan 2008", "okt 2008", "dagbladet og finansavisen", "mai 2010", "finn", "arbeiderpartiet", "friends", "perdis", "friends og sopranos", "silke", "gud", "afterbirth", "n\u00e6ringsliv", "lee og wrangler", "a. han", "dankertsen"]}, {"field": "kw-location", "value": ["kina", "zimbabwe", "japan", "homeland", "portugal", "trondheim", "gibson", "norge", "tokyo", "oslo", "italia", "paris", "bologna", "firenze"]}, {"field": "kw-pageclass", "value": "article"}, {"field": "kw-person", "value": ["tommy rise", "silje thomsen", "james blake", "johnny love", "jens olav dankertsen", "jens olav", "olav tryggvasons", "kristoffer dagslott", "morten abel"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14233632.ece/4ivzpx/ALTERNATES/w980-default/dankertsen__12.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En s\u00f8mmelig mann"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/18/En-s%C3%B8mmelig-mann-14233636.ece"}, {"field": "pageclass", "value": ["article"]}, {"field": "publishtime", "value": "2017-02-18T12:39:02.000Z"}, {"field": "recs-articleid", "value": "14233636"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-18T12:39:02.000Z"}, {"field": "recs-rawtitle", "value": "En s\u00f8mmelig mann -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Jens Olav Dankertsen dro til Trondheim for \u00e5 bli rockestjerne. Men endte opp som kongen av h\u00e5ndsydde jeans."}, {"field": "thumbnail", "value": "http://content-thumbnail.cxpublic.com/content/thumbnail200x150/4974ff1f99b8c99c6d7eb9e6bd2121b8ac65bc84.jpg?59949d94"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T19:31:32.000Z"}, {"field": "title", "value": "Jens Olav skulle bli rockestjerne. Men s\u00e5 ble han besatt av jeans"}, {"field": "url", "value": "http://www.adressa.no/pluss/magasin/2017/02/18/En-s%c3%b8mmelig-mann-14233636.ece"}, {"field": "urlhash", "value": "4974ff1f99b8c99c6d7eb9e6bd2121b8ac65bc84"}], "score": 0.6469494, "siteId": "9222270286501375973", "id": "4974ff1f99b8c99c6d7eb9e6bd2121b8ac65bc84"}

