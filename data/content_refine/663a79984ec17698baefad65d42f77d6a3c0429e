{"fields": [{"field": "modifiedtime", "type": "time", "value": "2012-04-18T07:19:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "paal kvamme adresseavisen/bergens tidende"}, {"field": "body", "value": ["Saken oppdateres.", "Det var gylne tider. Det var oppgangstider, solen i ryggen og Motown p\u00e5 8-spors kassettspilleren, det var motorer som stakk opp gjennom panseret, det var billig bensin, lekre linjer og dyp mumling fra V8-motorer med krefter nok til en romferge.", "Og ikke en kjeft som tenkte p\u00e5 forbruk, milj\u00f8 og utslipp.", "Avsindige salgssummer", "Chevrolet Camaro, Pontiac GTO, Ford Mustang, Dodge Charger og Plymouth Roadrunner er blant bilene som en gang for alle har definert begrepet muscle cars. Det var rimelige biler med absurde motorer, biler som f\u00f8lte seg like hjemme p\u00e5 landeveien og rett inn p\u00e5 dragstripen.", "N\u00e5 har en sliten amerikansk bilindustri for alvor gjenoppdaget sin muskul\u00f8se fortid. Kanskje ikke rart, siden datidens kunder har vokst opp og f\u00e5tt penger - ettersp\u00f8rsel og priser for muskelbilene har g\u00e5tt rett til himmels. I 1967 kostet en ny Shelby Mustang GT350 rundt 4000 dollar, i dag kan den koste opp til 400 000 dollar.", "F\u00f8rst til m\u00f8llen", "Enkelte vil gjerne ha lett for \u00e5 tro at det var gigantsuksessen Ford Mustang som startet det hele. Det er feil. Bare uker f\u00f8r Mustang ble introdusert i april 1964, lanserte Pontiac sin Tempest GTO med den klassiske muskelbiloppskriften: store motorer i biler som var b\u00e5de rimelige og - i amerikansk m\u00e5lestokk - kompakte.", "Ford hyret snart inn racingsj\u00e5f\u00f8ren Carroll Shelby for \u00e5 lage en kruttversjon av Mustangen - kalt Shelby Mustang. Og s\u00e5 var kappl\u00f8pet igang, en jakt p\u00e5 stadig st\u00f8rre muskler og villere effekter, helt til oljekrisen som startet i 1973 punkterte ballongen.", "I dag er det ikke bare muskelbilene som har gjort comeback, men ogs\u00e5 84 \u00e5r gamle Carroll Shelby. De siste par \u00e5rene har Shelby igjen g\u00e5tt til sengs med Ford. Om texaneren faktisk er med p\u00e5 \u00e5 utvikle bilene, eller bare er gallionsfigur, er ikke godt \u00e5 si. Men resultatet er uansett flere illsinte Mustanger.", "1.2 millioner i avgifter", "Som for eksempel \u00e5rets Shelby GT500. Ikke f\u00f8r har Ford f\u00e5tt entusiastene til \u00e5 kj\u00f8pe \u00abden r\u00e5este Mustang noensinne\u00bb, ble enda villere Mustang ble vist p\u00e5 bilutstillingen i New York, som stengte d\u00f8rene forrige s\u00f8ndag. Bilen vil f\u00e5 en 5.4-liters kompressormatet V8 som yter intet mindre enn 540 hestekrefter. Bilen, som er et slags 40-\u00e5rsjubileum for 1968 Shelby 500KR, vil kun bli produsert i 1000 eksemplarer.", "I likhet med originalene, s\u00e5 koster heller ikke nytolkningene spesielt mye. \u00c5rets Shelby GT500 koster i utgangspunktet 41 000 dollar i USA, men enorm ettersp\u00f8rsel gj\u00f8r at b\u00e5de forhandlere og private legger sine nye biler ut p\u00e5 eBay. Dermed f\u00e5r du neppe f\u00e5r tak i en for s\u00e6rlig mindre enn 60 000 dollar.", "Det finnes allerede en ny Shelby GT500 i Norge, men den vil neppe bli tollet inn og registrert, den vil f\u00e5 norske avgiftskrav p\u00e5 1.2 millioner kroner.", "Sint Chevy", "Ogs\u00e5 Chevrolet har g\u00e5tt i barndommen. Etter et langt liv som startet i 1967, takket Chevrolet Camaro for seg for fem \u00e5r siden. Men i dragsuget fra dagens muskelbiltrend er Chevrolet n\u00e5 p\u00e5 vei med en ny Camaro, som er ventet i salg v\u00e5ren 2009.", "Bilen har allerede f\u00e5tt sv\u00e6rt mye oppmerksomhet p\u00e5 grunn av utseendet, som viser tydelig hvor inspirasjonen kommer fra, men som ogs\u00e5 er frekt og moderne. Ogs\u00e5 Camaro vil f\u00e5 motorer som taler r\u00f8d-gr\u00f8nne regjeringer midt imot. Til \u00e5 matche det illsinte designet vil bilen bli utstyrt en 6-liters V8 med 400 hk.", "Vil vise seg", "- Det handler om identitetsbygging, tror Hilberg Ove Johansen, markedssjef i American Car Club of Norway.", "- Dette var amerikansk bilindustri flink til, sent p\u00e5 60- og tidlig p\u00e5 70-tallet. Man tok en coup\u00e9versjon av en normalt priset bil, og puttet p\u00e5 masse motor og litt understell. Det var \u00abbang for bucks\u00bb, man kunne kj\u00f8pe en bil som gikk som en Ferrari for en fraksjon for pengene. I dag er amerikansk bilindustri ganske skviset og konkurranseutsatt, og har behov for \u00e5 bli sett, sier han.", "- Det handler kanskje ogs\u00e5 om eget selvbilde?", "- Ja, og \u00e5 vise hva man kan. Ford bygde ikke nye GT fordi de har bruk for en supersportsbil, men for \u00e5 vise at de kunne, sier Johansen.", "Han mener disse neoklassikerne er en designmessig genistrek.", "- Men i disse milj\u00f8tider er timingen neppe helt god?", "- Tja. Samtidig som folk blir mer milj\u00f8bevisste, st\u00e5r markedet p\u00e5 hodet og vil ha slike biler. Til disse bilenes forsvar kan det jo sies at de ikke vil bli mye brukt.", "For lik?", "N\u00e6r 35 \u00e5r etter at Dodge Challenger forsvant fra markedet, blir ogs\u00e5 dette flaket gjenopplivet. Med motorer opp til 7.2 liter, og effekter opp til 425 hk, har dette blitt en av de mest ettertraktede av de gamle muskelbilene. Mens alle kan se at nye Camaro er en moderne tolkning av det gamle designet, har Challenger f\u00e5tt kritikk for \u00e5 likne for mye p\u00e5 originalen. Men for fansen er det bare \u00e5 rulle ut soveposen: i dag er det bare 290 dager igjen til den lanseres, 6. februar 2008. Og kanskje er det verdt ventetiden: toppmodellen vil ha en 6.1-liters V8 p\u00e5 rundt 500 hk - og helt andre kj\u00f8reegenskaper enn originalen.", "I likhet med Ford Mustang, forsvant ogs\u00e5 Challengers omd\u00f8mme som potent amerikaner. Den 5-liters V8-motoren i 1975-utgaven av Mustang var redusert til usle 122 hk. Forrige gang var det 1970-tallets oljekrise som sendte muskelbilene p\u00e5 historiens bilkirkeg\u00e5rd.", "Denne gang er det moderne milj\u00f8krav som truer Detroit."]}, {"field": "category0", "value": "bil"}, {"field": "contenthash", "value": "a5df21a84fa98b2bf42312e88abdecf510ba473f992531c611d01489234a86ff"}, {"field": "createtime", "value": "2016-01-21T11:36:19.000Z"}, {"field": "description", "value": "Se opp, milj\u00f8vernere! 60- og 70-tallets muskelbiler gj\u00f8r comeback, tunge av nostalgi og med avsindige krefter."}, {"field": "dominantimage", "value": "http://www.adressa.no/incoming/article1201023.ece5/ALTERNATES/w980-default/camaro-concept2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/663a79984ec17698baefad65d42f77d6a3c0429e.jpg?5980d3f2"}, {"field": "dominantthumbnaildimensions", "value": "300x169"}, {"field": "heading", "value": "Suget fra 60-tallet -adressa.no"}, {"field": "id", "value": "663a79984ec17698baefad65d42f77d6a3c0429e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["mustang", "ferrari", "ebay"]}, {"field": "kw-concept", "value": ["bil", "amerikansk bilindustri"]}, {"field": "kw-entity", "value": ["chevy", "dodge challenger", "pontiac gto", "american car club of norway", "motown", "mustanger", "mustangen", "plymouth roadrunner", "american car club", "tempest gto", "ford mustang", "shelby gt500", "dodge charger og plymouth roadrunner", "shelby", "shelby mustang gt350", "chevrolet camaro", "shelby 500kr", "dodge charger"]}, {"field": "kw-location", "value": ["new york", "norge", "detroit"]}, {"field": "kw-pageclass", "value": "article"}, {"field": "kw-person", "value": ["shelby mustang", "hilberg ove johansen", "carroll shelby"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1201023.ece5/ALTERNATES/w980-default/camaro-concept2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Suget fra 60-tallet"}, {"field": "og-type", "value": "article"}, {"field": "og-url", "value": "http://www.adressa.no/bil/article856298.ece"}, {"field": "pageclass", "value": ["article"]}, {"field": "publishtime", "value": "2007-05-02T08:30:11.000Z"}, {"field": "recs-articleid", "value": "1843258"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2007-05-02T08:30:11.000Z"}, {"field": "recs-rawtitle", "value": "Suget fra 60-tallet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Se opp, milj\u00f8vernere! 60- og 70-tallets muskelbiler gj\u00f8r comeback, tunge av nostalgi og med avsindige krefter."}, {"field": "thumbnail", "value": "http://content-thumbnail.cxpublic.com/content/thumbnail200x150/663a79984ec17698baefad65d42f77d6a3c0429e.jpg?5980d3f2"}, {"field": "thumbnailfullheightdimensions", "value": "200x1985"}, {"field": "timestamp", "value": "2017-08-01T19:18:10.000Z"}, {"field": "title", "value": "Suget fra 60-tallet"}, {"field": "url", "value": "http://www.adressa.no/bil/article856298.ece"}, {"field": "urlhash", "value": "663a79984ec17698baefad65d42f77d6a3c0429e"}], "score": 0.41896352, "siteId": "9222270286501375973", "id": "663a79984ec17698baefad65d42f77d6a3c0429e"}

