{"fields": [{"field": "modifiedtime", "type": "time", "value": "2012-04-18T10:57:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I m\u00f8rke bukser, med gr\u00e5sorte seler og sl\u00f8yfe over hvit skjorte, ikke bare ser han ut som en herre - han snakker som \u00e9n ogs\u00e5. Og det gj\u00f8r han mye av, Terje Bratberg, men vi tar ham p\u00e5 innpust. Det m\u00e5 nesten v\u00e6re s\u00e5nn. Som forfatter, og formann i fortidsminneforeningen, avdeling for S\u00f8r-Tr\u00f8ndelag fylke, er han mer enn middels interessert i historie, og deler gjerne sine kunnskaper til alle som vil h\u00f8re p\u00e5.", "Bratberg bor i den vestlige delen av Thomas Angells stuer i Kongens gt 91, p\u00e5 folkemunne kalt stuene.", "I den \u00f8stre delen, naturlig adskilt av portrommet og kirkesalen som danner husets midte, bor husets andre herre, Daniel Johansen. Daniel er magistergradsstudent i kunsthistorie, og deler ikke bare hus med Bratberg - han har det samme sterke engasjementet for byens historie som sin bofelle p\u00e5 vestsiden.", "- Men egentlig er det Sofus som er husets herre, ler Terje og lar oss hilse p\u00e5 den kortvokste - og t\u00f8r vi antyde, velf\u00f8dde . . .  terrieren.", "Tok en r\u00e5sjanse", "- Vi tok en r\u00e5sjanse da vi kj\u00f8pte huset. Det hadde st\u00e5tt tomt de siste \u00e5rene, og var regulert til n\u00e6ringsform\u00e5l, med flyktningeetaten som siste leietaker. Etter en nervepirrende behandlingsrunde fikk vi bruksendring og kunne flytte inn i fjor, forteller Terje.", "I dag er det h\u00f8yreiste, r\u00f8de huset, som ble fredet i 1927, definert som bolig, men skal ogs\u00e5 tjene allmennyttige form\u00e5l. Dette oppfylles ved at ulike lag og organisasjoner holder sine \u00e5rsm\u00f8ter i kirkesalen. Det uvigslede kirkerommet har i nyere tid fungert b\u00e5de som konferanserom, galleri og location for filminnspilling, men i storparten av stuenes 240 \u00e5r lange historie har det alts\u00e5 v\u00e6rt kirkesal. For \u00abhusarme og n\u00f8dlidende av borgerklassen\u00bb, som Thomas Angell uttrykte det i sitt testamente av 1762.", "Grundige unders\u00f8kelser", "Vi st\u00e5r i husets midte, i 2. etasje, over portrommet.", "- Vi skal gj\u00f8re grundige fargeunders\u00f8kelser her, og kommer til \u00e5 male b\u00e5de vegger og panel - hvis vi f\u00e5r lov, proklamerer den eldste av de to byggherrene fra prekestolen.", "Bratberg har f\u00e5tt to kirkebenker fra Hospitalskirken, og ogs\u00e5 sl\u00e5tt kloa i en 12-armet lysekrone som etter hvert skal f\u00e5 plass i husets festsal.", "- Jeg har ikke det minste d\u00e5rlig samvittighet for \u00e5 bruke kirkesalen til festlige sammenkomster. Det var slett ikke uvanlig da damene regjerte her heller, ler han og uttrykker \u00f8nske om et staselig bord og skap med plass til en byste av Thomas Angell p\u00e5 toppen.", "- Og s\u00e5 hadde det v\u00e6rt flott med et portrett av Kong Christian VII p\u00e5 veggen, ettersom huset jo ble bygget i hans regjeringstid, legger han til.", "Velger ukonvensjonellt", "P\u00e5 hver side av kirkesalen ligger det som tidligere var svalganger mellom husene, f\u00f8r ombyggingen i 1892. Her har Terje sitt jomfrubur, et kontor, et soverom og det som skal bli hans nye bibliotek. Akkurat n\u00e5 lukter det litt spesielt, Terje brenner av lakk p\u00e5 den nyinnkj\u00f8pte ovnen.", "Nedenunder begynner ogs\u00e5 stue og kj\u00f8kken \u00e5 ta form.", "- Jeg er ikke redd for \u00e5 velge ukonvensjonelle m\u00f8bler, og her nede har jeg lyst til \u00e5 legge et sort/hvit-rutet gulvbelegg. Kjempefint, ser ut som flis, sier han ivrig. - Og s\u00e5 skal jeg f\u00e5 p\u00e5 plass et stort barokkbord. Stolene har jeg allerede kj\u00f8pt p\u00e5 auksjon, forteller han og viser fram de gamle trondheimsmaleriene han har begynt \u00e5 samle p\u00e5. Langs veggene st\u00e5r mange bilder som s\u00e5 langt ikke har funnet sin plass.", "- Jeg har nettopp levert fra meg to bokmanus - alt st\u00e5r stille i innspurten, sier han litt oppgitt og nikker mot Sofus, som varsler at noen er i anmarsj.", "Sp\u00f8kelser i trappa?", "Med Sofus som veiviser st\u00e5r vi snart i motsatt ende av huset. Daniel m\u00f8ter oss i trappehallen - det var visstnok her den gamle damen gikk igjen.", "- Jeg ba henne betale leie, og har ikke sett noe til henne, sier Terje med et bredt smil.", "Hvem vet, kanskje hun ikke lenger f\u00f8lte seg hjemme i den staselige adkomsten til husets \u00f8stre del. Panelet p\u00e5 veggene er malt i kremgult, mens rekkverk og listverk er malt i brunt mot gulvet, der Daniel har lagt m\u00f8rk r\u00f8dt linoleum. Delikat.", "- Jeg konfererte med kunsthistoriker Geir Thomas Ris\u00e5sen for \u00e5 v\u00e6re sikker p\u00e5 at jeg valgte de riktige fargene, forteller han.", "I f\u00f8rste etasje m\u00f8ter ligger kj\u00f8kken, stue og flere soverom.", "- Tidligere var dette ett langt rom, og jeg antar at sengene sto etter hverandre den gang damene bodde her, forteller Daniel.", "Til \u00e5 begynne med var de 16 i tallet, men etter ombyggingen fikk huset plass til 26 beboere.", "Knall r\u00f8dt fra Ikea", "I unge Johansens kj\u00f8kken er det fint lite som minner om minner om 1700-tallet.", "- Jeg hadde tanker om \u00e5 rekonstruere, vi kan se merkene etter den originale kj\u00f8kkeninnredningen, men det ble rett og slett for tidkrevende. S\u00e5 jeg gikk for Ikea, h\u00f8yglanspolert og knall r\u00f8dt.", "- Det er ikke sikkert at dette kj\u00f8kkenet varer s\u00e5 lenge, og kanskje rekker jeg \u00e5 samle det jeg trenger n\u00e5r dette m\u00e5 skiftes ut, spekulerer han videre. - Uansett er det fint med kontraster ogs\u00e5, legger han til og ler litt av de gamle portrettene med Haakon og M\u00e4rtha som henger p\u00e5 veggen. - Jeg bare m\u00e5tte ha dem, de minner meg om bestemors hus, smiler han."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "3b6b0398d15ed444c52457a34a8fb5e2915dc92f3db30896e77402404bef009c"}, {"field": "createtime", "value": "2016-02-05T22:27:08.000Z"}, {"field": "description", "value": "Thomas Angells stuer sto ferdig i 1770, satt opp for \u00e5 gi husrom til kvinner fra det nedre sjiktet i Trondhjems borgerskap. Siden i fjor har oppussingen g\u00e5tt sin gang i stuene - uten kvinnelig innflytelse."}, {"field": "dominantimage", "value": "http://www.adressa.no/incoming/article1180918.ece5/ALTERNATES/w980-default/ThomasAngellsStuer3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f1a95e2dea02341c26a75d0cc31e9fa9ec898a77.jpg?598df64d"}, {"field": "dominantthumbnaildimensions", "value": "300x169"}, {"field": "heading", "value": "Herrer i damenes stuer -adressa.no"}, {"field": "id", "value": "f1a95e2dea02341c26a75d0cc31e9fa9ec898a77"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["husets midte", "damenes stuer", "knall r\u00f8dt", "stue", "hus"]}, {"field": "kw-entity", "value": ["sofus", "trondhjems", "haakon og m\u00e4rtha", "kong christian vii", "hospitalskirken", "johansens", "kongens"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["terje bratberg", "daniel johansen", "geir thomas ris\u00e5sen", "thomas angell"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1180918.ece5/ALTERNATES/w980-default/ThomasAngellsStuer3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Herrer i damenes stuer"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article745752.ece"}, {"field": "pageclass", "value": ["article"]}, {"field": "publishtime", "value": "2006-10-27T07:24:26.000Z"}, {"field": "recs-articleid", "value": "1936382"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2006-10-27T07:24:26.000Z"}, {"field": "recs-rawtitle", "value": "Herrer i damenes stuer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Thomas Angells stuer sto ferdig i 1770, satt opp for \u00e5 gi husrom til kvinner fra det nedre sjiktet i Trondhjems borgerskap. Siden i fjor har oppussingen g\u00e5tt sin gang i stuene - uten kvinnelig innflytelse."}, {"field": "thumbnail", "value": "http://content-thumbnail.cxpublic.com/content/thumbnail200x150/f1a95e2dea02341c26a75d0cc31e9fa9ec898a77.jpg?598df64d"}, {"field": "thumbnailfullheightdimensions", "value": "200x1550"}, {"field": "timestamp", "value": "2017-08-11T18:24:13.000Z"}, {"field": "title", "value": "Herrer i damenes stuer"}, {"field": "url", "value": "http://www.adressa.no/forbruker/hjem/article745752.ece"}, {"field": "urlhash", "value": "f1a95e2dea02341c26a75d0cc31e9fa9ec898a77"}], "score": 0.720264, "siteId": "9222270286501375973", "id": "f1a95e2dea02341c26a75d0cc31e9fa9ec898a77"}

