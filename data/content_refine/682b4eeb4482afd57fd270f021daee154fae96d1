{"fields": [{"field": "modifiedtime", "type": "time", "value": "2016-05-22T17:55:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Israel"}, {"field": "author", "value": ["marcus rubin", "adresseavisen/politiken"]}, {"field": "body", "value": ["Saken oppdateres.", "N\u00f8yaktig hvordan president John F. Kennedy formulerte det for Israels dav\u00e6rende stats-minister, David Ben-Gurion, da de m\u00f8ttes p\u00e5 det legendariske hotellet Waldorf Astoria i New York 30. mai 1961, vites ikke.", "Poenget i det han sa var det imidlertid ingen tvil om: President Kennedy ville vite om Israel var i ferd med \u00e5 utvikle atomv\u00e5pen i reaktoren i Dimona i Negev-\u00f8rkenen. Like klart var det at Ben-Gurion unnlot \u00e5 fortelle sannheten.", "- V\u00e5rt hovedform\u00e5l, og for tiden eneste form\u00e5l, er billig energi, sa Ben-Gurion, som deretter mumlet lavm\u00e6lt noe om at \u00abingen selvsagt kjenner fremtiden\u00bb.", "\u00abBen-Gurion snakket hurtig og med en lav stemme, s\u00e5 noen ord forsvant\u00bb, st\u00e5r det i det amerikanske referatet fra m\u00f8tet, som etter \u00e5 ha v\u00e6rt hemmeligstemplet i mer enn et halvt \u00e5rhundre n\u00e5 har blitt \u00e5pnet for offentligheten av amerikanske myndigheter.", "If\u00f8lge Avner Cohen, professor ved Middle-bury Institute og redakt\u00f8r av en e-bok med de hittil ukjente dokumentene som kaster nytt lys over Israels kontroversielle atomprogram, er det ikke tilfeldig at Ben-Gurion mumlet da han begynte \u00e5 snakke om fremtiden.", "- Det virker som om Ben-Gurion med vilje gjorde s\u00e5 mye som mulig uklart og utydelig, s\u00e5 man i etterkant ikke kunne si at han serverte direkte l\u00f8gner til presidenten, sier Cohen.", "- For Ben-Gurion visste veldig godt at det var et atomprogram. Han hadde selv startet det, og fulgte ekstremt n\u00f8ye med p\u00e5 det, forklarer Avner Cohen.", "Han kaller det en \u00abhistorisk br\u00f8ler\u00bb at USA ikke gjennomskuet at Israel hadde startet et stort atomprogram flere \u00e5r i forkant av m\u00f8tet mellom de to statslederne.", "Allerede i 1955 besluttet Ben-Gurion \u00e5 fors\u00f8ke \u00e5 gj\u00f8re Israel til en atommakt. Den j\u00f8diske staten var p\u00e5 det tidspunktet kun syv \u00e5r gammel.", "I 1948\u201349 hadde Israel beseiret b\u00e5de pale-stinerne og h\u00e6rer fra andre arabiske naboland, i tillegg til Irak.", "Israel var imidlertid fortsatt omgitt av fiender, og Ben-Gurion mente at et j\u00f8disk atomarsenal var akkurat det man trengte for \u00e5 sikre den unge sionistiske staten for fremtiden.", "- Det er ingen overdrivelse \u00e5 si at Ben-Gurion ble besatt av tanken om atomv\u00e5pen. Han mente at det i det lange l\u00f8p var den eneste m\u00e5ten \u00e5 m\u00f8te arabernes st\u00f8rre antall, og den eneste helt sikre garantien for Israels overlevelse, skriver den kjente historikeren Avi Shlaim i boken \u00abThe Iron Wall\u00bb om Israels historie.", "I 1955 satte derfor Ben-Gurion en av sine beste menn p\u00e5 saken. Den betrodde medarbeideren var Shimon Peres. Det n\u00e5v\u00e6rende Israels \u00abgrand old man\u00bb, som gjennom sin karriere har hatt stort sett alle tenkelige sentrale stillinger - finansminister, utenriksminister, statsminister, opposisjonsleder, forsvarsminister og president.", "P\u00e5 det tidspunktet var den da 32 \u00e5r gamle Peres generaldirekt\u00f8r i forsvarsdepartementet. P\u00e5 bare tre \u00e5r forvandlet den effektive Peres Ben-Gurions atomdr\u00f8mmer til en operasjonell plan. Og mye tyder p\u00e5 at Israel helt fra starten av bestemte seg for \u00e5 villede USA.", "Israel takket i 1955 ja til president Dwight D. Eisenhowers tilbud om \u00e5 hjelpe den unge staten med \u00e5 utvikle atomenergi under programmet \u00abAtoms for Peace\u00bb - ironisk nok det samme programmet som USA bruker for \u00e5 hjelpe sin dav\u00e6rende allierte Iran til \u00e5 innlede sitt kontroversielle atomprogram.", "Atomsamarbeidet med USA var imidlertid i realiteten mer en dekkoperasjon for Israels virkelige planer. For samtidig inngikk nemlig regjeringen i Jerusalem en hemmelig avtale med Frankrike, som Israel p\u00e5 det tidspunktet var n\u00e6rt alliert med, om levering av en annen atomreaktor - en langt st\u00f8rre, til det hemmelige anlegget i Dimona.", "Opprinnelig tilb\u00f8d Frankrike kun en mindre forskningsreaktor, ikke ulik den danske i Ris\u00f8 og den norske p\u00e5 Kjeller. Etter at Frankrike og Israel gikk sammen i krig mot Egypt under Suezkrisen i 1956 gikk imidlertid den franske regjeringen med p\u00e5 \u00e5 levere en dobbelt s\u00e5 stor reaktor, som ogs\u00e5 hadde teknologi til \u00e5 produ-sere plutonium til atombomber.", "I 1958 innledet Israel byggingen av de to atomreaktorene: Den mindre amerikanskst\u00f8ttede reaktoren p\u00e5 1 MW i Nachal Soreq, et stykke s\u00f8r for Tel Aviv, og den st\u00f8rre topphemmelige reaktoren med en kapasitet p\u00e5 24 megawatt i Dimona.", "Prosjektet i Dimona holdt Ben-Gurion ekstremt hemmelig. S\u00e5 hemmelig at han ikke engang orienterte parlamentet eller dets utenriks- og forsvarskomiteer om det. Selv det meste av Ben-Gurions regjering visste ikke om det, og blant de f\u00e5 som visste noe var det ogs\u00e5 kontroversielt. S\u00e5 kontroversielt at alle med-lemmene av Israels atomenergikommisjon foruten dens leder gikk av i protest da det gikk opp for dem hva det sanne form\u00e5let med Dimona-reaktoren var.", "Den siste brikken i Israels hemmelige pusle-spill er en avtale med Norge i 1959 om \u00e5 kj\u00f8pe tungtvann til reaktoren. P\u00e5 det tidspunktet var Norge og USA de eneste landene som produserte tungtvann, og etter lange forhandlinger aksepterte den norske regjeringen \u00e5 selge 20 tonn tungtvann til Israel.", "Tungvannet ble sendt via Storbritannia for \u00e5 unng\u00e5 oppmerksomhet, men etter norsk press underskrev Israel en erkl\u00e6ring om at bruken av vannet utelukkende skulle tjene fredelige form\u00e5l. Det var et tomt l\u00f8fte som Israel aldri hadde planer om \u00e5 leve opp til.", "Cohen mener at alt dette burde v\u00e6rt oppdaget av USAs etterretningsvesen. Det var imidlertid ikke f\u00f8r i 1960 at amerikanerne fattet mistanke. P\u00e5 en helikoptertur i september 1960 s\u00e5 den dav\u00e6rende amerikanske ambassad\u00f8ren i Tel Aviv, Ogden Reid, byggeanlegget ved Dimona, og spurte sin israelske ledsager var det var for noe.", "- Det der? Det er en tekstilfabrikk, svarte embetsmannen Addy Cohen fra finansdepartementet raskt. En hurtig l\u00f8gn som holdt for \u00f8yeblikket, men da et amerikansk spionfly av typen U-2 tok bilder av anlegget desember samme \u00e5r var det ingen tvil om at dette ikke var noen tekstilfabrikk.", "Oppdagelsen skapte sensasjon i pressen, og USA forlangte en offentlig forklaring. I slutten av desember m\u00e5tte Ben-Gurion motvillig krype til korset. I en erkl\u00e6ring til det israelske parlamentet, Knesset, forklarte han om atom- anlegget som ville v\u00e6re ferdig om tre-fire \u00e5r, og som kun hadde fredelige form\u00e5l, if\u00f8lge den israelske lederen. N\u00e5 begynte selv USA \u00e5 fatte mistanke.", "Da Kennedy etter valget i november 1960 ble brifet av president Dwight D. Eisenhower f\u00f8r han selv skulle overta Det hvite hus, forklarte Eisenhower at han trodde Israel og India var i ferd med \u00e5 anskaffe atomv\u00e5pen. Den gang var det fortsatt bare fire land - USA, Sovjetunionen, Frankrike og Storbritannia - som hadde atomv\u00e5pen. Den nyvalgte John F. Kennedy var veldig fokusert p\u00e5 \u00e5 unng\u00e5 ytterligere spredning.", "Dermed blir det desto mer forunderlig at Kennedy tilsynelatende var tilfreds med Ben-Gurions unnvikende og lavm\u00e6lte svar p\u00e5 m\u00f8tet p\u00e5 Waldorf-Astoria.", "If\u00f8lge m\u00f8tereferatet kritiserte ikke den unge presidenten atomanlegget, men minnet Ben-Gurion i vennskapelige toner om at \u00aben \u00e6rbar kvinne skal ikke bare v\u00e6re \u00e6rbar, men ogs\u00e5 fremst\u00e5 som \u00e6rbar\u00bb. Med andre ord at Israel ikke bare skulle v\u00e6re fredelig, men ogs\u00e5 fremst\u00e5 som s\u00e5dan.", "N\u00e5 var Kennedy selv ikke alltid en \u00e6rbar mann, og Israel fortsatte ogs\u00e5 sin jakt p\u00e5 atomv\u00e5pen for full styrke. Og selv om presidenten hadde blitt beroliget, forsto CIA kort etter hva som egentlig foregikk.", "Et annet av de tidligere hemmeligstemplede dokumentene som Avner Cohen har gravd frem er CIAs \u00abNational Intelligence Estimate\u00bb fra oktober 1961. Det er skrevet mindre enn et halvt \u00e5r etter at Ben-Gurion fors\u00f8kte \u00e5 mumle seg unna Kennedys sp\u00f8rsm\u00e5l.", "I dette dokumentet blir det klart at USAs etterretningstjeneste p\u00e5 det tidspunktet ikke lenger var i tvil om Israels reelle hensikter med atomreaktoren i Dimona.", "\u00abIsraelerne har som minimum til hensikt \u00e5 gj\u00f8re seg i stand til \u00e5 produsere atomv\u00e5pen, om de skulle treffe en beslutning om \u00e5 gj\u00f8re det\u00bb, st\u00e5r det i analysen. Den ansl\u00e5r at Israel ville ha produsert tilstrekkelig kjernefysisk materiale til \u00e5 produsere to bomber i 1965 eller 1966.", "- S\u00e5 senest p\u00e5 dette tidspunktet har CIA forst\u00e5tt hva som er under oppseiling, sier Cohen.", "CIA fortsatte i de f\u00f8lgende \u00e5rene \u00e5 v\u00e6re oppmerksomme p\u00e5 det israelske atomprogrammet. Og de var veldig bekymret. I en rapport fra 1963 advarte etterretningstjenesten presidenten om Israels atomprogram, som CIA mente ville forverre situasjonen for de vestlige maktene i Midt\u00f8sten.", "If\u00f8lge CIA ville et atombev\u00e6pnet Israel gj\u00f8re Midt\u00f8sten mer ustabilt og polarisert, og snarere enn \u00e5 gj\u00f8re Israel mer avslappet og rolig, fryktet analytikerne i Washington D.C. at det ville f\u00f8re til et mer aggressivt Israel som sto friere til \u00e5 angripe sine naboer.", "Advarselen fikk Kennedy til \u00e5 presse Israel igjen, og han foreslo at det internasjonale atomenergibyr\u00e5et i Wien skulle f\u00e5 overv\u00e5ke atomprogrammet. Men Israel klarte \u00e5 lure USA igjen.", "- Vi er ekspertene i \u00e5 argumentere. Vi vet hvordan man kan dreie folk rundt og rundt i argumenter, inntil de fortviler, sa en israelsk forhandler i etterkant til historikeren Avi Shlaim, om forhandlingene med USA.", "- Vi fortsatte \u00e5 fastholde at vi ikke hadde atomv\u00e5pen. Vi hadde kunnskapen til \u00e5 bygge atomv\u00e5pen, men vi ville ikke bygge bomber. Men vi var n\u00f8dt til \u00e5 ha kunnskapen i tilfelle araberne skulle begynne \u00e5 utvikle atomv\u00e5pen. Det var p\u00e5 det tidspunktet at vi oppfant formuleringen om at Israel ikke ville v\u00e6re det f\u00f8rste landet som brukte v\u00e5pen i Midt\u00f8sten.", "Det er imidlertid en sannhet med modi-fikasjoner. Under Yom Kippur-krigen i 1973, hvor Egypt og Syria overrasket Israel ved \u00e5 angripe p\u00e5 den helligste dagen i den j\u00f8diske troen, vurderte Israel \u00e5 ta i bruk atomv\u00e5pen. I krigens f\u00f8rste dager ble Israel presset tilbake p\u00e5 begge fronter, og if\u00f8lge dokumenter som ble frigitt for noen \u00e5r siden vurderte dav\u00e6rende statsminister Golda Meir \u00e5 bruke atomv\u00e5pen under krisen.", "P\u00e5 det tidspunktet ansl\u00e5s det at Israel hadde flere tyvetalls atomv\u00e5pen klare.", "Landet hadde ogs\u00e5 b\u00e5de franske jagerfly og sitt eget missil av typen Jericho. Dette missilet kunne ha blitt brukt til \u00e5 treffe m\u00e5l b\u00e5de i Damaskus og i Kairo.", "I boka \u00abThe Samson Option\u00bb oppsummerer den kontroversielle amerikanske journalisten Seymour Hersh Israels dav\u00e6rende atompolitikk slik: \u00abIsrael vil bruke atomv\u00e5pen om landet vurderer at det st\u00e5r overfor en sikker og snarlig \u00f8deleggelse\u00bb.", "Under den f\u00f8rste Gulfkrigen i 1991, hvor Iraks diktator Saddam Hussein sendte Scud-missiler mot Israel, vurderte regjeringen i Jerusalem igjen \u00e5 bruke atomv\u00e5pen, if\u00f8lge avisen Haaretz. Amerikanske medier rapporterte om at Israels atomarsenal hadde v\u00e6rt i alarmberedskap i flere dager, og at armerte stridshoder sto klare til \u00e5 bli montert p\u00e5 missiler.", "Siden da har st\u00f8rrelsen p\u00e5 Israels atomarsenal \u00f8kt betraktelig, selv om den j\u00f8diske staten aldri formelt har innr\u00f8mmet at arsenalet eksisterer. Tvert imot har Israel kjempet hardt for \u00e5 holde det hemmelig.", "I 1986 kidnappet israelske etterretnings-agenter den israelske atomfysikeren Mordechai Vanunu i Roma. Vanunu hadde avsl\u00f8rt detaljer om atomprogrammet i Dimona for journalister, og ble straffet med 18 \u00e5rs fengsel i Israel - hvorav elleve \u00e5r var i isolasjon. Ogs\u00e5 etter l\u00f8slatelsen har Israel forbudt Vanunu \u00e5 forlate landet, og han har heller ikke lov til \u00e5 ha kontakt med utlendinger.", "I fjor konkluderte det amerikanske Institute for Science and International Security, delvis basert p\u00e5 Vanunus avsl\u00f8ringer, at Israel har produsert 660 kilo plutonium i Dimona. If\u00f8lge rapporten har Israel mellom 90 og 290 atomstridshoder, som er utviklet til \u00e5 kunne sendes med missiler, bli droppet som bomber fra fly eller sendt ut fra ub\u00e5ter.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "192ef56485098ad8e3ef8ebe45efba399a4e3e8d761b6d9b4325b5d1061dc733"}, {"field": "createtime", "value": "2017-08-09T14:28:17.000Z"}, {"field": "description", "value": "Nye amerikanske dokumenter som er blitt \u00e5pnet for offentligheten viser hvordan Israel klarte \u00e5 holde utviklingen av atomv\u00e5pen hemmelig for USA. Og hvor bekymret Israels allierte i Washington D.C. var for et atombev\u00e6pnet Israel."}, {"field": "dominantimage", "value": "http://www.adressa.no/pluss/magasin/article12767036.ece/4p4a3n/ALTERNATES/w980-default/ta280781.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/682b4eeb4482afd57fd270f021daee154fae96d1.jpg?598b1c01"}, {"field": "dominantthumbnaildimensions", "value": "300x169"}, {"field": "heading", "value": ["En historie om l\u00f8gn, fortielser og utydelig mumling -adressa.no", "Dr\u00f8mmen om atomv\u00e5pen", "Forkledd som tekstilfabrikk", "CIA fatter mistanke", "Vurderte \u00e5 bruke atomv\u00e5pen"]}, {"field": "id", "value": "682b4eeb4482afd57fd270f021daee154fae96d1"}, {"field": "keyword", "value": "Israel"}, {"field": "keywords", "value": "Israel"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["fatte mistanke", "atomv\u00e5pen"]}, {"field": "kw-entity", "value": ["cohen", "knesset", "institute for science", "ben-gurion", "a. og", "gulfkrigen", "frankrike og israel", "kjeller", "avi shlaim", "peres", "atoms for peace", "haaretz", "nachal soreq", "golda meir", "middle", "israel og india", "ris\u00f8", "midt\u00f8sten", "scud", "waldorf-astoria", "frankrike og storbritannia", "suezkrisen", "international security", "waldorf astoria", "national intelligence estimate", "yom kippur", "institute", "negev", "shimon peres", "sovjetunionen", "egypt og syria", "the iron wall", "the samson option", "mordechai vanunu", "peres ben-gurions"]}, {"field": "kw-location", "value": ["kairo", "irak", "roma", "egypt", "dimona", "storbritannia", "iran", "wien", "norge", "new york", "washington d.c.", "jerusalem", "frankrike", "damaskus", "jericho", "tel aviv"]}, {"field": "kw-pageclass", "value": "article"}, {"field": "kw-person", "value": ["saddam hussein", "ogden reid", "david ben-gurion", "avner cohen", "dwight d. eisenhower", "addy cohen", "john f. kennedy", "seymour hersh israels"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12767036.ece/4p4a3n/ALTERNATES/w980-default/ta280781.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En historie om l\u00f8gn, fortielser og utydelig mumling"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/22/En-historie-om-l%C3%B8gn-fortielser-og-utydelig-mumling-12767037.ece"}, {"field": "pageclass", "value": ["article"]}, {"field": "publishtime", "value": "2016-05-22T17:55:46.000Z"}, {"field": "recs-articleid", "value": "12767037"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-22T17:55:46.000Z"}, {"field": "recs-rawtitle", "value": "En historie om l\u00f8gn, fortielser og utydelig mumling -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nye amerikanske dokumenter som er blitt \u00e5pnet for offentligheten viser hvordan Israel klarte \u00e5 holde utviklingen av atomv\u00e5pen hemmelig for USA. Og hvor bekymret Israels allierte i Washington D.C. var for et atombev\u00e6pnet Israel."}, {"field": "thumbnail", "value": "http://content-thumbnail.cxpublic.com/content/thumbnail200x150/682b4eeb4482afd57fd270f021daee154fae96d1.jpg?598b1c01"}, {"field": "thumbnailfullheightdimensions", "value": "200x2344"}, {"field": "timestamp", "value": "2017-08-09T14:28:17.000Z"}, {"field": "title", "value": "En historie om l\u00f8gn, fortielser og utydelig mumling"}, {"field": "url", "value": "http://www.adressa.no/pluss/magasin/2016/05/22/En-historie-om-l%c3%b8gn-fortielser-og-utydelig-mumling-12767037.ece"}, {"field": "urlhash", "value": "682b4eeb4482afd57fd270f021daee154fae96d1"}], "score": 0.7424918, "siteId": "9222270286501375973", "id": "682b4eeb4482afd57fd270f021daee154fae96d1"}

