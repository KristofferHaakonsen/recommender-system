{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Midtbyen Mangement", "Midtbyen", "Handel", "elbil"]}, {"field": "author", "value": "marianne t\u00f8nset"}, {"field": "body", "value": ["If\u00f8lge tall fra midtbyregnskapet for 2016 viser at bil rykker ifra som foretrukket reisem\u00e5te til Midtbyen, som er bydelen med desidert best kollektivtilbud i Trondheim.", "P\u00e5 en vanlig dag i fjor reiste totalt 71 000 mennesker til Midtbyen, en \u00f8kning fra 65 000 i 2015. Totalt velger 40 prosent av dem som skal til Midtbyen bil, if\u00f8lge tallene.", "Og \u00f8kningen for bilreiser er langt h\u00f8yere enn andre reiseformer: opp 9,6 prosent mot veksten i busstrafikken p\u00e5 2,5 prosent.", "Les ogs\u00e5:  Endelig enige om fakta om Midtbyen", "Men verken kommunen eller n\u00e6ringslivet er bekymret for \u00f8kningen i biltrafikk. De gleder seg over at flere kommer til sentrum, uansett reisem\u00e5te. M\u00e5let er et mer levende og attraktivt sentrum og at Midtbyen skal v\u00e6re Trondheims vitale handels- og kultursentrum. Da er vekst i antall reisende et viktigere fokus enn hvordan de reiser.", "- Vi \u00f8nsker at Midtbyen skal v\u00e6re mest mulig tilgjengelig for alle handlende, ogs\u00e5 de som av ulike grunner velger eller m\u00e5 bruke bil, sier kommunaldirekt\u00f8r for byutvikling i Trondheim, Einar Aassved Hansen.", "- Det vi ikke vil ha, er arbeidsreisende med bil, sier leder i n\u00e6ringsforeningen for Trondheimsregionen, Berit Rian.", "- S\u00e5 \u00f8kningen i bilbruk er ikke noe problem?", "- Nei, vi syns ikke det. Ikke p\u00e5 kort sikt, sier Hansen og Rian.", "Les ogs\u00e5:  Dette er Trondheims beste og verste byrom", "Saken fortsetter under grafikken", "Veksten i biltrafikken st\u00e5r i kontrast til Trondheims forpliktelser i den s\u00e5kalte bymilj\u00f8avtalen. Den handler riktig nok om hele Trondheim, ikke bydelen Midtbyen. Men den sier klart at trafikkvekst persontransport skal tas med kollektivtrafikk, sykling og g\u00e5ing. Ikke bilisme.", "- Hvordan ser kommunen p\u00e5 at bil er det som \u00f8ker mest i bydelen med desidert best alternativt tilbud, opp mot kommunens nullvekstm\u00e5l for biltrafikk?", "- Vekst i biltrafikken er ikke \u00f8nsket, verken til Midtbyen eller i kommunen for \u00f8vrig. Vi har inng\u00e5tt en avtale om nullvekstm\u00e5l i bymilj\u00f8avtalen. For Midtbyens del er det forventet en nedgang i 2017 som f\u00f8lge av avgiftsparkering for elbil, sier Hansen.", "Les ogs\u00e5:  Hvor er alle elbilene?", "Les ogs\u00e5: Merkbart f\u00e6rre elbiler", "Tallene bygger i hovedsak p\u00e5 lokale reisevaneunders\u00f8kelser innhentet gjennom intervju av personer over 15 \u00e5r. Inkluderes de under 15 \u00e5r, er andelen gr\u00f8nne reiser st\u00f8rre. Noe som bekreftes av at AtBs tall for antall p\u00e5stigninger i Midtbyen er opp med syv prosent siste \u00e5ret. Men de som er gamle nok til \u00e5 velge bil, gjorde alts\u00e5 det i st\u00f8rre grad i fjor enn \u00e5ret f\u00f8r.", "I antall biler er det snakk om en \u00f8kning fra cirka 22 000 biler, mot 20 000 i 2015.", "- Trafikktellinger i 2016 viste at den betydelig reduksjonen vi har hatt i biltrafikken i Trondheim stoppet opp i fjor, og vi fikk en liten \u00f8kning p\u00e5 1,6 prosent if\u00f8lge registrert bompasseringer. Mye av dette skyldes en kraftig \u00f8kning i antall elbiler. Vi m\u00e5tte derfor ogs\u00e5 forvente at veksten ogs\u00e5 ber\u00f8rte Midtbyen, sier kommunaldirekt\u00f8r Hansen.", "Les ogs\u00e5 hvordan det g\u00e5r med handelsstanden i Midtbyen og kj\u00f8pesentrene i Trondheim og eller i Tr\u00f8ndelag.", "Tellingene for Midtbyen skiller ikke mellom elbiler eller biler med forbrenningsmotor. Fra 1. januar 2017 gj\u00f8r heller ikke Trondheim parkering det. For n\u00e5 m\u00e5 ogs\u00e5 elbiler betale for \u00e5 st\u00e5 parkert i sentrum. Det er noe Midtbyen management og N\u00e6ringsforeningen har jobbet for og er forn\u00f8yd med.", "- Vi h\u00e5per det kommer flere handelsreisende til Midtbyen n\u00e5r det blir mer ledig parkering der det tidligere var opptatt av arbeidsreisende med elbil. Det ser vi allerede effekten av men det er vanskelig \u00e5 si hvordan det sl\u00e5r ut, sier Kirsten Schultz, daglig leder i Midtbyen Management.", "Et parkeringstiltak innf\u00f8rt i 1. februar 2016, har trolig bidratt til trafikkveksten i Midtbyen.", "- Vi har sett at redusert makstid p\u00e5 parkering fra fem til tre timer, har gitt st\u00f8rre rotasjon p\u00e5 parkeringsplassene og det kan v\u00e6re en \u00e5rsak til at flere bruker byen, sier B\u00f8rge Beisv\u00e5g, n\u00e6ringspolitisk leder i N\u00e6ringsforeningen.", "- Da blir det kanskje flere biler i rotasjon n\u00e5 som elbilene ikke f\u00e5r st\u00e5 gratis lenger?", "- Ja, og de ledige parkeringsplassene vil forh\u00e5pentligvis endre folks oppfatning av at det alltid er fullt i Midtbyen, og at de som m\u00e5 kj\u00f8re bil opplever Midtbyen som mer tilgjengelig, sier midtbykoordinator i Trondheim kommune, Grete Hennissen.", "If\u00f8lge midtbyregnskapet kommer nesten hver tredje person som jobber i Midtbyen til jobb i bil. Likevel var 2016 det f\u00f8rste \u00e5ret flere reiser kollektivt til jobb i sentrum.", "Den st\u00f8rste veksten i bilbruk er det alts\u00e5 handelsreisende som st\u00e5r for.", "Likevel; Sammenlignet med andre handelssteder i Trondheim, er andelen bilister til Midtbyen relativt lav. Ser man p\u00e5 hvor mye penger de ulike trafikantene st\u00e5r for, st\u00e5r bilister for en veldig mye st\u00f8rre andel av omsetningen p\u00e5 kj\u00f8pesentrene utenfor Midtbyen og ved n\u00e6rbutikkene.", "Et annet parameter for om biltrafikken er problematisk, er luftkvaliteten. I 2015 var det ikke m\u00e5lt for mye svevest\u00f8v i Midtbyen en eneste dag. I 2016 var det for h\u00f8ye verdier to dager, som fortsatt er et sv\u00e6rt lavt tall.", "- Trondheim har ikke i n\u00e6rheten av de problemene med luftkvaliteten som Oslo sentrum har. Lufta i Midtbyen er blitt mye bedre de senere \u00e5rene hovedsakelig takket v\u00e6re renhold, at bussene ikke g\u00e5r p\u00e5 diesel lenger og at tungtrafikk er lagt utenom sentrum, sier Einar Aassved Hansen.", "Folk i byen", "Bosatte : 4587 i januar 2017", "(4451 i januar 2016)", "Ansatte: 18 370 (18 425)", "Kilde: Folkeregisteret/Bedrifts- og foretaksregisteret/Tr.heim kommune.", "Handelsreiser", "Andel av omsetning fordelt p\u00e5 reisem\u00e5te (tall fra 2015):", "Bil: 38 prosent", "Kollektivt: 31 prosent", "G\u00e5ende: 23 prosent", "Syklende: 7 prosent", "Andre reisemidler: 1 prosent", "Kilde: Handels- og transportanalyser for Trondheim/Sentio", "Turister i byen", "2016 (endring fra 2015)", "Cruiseanl\u00f8p: 58 (opp 15 %)", "Gjester cruise: 103 632 (opp 60%)", "Bes\u00f8kende i Nidarosdomen inkl. gudstjenester: 398 114 (opp 15%)", "Museene i Midtbyen inkludert Rockheim: 120 892 (opp 10%)", "Kilde: SSB, Trondheim havn, NDR, MiST", "Dette gj\u00f8r folk", "Antall bes\u00f8kende (2015)", "Nordregt: 11 863 (11 353)", "Antall arrangementer: 921 (828)", "Antall standplasser: 2734 (2267)", "Renhold og vedlikehold", "Tilfredshet for brukere av Midtbyen:", "Renhold i gater: 68 %", "S\u00f8ppelt\u00f8mming/rydding: 65 %", "Rehold av torg, g\u00e5gater, plasser: 72 %", "Vedlikehold av gater, torg, plasser: 72 %", "Kilde: Brukerunders\u00f8kelse Trondheim Bydrift/Nordfakta", "Parkering i Midtbyen", "Offentlig parkering p\u00e5 gateplan inkl. avgiftsparkering i boligsone Kalvskinnet, Sanden og Frostakaia: 1155 (ned 176 fra 2015)", "Handicapparkering: 49 (ned 29 fra 2015 pga ny utforming i henhold til ny parkeringsforskrift).", "Kilde: Trondheim parkering"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "f9c6eb99376afa7e2191dd27ff9135c000ea0fcf9df00745d8c041f481e16345"}, {"field": "createtime", "value": "2017-02-03T06:53:28.000Z"}, {"field": "description", "value": "Veksten i bilbruk er fire ganger st\u00f8rre enn \u00f8kningen for buss til Midtbyen. Men s\u00e5 lenge det gir flere folk i sentrum, er kommunen og n\u00e6ringsliv glade."}, {"field": "dominantimage", "value": "http://www.adressa.no/pluss/okonomi/article14158552.ece/hkcbzz/ALTERNATES/w980-default/Midtbyregnskapet5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3066eb22b876885936c3bd5c36334479985caff6.jpg?58948270"}, {"field": "dominantthumbnaildimensions", "value": "300x169"}, {"field": "heading", "value": ["2500 flere reiser i bil til Midtbyen daglig -adressa.no", "Ikke bekymret", "Nullvekst-forpliktelse", "2000 flere biler", "Mer ledig parkering", "St\u00f8rre rotasjon av biler", "Langt fra Oslo-problem", "Midtbyen i tall"]}, {"field": "id", "value": "3066eb22b876885936c3bd5c36334479985caff6"}, {"field": "keyword", "value": ["Midtbyen Mangement", "Midtbyen", "Handel", "elbil"]}, {"field": "keywords", "value": "Midtbyen Mangement,Midtbyen,Handel,elbil"}, {"field": "kw-category", "value": ["pluss", "okonomi"]}, {"field": "kw-concept", "value": ["prosent", "bil", "velge bil", "ledig parkering", "desidert best"]}, {"field": "kw-entity", "value": ["sanden og frostakaia", "nidarosdomen", "n\u00e6ringsforeningen", "kalvskinnet", "hansen og rian", "trondheim bydrift", "rockheim", "atbs", "midtbyen management", "trondheimsregionen", "mist"]}, {"field": "kw-location", "value": ["tr\u00f8ndelag", "oslo"]}, {"field": "kw-pageclass", "value": "article"}, {"field": "kw-person", "value": ["grete hennissen", "b\u00f8rge beisv\u00e5g", "berit rian", "einar aassved hansen", "kirsten schultz"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14158552.ece/hkcbzz/ALTERNATES/w980-default/Midtbyregnskapet5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "2500 flere reiser i bil til Midtbyen daglig"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/02/03/2500-flere-reiser-i-bil-til-Midtbyen-daglig-14158556.ece"}, {"field": "pageclass", "value": null}, {"field": "publishtime", "value": "2017-02-03T06:50:09.000Z"}, {"field": "recs-articleid", "value": "14158556"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-02-03T06:50:09.000Z"}, {"field": "recs-rawtitle", "value": "2500 flere reiser i bil til Midtbyen daglig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Veksten i bilbruk er fire ganger st\u00f8rre enn \u00f8kningen for buss til Midtbyen. Men s\u00e5 lenge det gir flere folk i sentrum, er kommunen og n\u00e6ringsliv glade."}, {"field": "thumbnail", "value": "http://content-thumbnail.cxpublic.com/content/thumbnail200x150/3066eb22b876885936c3bd5c36334479985caff6.jpg?58948270"}, {"field": "thumbnailfullheightdimensions", "value": "200x2836"}, {"field": "timestamp", "value": "2017-02-03T13:15:28.000Z"}, {"field": "title", "value": "Flere velger bil til Midtbyen"}, {"field": "url", "value": "http://www.adressa.no/pluss/okonomi/2017/02/03/2500-flere-reiser-i-bil-til-Midtbyen-daglig-14158556.ece"}, {"field": "urlhash", "value": "3066eb22b876885936c3bd5c36334479985caff6"}], "score": 0.4954092, "siteId": "9222270286501375973", "id": "3066eb22b876885936c3bd5c36334479985caff6"}

