{"fields": [{"field": "modifiedtime", "type": "time", "value": "2012-04-18T19:55:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "asbj\u00f8rn grav\u00e5s"}, {"field": "body", "value": ["Saken oppdateres.", "\u00abEt landemerke og et begrep i Trondheim, for ikke \u00e5 si Tr\u00f8ndelag.\u00bb S\u00e5 blir sagt om Skibs- & Fiskeriutstyr. Kunder eller ikke - faktum er at mange har et forhold til den 88 \u00e5r gamle forretningen som selger s\u00e5 mye rart.", "- Minst halvparten av kundene m\u00e5 regnes som faste. Vi kjenner dem i hvert fall igjen n\u00e5r de kommer, sier Rolf Wettergreen (36) og Jostein Danielsen (23). De to var det som i september 2004 overtok eier- og driftsansvaret for Skibs- & Fiskeriutstyr. F\u00f8r dem hadde tre generasjoner av familien Kristiansen hatt h\u00e5nd om geskjeften.", "Et rikholdig vareutvalg har i alle \u00e5r v\u00e6rt butikkens fremste kjennetegn og fortrinn. De nye eierne har g\u00e5tt et skritt videre og utvidet sortimentet med enda noen vareslag. Dessuten har de flyttet om p\u00e5 reoler og stativer, og gjort butikklandskapet mer \u00e5pent.", "- Med utvidet varespekter har vi allerede kapret en del nye kunder. Hittil i \u00e5r har vi solgt for 20 prosent flere kroner enn til samme tid i fjor, opplyser Jostein Danielsen til Adresseavisen. I fjor endte omsetningen p\u00e5 6,4 millioner kroner, overskuddet f\u00f8r skatt p\u00e5 63 000 kroner.", "Sm\u00e5b\u00e5ter og p\u00e5hengsmotorer er de dyreste artiklene Skibs- & Fiskeriutstyr f\u00f8rer. Kl\u00e6r, sko og st\u00f8vler for fiskere og annet b\u00e5tfolk er en annen stor varegruppe. Seiler-kl\u00e6r er en forholdsvis ny, men etterspurt spesialitet. St\u00f8rre utvalg av redskaper for sportsfiske til sj\u00f8s har ogs\u00e5 sl\u00e5tt an.", "- Vi legger oss i selen for \u00e5 gj\u00f8re kundene til lags. Folk skal trives i butikken v\u00e5r, og f\u00e5 b\u00e5de varer og veiledning. Visst koster det \u00e5 ha mange artikler p\u00e5 lager, men vi mener det betaler seg ved at kunder som f\u00e5r det de sp\u00f8r etter, kommer igjen, sier Rolf Wettergreen.", "Selv hadde han 14 \u00e5rs fartstid i butikken da han i fjor ble medeier. Kompanjong Jostein Danielsen hadde i flere \u00e5r kombinert jobbing som ekstrahjelp hos Skibs- & Fiskeriutstyr med \u00f8konomistudier f\u00f8r han ble profesjonell forretningsmann. Studiene akter han forresten \u00e5 g\u00e5 videre med. \u00abFaget\u00bb som forhandlere av stort og sm\u00e5tt til b\u00e5t- og hyttefolk har Wettergreen og Danielsen l\u00e6rt gjennom praksis.", "Sj\u00f8fiskere som ikke ser seg i stand til \u00e5 lage ei line, f\u00e5r hjelp til det i spesialbutikken i Fjordgata. Skal en kunde ha nytt utlegg til b\u00e5ten, blir det en r\u00e5d med spleising av tau og alt tilh\u00f8rende den jobben ogs\u00e5.", "- Kniver selger vi mange av. Og flagg. Luer med og uten blankskjerm skal folk ha. Seilduk kj\u00f8per noen for \u00e5 bruke som underlag n\u00e5r de baker - lefser for eksempel. \u00abMattrenning\u00bb - tr\u00e5dskjelettet i filleryer - er det knapt mange andre enn oss som har \u00e5 tilby i Trondheim, mener Danielsen og Wettergreen.", "Folk som vil lage fiskegarn selv, f\u00e5r r\u00e5varene de trenger hos Skibs- & Fiskeriutstyr. B\u00e5de \u00abstreng\u00bb og tau finnes i alskens dimensjoner.", "Butikken har tradisjonelt hatt mange kunder utenbys fra. Men mye byfolk har ogs\u00e5 l\u00e6rt at Skibs- & Fiskeriutstyr f\u00f8rer det meste som trengs til fiske og b\u00e5tliv, og at det er kvalitetsvarer butikken selger.", "Menn er i klart flertall blant kundene, men kvinnene melder seg ogs\u00e5 p\u00e5 og har gjerne et ord med i laget n\u00e5r familien gj\u00f8r storhandel, sier Wettergren og Danielsen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "95df5da23f044e627fb0fec24e3cd127b93e880fded315da9648b486082657b2"}, {"field": "createtime", "value": "2016-01-19T18:39:59.000Z"}, {"field": "description", "value": "Butikken har v\u00e6rt der siden 1917. I fjor h\u00f8st fikk Skibs- & Fiskeriutstyr i Fjordgata nye, unge eiere og drivere."}, {"field": "dominantimage", "value": "http://www.adressa.no/incoming/article1140360.ece5/ALTERNATES/w980-default/maritimbedrift01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e593eec59d95ce1fac8864de4f8944478ef15f13.jpg?5950cc51"}, {"field": "dominantthumbnaildimensions", "value": "300x169"}, {"field": "heading", "value": ["Byr p\u00e5 mye rart og mer til -adressa.no", "Varer og veiledning", "Spleiser utlegg", "Kvinnene kommer"]}, {"field": "id", "value": "e593eec59d95ce1fac8864de4f8944478ef15f13"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["butikken", "kunde"]}, {"field": "kw-entity", "value": ["wettergren og danielsen", "skibs", "danielsen og wettergreen", "kristiansen", "fiskeriutstyr", "fjordgata", "adresseavisen", "wettergreen og danielsen"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["jostein danielsen", "rolf wettergreen"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1140360.ece5/ALTERNATES/w980-default/maritimbedrift01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byr p\u00e5 mye rart og mer til"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article519739.ece"}, {"field": "pageclass", "value": ["article"]}, {"field": "publishtime", "value": "2005-06-26T22:16:01.000Z"}, {"field": "recs-articleid", "value": "2140852"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-06-26T22:16:01.000Z"}, {"field": "recs-rawtitle", "value": "Byr p\u00e5 mye rart og mer til -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Butikken har v\u00e6rt der siden 1917. I fjor h\u00f8st fikk Skibs- & Fiskeriutstyr i Fjordgata nye, unge eiere og drivere."}, {"field": "thumbnail", "value": "http://content-thumbnail.cxpublic.com/content/thumbnail200x150/e593eec59d95ce1fac8864de4f8944478ef15f13.jpg?5950cc51"}, {"field": "thumbnailfullheightdimensions", "value": "200x1033"}, {"field": "timestamp", "value": "2017-06-26T08:56:49.000Z"}, {"field": "title", "value": "Byr p\u00e5 mye rart og mer til"}, {"field": "url", "value": "http://www.adressa.no/nyheter/okonomi/article519739.ece"}, {"field": "urlhash", "value": "e593eec59d95ce1fac8864de4f8944478ef15f13"}], "score": 0.5032486, "siteId": "9222270286501375973", "id": "e593eec59d95ce1fac8864de4f8944478ef15f13"}

