{"fields": [{"field": "modifiedtime", "type": "time", "value": "2014-06-02T12:29:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Adresseavisen har g\u00e5tt gjennom til sammen 32 tilsynssaker fra 2010 og fram til i dag, blant annet Herman Meril\u00e4inens sak.", "Felles for alle 32 sakene er at pasientene tok sine egne liv mens de var under behandling i helsevesenet.", "Her kan du s\u00f8ke hjelp", "I en tredjedel av sakene kommer Helsetilsynet til den mest alvorlige konklusjonen de kan trekke: Behandlingen av pasienten var uforsvarlig.", "Totalt har Helsetilsynet kritiske innvendinger i 25 av sakene. Adresseavisens gjennomgang av disse sakene, viser at det er de samme feilene som gj\u00f8res igjen og igjen. I en tredjedel av sakene tar pasienten livet sitt inne p\u00e5 sykehuset.", "LES MER: Her svikter det n\u00e5r pasienter tar sitt eget liv", "LES MER: - De samme feilene gj\u00f8res fortsatt", "LES MER: \u00d8nsker du \u00e5 dele din historie?", "Dette er historiene til pasienter som tok sitt eget liv, og hvor Helsetilsynet har konkludert med at behandlingen de fikk var uforsvarlig.", "En kvinne i begynnelsen av 20-\u00e5rene legges inn p\u00e5 DPS (Distriktspsykiatrisk senter, red.anm.) d\u00f8gnavdeling. I l\u00f8pet av m\u00e5neden hun oppholder seg der, blir behandlingen d\u00e5rlig dokumentert: Diagnosen endres uten begrunnelse, evaluering av behandling mangler og medisinbruken er ikke vurdert. De siste to ukene hun er der, fins det ingen dokumentasjon p\u00e5 suicidalvurderinger.", "Etter at hun skrives ut g\u00e5r det tre uker f\u00f8r hun f\u00e5r time p\u00e5 poliklinikken. Hovedbehandler p\u00e5 poliklinikken er psykiatrisk sykepleier, og det synes ikke som overlegen blir involvert i diagnostikk og behandling. P\u00e5 den siste timen p\u00e5 poliklinikken, sk\u00e5rer kvinnen sv\u00e6rt h\u00f8yt p\u00e5 to tester som m\u00e5ler graden av depresjon og angst. Til tross for dette, dokumenteres det ikke kontakt mellom pasienten og behandleren den neste uken. Ingen akuttvurdering blir gjort etter testresultatene. Kort tid etterp\u00e5 tar kvinnen sitt eget liv.", "Helsetilsynet konkluderer med at det var uforsvarlig at ikke selvmordsvurderinger ble gjort fram mot utskrivningen fra d\u00f8gnenheten. De mener ogs\u00e5 det ikke var i tr\u00e5d med forsvarlig virksomhet at pasienten ikke ble fulgt opp i tiden etter utskrivning. Tilsynet konkluderer ogs\u00e5 med at det var uforsvarlig at pasienten ikke hadde annet en telefonisk kontakt med hovedbehandler, og at en akuttvurdering ikke ble gjort etter testresultatene. \u00abEtter v\u00e5r vurdering etterlater denne saken et inntrykk av at det er manglende kunnskap om (alvorlig) depresjon ved DPS. Dette er den vanligste forekommende tilstand blant psykisk syke\u00bb, skriver Helsetilsynet. Og videre: \u00abEtter v\u00e5r vurdering fremst\u00e5r saken som om det ikke er foretatt tilfredsstillende diagnostikk og behandling, og at det ogs\u00e5 mangler systematisk evaluering. Dersom det hadde v\u00e6rt rutiner for \u00e5 vurdere og \u00e5 evaluere diagnostikk og behandling, kunne feilen v\u00e6rt fanget opp.\u00bb", "En mann i begynnelsen av 60-\u00e5rene legges inn p\u00e5 medisinsk avdeling etter et selvmordsfors\u00f8k. Legen som unders\u00f8ker mannen konkluderer med at han ikke er alvorlig deprimert eller suicidal. Pasienten \u00f8nsker ikke akuttinnleggelse, men er motivert for poliklinisk behandling. Han blir dermed henvist til DPS som en hastesak. Der blir imidlertid dette vurdert til ikke \u00e5 v\u00e6re en hastesak, men at pasienten har rett til helsehjelp innen tre m\u00e5neder . Ikke lenge etterp\u00e5 tar mannen sitt eget liv.", "Helsetilsynet fastsl\u00e5r at pasienten hadde flere symptomer som tydet p\u00e5 en alvorlig depresjon, noe blant annet selvmordsfors\u00f8ket viste. Til tross for dette, ble det ikke foretatt tester som viser alvorlighetsgraden av depresjonen.Vurderingen om mulig tvangsinnleggelse er ikke dokumentert i journalen. Helsetilsynet understeker at n\u00e5r slike pasienter skrives ut, er det sv\u00e6rt viktig med rask oppf\u00f8lging, for eksempel av ambulant team. At DPS ga en frist p\u00e5 tre m\u00e5neder til \u00e5 gi pasienten et tilbud, beskriver helsetilsynet som en grov feilvurdering. Tilsynet viser ogs\u00e5 til at flere saker har avdekket at klinikken dette skjedde p\u00e5 har mangelfull kompetanse om depressive tilstander.", "En kvinne i begynnelsen av 20-\u00e5rene blir tvangsinnlagt p\u00e5 lukket avdeling. Hun flyttes til skjermingsrom n\u00e5r selvmordsfaren vurderes som ekstra h\u00f8y. Pasienten blir daglig vurdert av overlege eller psykologspesialist. Da selvmordsfaren blir vurdert som noe lavere, reduseres tilsynet fra fastvakt til to ganger i timen. Ved ett av disse tilsynene, finner personalet kvinnen livl\u00f8s. Hun har benyttet en gjenstand hun fikk tak i p\u00e5 avdelingen til \u00e5 ta sitt eget liv. Samme type gjenstand har hun ogs\u00e5 to ganger i l\u00f8pet av kort tid tidligere brukt i selvmordsfors\u00f8k.", "Helsetilsynet understreker at en lukket akuttpost er det h\u00f8yeste omsorgsniv\u00e5et for pasienter i det psykiske helsevern: \u00abDet m\u00e5 derfor kunne forventes at en slik avdeling har det h\u00f8yeste niv\u00e5et av sikkerhet\u00bb. Helsetilsynet understreker at de synes det er spesielt alvorlig at pasienten to ganger i l\u00f8pet av kort tid f\u00f8r selvmordet fors\u00f8kte \u00e5 ta sitt liv med n\u00f8yaktig den samme metoden, og at avdelingen ikke s\u00f8rget for \u00e5 fjerne de potensielt farlige gjenstandene. Tilsynet konkluderer med at dette ikke kan lastes enkeltpersonell, men skyldes systemsvikt. Helseforetaket har innr\u00f8mmet svikten og i ettertid fjernet slike farlige gjenstander.", "En kvinne har avtale med et akuttpsykiatrisk hjemmebes\u00f8ksteam p\u00e5 grunn av suicidale tanker og depresjon, med forverring den siste tiden. En dag teamet kommer, \u00e5pner ikke kvinnen. Kvinnens datter har flere ganger ringt moren uten \u00e5 f\u00e5 svar. Da hun ringer psykiatrisk avdeling f\u00e5r hun beskjed om at teamet har v\u00e6rt der, men ikke f\u00e5tt kontakt med moren. Hun f\u00e5r opplyst at teamet har sendt pasienten en tekstmelding for \u00e5 avtale ny time. Kvinnens datter forst\u00e5r da at noe er galt og sp\u00f8r hvorfor verken hun eller faren fikk beskjed da teamet ikke fikk kontakt med moren. Deretter ringer hun n\u00f8dnummeret 112, og politiet sender ut en patrulje for \u00e5 lete. Familien setter selv igang en leteaksjon, og det er de som finner kvinnen, som da har tatt sitt eget liv.", "Datteren stiller seg sv\u00e6rt kritisk til det hun mener er flere faktafeil i journalen: Det framg\u00e5r i journalen at teamet ble urolig da pasienten ikke \u00e5pnet og at politiet ble varslet - men dette var det datteren selv som gjorde. Videre st\u00e5r det at de p\u00e5r\u00f8rende ble informert om det som hadde skjedd, mens det faktisk var hun selv som informerte sykehuset om tragedien. Datteren reagerer ogs\u00e5 p\u00e5 at if\u00f8lge journalen, s\u00e5 var moren tett fulgt opp, og at det var tatt en selvmordsrisikovurdering dagen f\u00f8r selvmordet. Datteren viser til at ingen fra det psykiatriske teamet bes\u00f8kte moren de to siste dagene.", "Helsetilsynet konkluderer med at det ikke er dokumentert at det det er gjort vurderinger av selvmordsfare de siste dagene forut for selvmordet. Og dersom slike har blitt gjennomf\u00f8rt slik sykehuset hevder, er det likevel alvorlig at samarbeidende helsepersonell ikke har kunnet hente denne informasjonen fra journalen. Slik informasjon kan v\u00e6re avgj\u00f8rende for hvordan pasienten skal behandles, fastsl\u00e5r tilsynet. If\u00f8lge Helsetilsynet har ikke helseforetaket et system som sikrer at selvmordsvurderinger gjennomf\u00f8res og dokumenteres.", "En mann blir henvist fra DPS til voksenpsykiatrisk avdeling, og legen skriver at pasienten har selvmordstanker. Turnuslegen (lege som g\u00e5r i praksis og enn\u00e5 ikke har f\u00e5tt autorisasjon, red.anm.) som tar imot mannen, ser imidlertid ikke dette notatet. Senere opplyser han at dette skyldes manglende kunnskap om journalsystemet - og at han hadde det travelt. Turnuslegen som tar imot mannen skriver i journalen at p\u00e5 grunn av kapasitetsproblemer p\u00e5 avdelingen, anbefaler han i stedet poliklinisk behandling med ambulant team som kan komme hjem til pasienten.", "Dagen etter blir mannen lagt inn p\u00e5 DPS. Det blir ikke gjort noen avveininger i forhold til behandling. Ingen av avdelingslegens fire notater inneholder selvmordsvurderinger, til tross for at pasienten tidligere har gitt uttrykk for selvmordstanker. Mannen f\u00e5r s\u00e5 permisjon, men det blir ikke konferert med bakvakta. Pasienten tar sitt eget liv kort tid etterp\u00e5.", "Fylkesmannen mener det er alvorlig og uforsvarlig at turnuslegen selv oppgir manglende kunnskap og stress som \u00e5rsak til at han ikke leste journalnotatet til pasienten. De gir ham ingen advarsel, men forventer at han i fremtiden er mer bevisst sitt eget ansvar til \u00e5 tilegne seg kunnskap om journalsystemer. Fylkesmannen har flere ganger bedt fagdirekt\u00f8ren i helseforetaket om hvilke tiltak som gj\u00f8res for \u00e5 sikre kommunikasjonen mellom enhetene, men han har enn\u00e5 ikke f\u00e5tt svar da tilsynssaken avsluttes. Det konkluderes ogs\u00e5 med at manglende journalf\u00f8ring i saken gj\u00f8r helsetjenestetilbudet uforsvarlig. Helseforetaket behandler heller ikke henvisninger mellom enhetene p\u00e5 en forsvarlig m\u00e5te.", "Pasienten har en rekke innleggelser bak seg da han legges inn frivillig p\u00e5 psykiatrisk avdeling. I l\u00f8pet av behandlingstiden snakker han om \u00e5 ta livet sitt, men senere benekter han slike planer. Behandler advarer personalet om at pasienten varierer raskt og at de m\u00e5 v\u00e6re oppmerksomme: Pasienten m\u00e5 ha f\u00f8lge med seg ved utgang. Men s\u00e5 endres dette, uten at det er diskutert p\u00e5 et arbeidsm\u00f8te. Pasienten f\u00e5r g\u00e5 ut alene. Mannen tar sitt eget liv.", "Pasientens uttalelser om selvmord, endring av medisinering og stemningssvingninger h\u00f8rer med i en selvmordsrisikovurdering som skal gj\u00f8res f\u00f8r man endrer regler for \u00e5 g\u00e5 ut. Dette mangler i journalnotatet og er et klart avvik fra den faglige normen, skriver Fylkesmannen. Videre er ikke risikovurdering gjort av spesialist, og dette er ogs\u00e5 et klart avvik. Funnene i pasientjournalen og redegj\u00f8relser tyder p\u00e5 at det ikke finnes prosedyre og oppl\u00e6ring i kartlegging og vurdering av selvmordsrisiko, if\u00f8lge Fylkesmannen. \u00abDette inneb\u00e6rer i s\u00e5 fall et betydelig avvik fra den faglige normen og vil i framtiden inneb\u00e6re en betydelig trussel mot pasientsikkerheten\u00bb, konkluderer Fylkesmannen.", "En kvinne i begynnelsen av 20-\u00e5rene g\u00e5r fra behandling ved DPS, til psykiatrisk sykehus og tilbake til DPS igjen. Det er fredag n\u00e5r hun legges inn p\u00e5 DPS, og det gj\u00f8res ikke en ny selvmordsvurdering. Kvinnen skal observeres hyppig p\u00e5 grunn av selvskading. S\u00e5 uteblir pasienten fra felleskaffen. Ansvarlig pleier begynner \u00e5 lete, men vet ikke hvordan hun ser ut. F\u00f8rst etter en time gjenopptas letingen. Da finner de kvinnen, som har tatt sitt eget liv inne p\u00e5 avdelingen.", "Statens helsetilsyn mener pasienten ikke har f\u00e5tt en forsvarlig utredning. Det er ikke f\u00f8rt behandlerjournal i to perioder hun er innlagt. Vurderingene av selvmordsrisiko er mangelfulle. Dette skulle v\u00e6rt gjort ved utskriving fra sykehus til DPS.", "Trebarnsmor i slutten av 30-\u00e5rene legges inn frivillig p\u00e5 DPS. De siste \u00e5rene har hun v\u00e6rt plaget med angst og depresjon, og hun sliter med medikamentbruk. Det konkluderes med lav selvmordsfare, men under nedtrappingen av medikamenter blir hun tiltakende depressiv og f\u00e5r selvmordstanker. Under utskrivningssamtalen gir hun uttrykk for at hun tviler p\u00e5 at hun vil klare seg hjemme, og hun sier at hun ikke orker mer og \u00f8nsker \u00e5 d\u00f8.", "Behandler skriver i journalen at hun har en del dramatiske fakter under samtalen. Det bestemmes at hun skal skrives ut etter planen. Kort tid senere skader kvinnen seg stygt i h\u00e5ndleddet, og hun legges inn p\u00e5 kirurgisk avdeling. Hun sendes tilbake til psykiatrisk avdeling, og en assistentlege bestemmer at det ikke er n\u00f8dvendig med spesielt tilsyn av kvinnen.", "Etter to uker p\u00e5 avrusning p\u00e5 grunn av medikamentbruk, kommer pasienten tilbake til avdelingen. Hun fremst\u00e5r deprimert og sliten, men det blir ikke gjort en suicidalvurdering. De neste tre ukene er kvinnen deprimert og har mange selvmordstanker. Til tross for dette er ingen selvmordsvurderinger beskrevet i journalen, og det er ikke satt i verk s\u00e6rlige tiltak for \u00e5 forebygge selvmord. Kvinnen tar sitt eget liv inne p\u00e5 sykehuset.", "Helsetilsynet konkluderer med at det flere steder i behandlingsforl\u00f8pet mangler dokumentasjon p\u00e5 selvmordsrisikovurderinger. Verken utredningen eller behandlingen av selvmordsrisiko var forsvarlig utf\u00f8rt.", "Tobarnsfar i midten av 30-\u00e5rene legges inn til sitt f\u00f8rste opphold i psykisk helsevern. Han har v\u00e6rt yrkesaktiv hele livet fram til innleggelsen, men har slitt psykisk etter samlivsbrudd og problemer p\u00e5 jobb den siste tiden. Da han legges inn har han fremvist symptomer p\u00e5 psykose. Forut for innleggelsen var det mistanke om at pasienten var suicidal, men legen som tar i mot ham vurderer at dette ikke er spesielt uttalt. Han blir likevel lagt inn p\u00e5 lukket avdeling, men uten at han f\u00e5r spesielt tilsyn eller at det fattes vedtak om skjerming. Kort tid senere tar mannen sitt eget liv inne p\u00e5 lukket avdeling.", "Han blir funnet ved rutinemessig tilsyn av nattevakten. Helsetilsynet konkluderer med at dokumentasjonen av selvmordsrisikovurderingen er mangelfull. Den mulige selvmordsfaren ble heller ikke varslet til \u00f8vrig personale. Ingen ansatt fikk personlig ansvar for oppf\u00f8lging av pasienten. P\u00e5 natten sviktet oppf\u00f8lgingen ved at han fikk tilgang p\u00e5 et ul\u00e5st baderom.", "Helsetilsynet konkluderer med at tobarnsfaren fikk mangelfullt tilsyn f\u00f8r han tok sitt eget liv. Mannens foreldre klaget inn saken til Helsetilsynet, og de opplever ogs\u00e5 at de har f\u00e5tt d\u00e5rlig oppf\u00f8lging etter d\u00f8dsfallet. Tilsynet har forst\u00e5else for dette, men mener oppf\u00f8lgingen har dekket en forventet minstestandard (tilbud om samtale med ansvarlig behandler, red. anm.).", "En gutt i slutten av ten\u00e5ra legges inn p\u00e5 DPS, selvmordsfaren vurderes som h\u00f8y, men ikke akutt. Han er inne i en dyp depresjon og f\u00e5r tilsyn annenhver time. Pasienten begynner med en ny medisin, men informeres ikke om at han kan oppleve bivirkninger som selvmordsrealtert atferd. Ikke lenge etterp\u00e5 \u00f8nsker gutten \u00e5 skrive seg ut fra sykehuset.", "I journalen st\u00e5r det at pasientens kontakt i kommunen (fastlegen) skulle varsles ved utskrivelse. Dette blir ikke gjort. Heller ikke foreldrene f\u00e5r vite at s\u00f8nnen har skrevet seg ut. Gutten f\u00e5r tilbud om polikliniske samtaler to dager i uken. Etter to samtaler avlyser gutten den tredje. Psykologen skal ut i ferie og han f\u00e5r en ny time to uker senere. Ingen annen oppf\u00f8lging avtales. Gutten tar sitt eget liv f\u00f8r den avtalte timen finner sted.", "Statens helsetilsyn peker p\u00e5 flere sv\u00e6rt kritikkverdige forhold i saken. At pasienten ikke ble overv\u00e5ket slik han skal etter oppstart av antidepressiva, var uforsvarlig. At verken fastlege eller foreldre ble varslet om utskrivningen, bryter ogs\u00e5 med forsvarlighetskravet. Tilsynet konkluderer med at de ansatte ved sykehuset ikke kjente til flere av prosedyrene som skal sikre forsvarlig virksomhet.", "Nedenfor st\u00e5r en beskrivelse av de 22 sakene som ikke fikk stempelet \u00abuforsvarlig\u00bb fra Helsetilsynet. I mange av dem har tilsynet kritiske innvendinger. I fire av de tjue sakene tok pasientene livet sitt p\u00e5 sykehuset, og i fem av dem r\u00f8mte pasientene fra avdeling og pleiere. Ytterligere to pasienter tok livet sitt i fengselet. Det betyr at i over halvparten av sakene, var pasientene inne p\u00e5 en institusjon.", "N\u00e5r Statens helsetilsyn eller helsetilsynet som er underlagt fylkesmennene vurderer en sak, er brudd p\u00e5 spesialisthelsetjenestelovens krav om forsvarlig behandling den mest alvorlige konklusjonen.", "Dette var tilfellet i ti av de 32 sakene Adresseavisen har g\u00e5tt gjennom. Men selv om Helsetilsynet ikke fastsl\u00e5r at kravet om forsvarlighet er brutt, kan de likevel konkludere med brudd p\u00e5 loven n\u00e5r det gjelder andre forhold. Et eksempel p\u00e5 dette kan v\u00e6re brudd p\u00e5 kravet om journalf\u00f8ring. Behandlingen av en pasient kan ogs\u00e5 v\u00e6re \u00abutenfor god praksis\u00bb, og det er ikke uvanlig at Helsetilsynet ber sykehus om \u00e5 g\u00e5 gjennom sine rutiner for \u00e5 sikre forsvarligheten.", "En mann i begynnelsen av 40-\u00e5rene legges inn p\u00e5 d\u00f8gnavdeling etter et alvorlig selvmordsfors\u00f8k. Han har ogs\u00e5 flere andre fors\u00f8k bak seg. Pasienten blir senere henvist til DPS. Ingen selvmordsrisikovurderinger gj\u00f8res i det f\u00f8rste notatet, men det henvises til tidligere fors\u00f8k. Legen skriver at det ikke er noe p\u00e5fallende i forhold til psykiske lidelser. S\u00e5 tar mannen sitt eget liv.", "Det eksisterer nesten ikke dokumentasjon ang\u00e5ende risikovurderinger fra noen av samtalene. Behandler opplyste i ettertid overfor Statens helsetilsyn at han l\u00f8pende hadde vurdert risiko, men erkjente at dette ikke var dokumentert. Det skulle v\u00e6rt gjennomf\u00f8rt en systematisk kartlegging og vurdering av selvmordsrisiko allerede ved innkomstsamtalen - deretter ved behov. Statens helsetilsyn konkluderer med brudd p\u00e5 spesialisthelsetjenesteloven, og at behandlingen var utenfor god praksis.", "En mann i begynnelsen av 30-\u00e5rene legges inn p\u00e5 d\u00f8gnavdeling etter et selvskadingsfors\u00f8k. Mannen h\u00f8rer stemmer og han f\u00f8ler seg overv\u00e5ket. Pasienten f\u00f8ler at han ikke f\u00e5r n\u00f8dvending behandling og \u00f8nsker \u00e5 skrive seg ut. Han overtales imidlertid til \u00e5 bli. Han blir vurdert til \u00e5 ikke utgj\u00f8re noen risiko for seg selv eller andre, og han f\u00e5r noen timers permisjon. Kort tid etter at han kommer tilbake til sykehuset, skader han seg selv kritisk med utstyr han har f\u00e5tt p\u00e5 avdelingen. Da han blir funnet g\u00e5r det flere minutter f\u00f8r akutt-teamet blir tilkalt. Mannen d\u00f8r.", "Statens helsetilsyn er kritiske til at sykehuset ikke skjermet mannen fra den farlige gjenstanden, og at det gikk for lang tid f\u00f8r ambulansen kom. Helsetilsynet konkluderer med at dette er utenfor god praksis.", "Etter en traumatisk opplevelse blir en jente i ten\u00e5rene henvist til BUP (Barne- og ungdomspsykiatrisk klinikk, red.anm.). Jenta \u00f8nsker ikke samtaler med behandler i starten, men da problemene etter hvert blir verre, tar moren kontakt med sykehuset. Jenta sliter med s\u00f8vnvansker, tankekaos, angstanfall og pustevansker. Hun har tanker om \u00e5 ville d\u00f8. Mor og datter kommer til en fellessamtale.", "Det kliniske intervjuet viser til at jenta framst\u00e5r skoleflink, og hun har b\u00e5de venner og familie. Men symptomene som beskrives er likevel: d\u00e5rlig matlyst, tidvis d\u00e5rlig s\u00f8vn, tankekaos og en f\u00f8lelse av at hun er i ferd med \u00e5 bli gal. BUP konkluderer med at pasienten har symptomer forenlig med PTSD (posttraumatisk stress-syndrom, red.anm.). Jenta synes det er vanskelig \u00e5 komme til samtaler ved sykehuset, og de blir enige om at de avventer ny time. Mor f\u00e5r r\u00e5d om hvordan hun skal h\u00e5ndtere situasjonen, hun kan ta kontakt med behandler p\u00e5 telefonen og f\u00e5r beskjed om \u00e5 kontakte legevakt dersom situasjonen blir bekymringsfull. Kort tid etter tar jenta sitt eget liv.", "Helsetilsynet viser til at det i journalen framg\u00e5r at jenta hadde tanker om \u00e5 d\u00f8 p\u00e5 flere tidspunkter i forl\u00f8pet. Hun hadde ogs\u00e5 tenkt ut hvordan dette kunne gj\u00f8res, men hun hadde ikke konkrete planer om tid og sted. If\u00f8lge Helsetilsynet har BUP gjennomf\u00f8rt en vurdering av selvmordsrisiko flere ganger. Det framkommer ikke av Helsetilsynets vedtak hva BUP vurderte risikoen til \u00e5 v\u00e6re p\u00e5 ulike tidspunkt i forl\u00f8pet (dette er vanlig i tilsvarende vedtak, red.anm.). Helsetilsynet understreker at kontakten med BUP bare strakte seg over ti dager. Tilsynet mener at BUP ikke kan klandres for det som skjedde.", "En mann i begynnelsen av 30-\u00e5rene blir innlagt p\u00e5 psykiatrisk akuttavdeling med mistanke om rusutl\u00f8st psykose. Seint p\u00e5 kvelden tar milj\u00f8personalet kontakt med lege som har forvakt for \u00e5 f\u00e5 en ny vurdering av pasienten, men de oppn\u00e5r ikke kontakt med legen. Tidlig p\u00e5 morgenen utl\u00f8ses alarmen og mannen blir funnet bevisstl\u00f8s p\u00e5 rommet sitt. Gjenoppliving lykkes ikke.", "Funn fra den somatiske unders\u00f8kelsen i forbindelse med innleggelsen, ble ikke dokumentert i journalen. Disse opplysningene ble f\u00f8rst skrevet inn av legen etter d\u00f8dsfallet. Det fins ingen opplysninger om hvilke pr\u00f8ver som eventuelt ble bestilt, men etterp\u00e5 kommer det blant annet frem at blodpr\u00f8ver ikke ble tatt.", "Helsetilsynet fastsl\u00e5r at dokumentasjonen fra flere helsepersonell er mangelfull og i strid med plikten om journalf\u00f8ring. De beskriver det som alvorlig at pleiepersonellet ikke fikk telefonkontakt med vakthavende lege, og at det ikke ble gjort flere fors\u00f8k p\u00e5 kontakt. Helsetilsynet fastsl\u00e5r brudd p\u00e5 plikten om \u00e5 dokumentere relevante og n\u00f8dvendige opplysninger i pasientjournalen, men tilsynet kan ikke p\u00e5 bakgrunn av opplysningene de har f\u00e5tt vurdere om pasienten fikk forsvarlig behandling eller ikke.", "En kvinne i begynnelsen av 30-\u00e5rene tas inn til poliklinisk behandling p\u00e5 DPS etter \u00e5r med selvskading. Hun benekter suicidale tanker, men innr\u00f8mmer s\u00e5rbarhet for adskillelse. Behandlers suicidalvurderinger er vagt gjengitt i journalen. Journalen opplyser ikke om individuell plan eller kriseplan. Kvinnen f\u00e5r tre konsultasjoner f\u00f8r hun skrives ut og tar sitt eget liv.", "I ettertid uttalte behandler at han ans\u00e5 at pasienten hadde en konstant \u00f8kt risiko for selvskading og selvmord, men at han ikke mente kvinnen var akutt suicidal. Denne oppfatningen er imidlertid ikke f\u00f8rt i journalen.", "Helsetilsynets fastsl\u00e5r at dette ikke tilfredsstiller de nasjonale retningslinjene. Pasientens behandler var innleid gjennom et vikarbyr\u00e5, og Helsetilsynet finner ingenting i sykehusets dokumentasjon som tyder p\u00e5 at slike vikarer blir oppdatert p\u00e5 s\u00e6rnorske standarder. Her har sykehuset et betydelig forbedringspotensial, if\u00f8lge Helsetilsynet. Tilsynet konkluderer likevel med at det ble gjort en tilfredsstillende suicidalkartlegging f\u00f8r pasienten ble skrevet ut av DPS.", "En kvinne i slutten av 20-\u00e5rene legges inn til d\u00f8gnbehandling p\u00e5 grunn av funksjonstap og selvmordstanker. Hun skriver seg ut noen dager senere mot sykehusets anbefaling. Kort tid etter legges hun inn til d\u00f8gnbehandling p\u00e5 nytt. Etter to selvmordsfors\u00f8k mens hun hadde permisjon, blir hun lagt inn til tvungen observasjon. Hun vurderes \u00e5 ha en kronisk forh\u00f8yet selvmordsrisiko, men er ikke akutt suicidal.", "De neste m\u00e5nedene f\u00e5r hun b\u00e5de d\u00f8gnbehandling og poliklinisk behandling. En unders\u00f8kelse av psykoseteamet konkluderer med at kvinnen vil ha en forh\u00f8yet selvmordsrisiko over lang tid. Etter \u00e5 ha blitt skrevet ut fra et flere ukers langt opphold i d\u00f8gnavdeling, gj\u00f8res det en avtale om \u00ab\u00e5pen retur\u00bb. En ukes tid senere ringer fastlegen til sykehuset og sier at pasienten \u00f8nsker \u00e5 benytte avtalen om \u00e5pen retur, og det gj\u00f8res en avtale om innleggelse samme dag. Da kvinnen ankommer, m\u00e5 hun vente p\u00e5 \u00e5 f\u00e5 en innkomstsamtale med milj\u00f8kontakten. F\u00f8r hun f\u00e5r komme inn til denne samtalen, forlater kvinnen sykehuset. Dagen etter blir hun funnet etter \u00e5 ha tatt livet sitt i sykehusets n\u00e6romr\u00e5de.", "Saken blir klaget inn av pasientombudet p\u00e5 vegne av kvinnens foreldre. De sp\u00f8r om bemanningssituasjonen bidro til at pasienten fikk en forsinket utredning og mangelfull behandling. Helsetilsynet p\u00e5peker at kvinnen m\u00e5tte forholde seg til fem ulike overleger i l\u00f8pet av en dr\u00f8y m\u00e5ned, og fastsl\u00e5r at dette ikke er optimalt. De konkluderer ogs\u00e5 med at mottaket av pasienten ikke var optimalt, da hun ble overlatt til seg selv og ikke tatt rett inn i posten. Avtalen om \u00e5pen retur var faglig forsvarlig, mener Helsetilsynet.", "En mann i 30-\u00e5rene blir innlagt p\u00e5 psykiatrisk post via akutt ambulant team. Deretter blir han overf\u00f8rt til d\u00f8gnavdeling ved DPS. Der f\u00e5r han tillatelse til \u00e5 g\u00e5 ut sammen med personalet, og det er ingen mistanker om \u00f8kt suicidalitet. Under en tur sammen med en gruppe pasienter og en sykepleier, r\u00f8mmer mannen. Dagen etter blir han funnet etter at han har tatt sitt eget liv.", "De fire selvmordsvurderingene ble alle gjort av turnusleger (leger som g\u00e5r i praksis og enn\u00e5 ikke har f\u00e5tt autorisasjon, red.anm.). Etter overflytting til DPS, er det ikke dokumentert at selvmordsrisiko ble vurdert, men det ble gjort en vurdering av om han skulle kunne g\u00e5 ut alene.", "Helsetilsynet fastsl\u00e5r at vurderinger rundt selvmordsrisiko er mangelfullt dokumentert, b\u00e5de f\u00f8r og etter overf\u00f8ring til DPS. Helseforetaket har i etterkant redegjort for tiltak som skal bidra til \u00e5 forebygge denne typen tragiske hendelser.", "En gutt i slutten av ten\u00e5rene blir lagt inn p\u00e5 akuttavdeling, og han blir vurdert som suicidal. Han f\u00e5r tilsyn annethvert minutt, men s\u00e5 senkes selvmordfaren. Han blir deretter sett etter hvert kvarter. En dag fors\u00f8ker han \u00e5 stikke av da han er ute p\u00e5 terrassen med f\u00f8lge. Han blir ikke vurdert akutt suicidal, og han f\u00e5r fortsatt lov til \u00e5 g\u00e5 ut p\u00e5 terrassen med f\u00f8lge. Det samme gjentar seg kort tid senere. Han er p\u00e5 vei ut med to pleiere, og han klarer \u00e5 springe fra dem. Politiet varsles umiddelbart, og gutten blir funnet d\u00f8d f\u00e5 timer senere.", "Helsetilsynet kan ikke se at diagnostiske vurderinger, tiltak eller behandling er i strid med forsvarlig behandling. Heller ikke at de fysiske sikkerhetstiltakene er uforsvarlige. Tilsynet forutsetter likevel at bygningsmessige og andre sikkerhetstiltak gjennomg\u00e5s.", "En mann i slutten av 20-\u00e5rene blir tvangsinnlagt p\u00e5 psykiatrisk avdeling. I starten har pasienten tilsyn hvert femte minutt, men dette endres til hvert kvarter. Kort tid etter finner de mannen d\u00f8d.", "I journalen fremkommer det ikke at vedtakene om tilsyn ble fulgt opp av personalet, men Helsetilsynet f\u00e5r beskrevet dette muntlig fra avdelingen i ettertid. Tilsynet mener likevel behandlingen var forsvarlig, men understreker: Erfaringsmessig er bygningsmessige og andre fysiske forhold av stor betydning n\u00e5r det gjelder selvmord i institusjon, men det mangler studier p\u00e5 omr\u00e5det. Selvmord i institusjon skjer oftest ved hengning.", "Kvinnen har tidligere pr\u00f8vd \u00e5 ta sitt eget liv inne p\u00e5 en d\u00f8gninstitusjon, men s\u00e5 fulgte to \u00e5r med jevnlige polikliniske timer der pasienten ble bedre. S\u00e5 blir hun p\u00e5 nytt innlagt p\u00e5 grunn av tanker og planer om selvmord. Hun blir vurdert \u00e5 v\u00e6re moderat/alvorlig deprimert, men muligens i ferd med \u00e5 utvikle depressiv psykose. Ved utskrivning vurderes selvmordsfaren som lav.", "Pasienten overf\u00f8res til d\u00f8gnbehandling ved DPS, og hun gir uttrykk for at hun er glad for at hun ikke har tatt sitt eget liv. S\u00e5 blir pasienten verre igjen, hun f\u00e5r nye selvmordstanker og f\u00e5r snakke med en overlege. Det blir ikke journalf\u00f8rt systematisk risiko av selvmordsvurdering etter denne samtalen, men det noteres at pasienten skal ha f\u00f8lge dersom hun g\u00e5r ut. Pasienten \u00f8nsket ikke selv \u00e5 tilbakef\u00f8res til akuttmottaket, men hun skal ha hyppig tilsyn. Pasienten vurderes n\u00e5 annerledes enn ved innkomst: tildekkende, selvkritisk og med paranoid beredskap. Selvmordsfaren vurderes som moderat. I en samtale med psykologen litt senere avkrefter pasienten selvmordstanker, og faren vurderes som mild/moderat.", "Avtalen om at hun skal ha f\u00f8lge ved utgang blir likevel videref\u00f8rt. Et par timer senere observerer psykologen at pasienten forlater omr\u00e5det alene, og hun varsler omg\u00e5ende avdelingen. De begynner \u00e5 lete p\u00e5 omr\u00e5det og politiet varsles etter 15 min. Senere samme kveld blir kvinnen funnet etter at hun har tatt sitt eget liv.", "I sin forklaring til Statens helsetilsyn, sier DPS'en at de var usikre p\u00e5 om DPS var riktig behandlingssted. De erkjenner ogs\u00e5 at d\u00f8gnenheten har ekstra utfordringer med hensyn til oversiktlighet og kontroll, da bygningene er d\u00e5rlig tilpasset dagens DPS-funksjon.", "Statens helsetilsyn konkluderer med at selvmordsrisikovurderingene fra akuttavdelingen burde v\u00e6rt mer systematiske. De er mangelfulle, men avviket er ikke s\u00e5 stort at det anses uforsvarlig. Vurderingen skulle ogs\u00e5 sagt noe om hvordan det er forventet at pasienten vil takle et lavere omsorgsniv\u00e5 med ul\u00e5ste d\u00f8rer og lignende. Ogs\u00e5 en av risikovurderingene fra DPS er mangelfull, men heller ikke her er avviket s\u00e5 stort at det er uforsvarlig, mener Statens helsetilsyn. De konkluderer med at helseforetaket med fordel kan evaluere sine rutiner i forhold til innleggelse og utskrivelse av pasienter med forh\u00f8yet selvmordsrisiko.", "En mann har g\u00e5tt til behandling ved DPS f\u00f8r han p\u00e5gripes av politiet. Helseavdelingen i fengselet (ligger under kommunen) henviser mannen \u00f8yeblikkelig til spesialisthelsetjenesten i fengselet (FPP). Etter noen m\u00e5neder med behandling i fengselet, vurderes risikoen for selvmord som meget h\u00f8y, og mannen blir henvist til akuttpsykiatrisk avdeling. Behandlingen ved FPP blir da avsluttet, og epikrise sendes til Helseavdelingen i fengselet \u2013 men ikke til den akuttpsykiatriske avdelingen der mannen ble lagt inn. Pasienten er deprimert og vil ta sitt eget liv. Han begynner da med ECT-behandling (elektrosjokk, red.anm.).", "Etter fem behandlinger sier mannen at han ikke har selvmordstanker lenger, og han vil tilbake til fengselet. Overlegen som skriver ham ut trodde at mannen fikk videre oppf\u00f8lging av FFP. Overlegen ringer FFP, slik rutinen sier, men f\u00e5r ikke svar. Da pasienten ankommer Helseavdelingen i fengselet, har han kun med seg resept p\u00e5 faste medisiner, ingen epikrise. Den blir ikke sendt fra sykehuset f\u00f8r det har g\u00e5tt seks dager. Mannen f\u00e5r deretter tilsyn av fengselsbetjentene hvert 30. minutt (ikke helsepersonell til stede da det var helg, red.anm.). Pasienten skulle starte med poliklinisk behandling uken etterp\u00e5. S\u00e5 blir mannen funnet p\u00e5 cella. Akutt-teamet henter mannen, men han d\u00f8r senere p\u00e5 sykehuset.", "Statens helsetilsyn fastsl\u00e5r at det var utenfor god praksis at sykehuset ikke varslet Helseavdelingen i fengselet f\u00f8r pasienten ble utskrevet fra sykehuset. Det var ogs\u00e5 utenfor god praksis at epikrisen ikke fulgte med pasienten. FFP p\u00e5 sin side, sendte ikke epikrise til sykehuset da de henviste pasienten dit, og dermed trodde sykehuset at mannen fremdeles fikk oppf\u00f8lging ved FFP. B\u00e5de epikrise og informasjon om videre behandling burde v\u00e6rt sendt fra FFP til sykehuset. At dette ikke ble gjort, er utenfor god praksis og brudd p\u00e5 loven om spesialisthelsetjenester.", "Tilsynet mener det kan stilles sp\u00f8rsm\u00e5l om pasienten ville f\u00e5tt en tettere oppf\u00f8lging dersom sykehuset hadde v\u00e6rt i kontakt med fengselet f\u00f8r utskrivingen \u2013 og dersom pasienten hadde f\u00e5tt med seg epikrisen. Tilsynet ber sykehuset g\u00e5 gjennom sine rutiner slik at pasienter sikres forsvarlig behandling dit de kommer. Helsetilsynet mener ogs\u00e5 det kan v\u00e6re en svakhet at fengselsbetjentene ikke f\u00e5r annen informasjon om alvorlig syke pasienter enn hvor hyppig de skal ha tilsyn.", "Fengselet m\u00e5 ogs\u00e5 g\u00e5 gjennom rutinene for \u00f8yeblikkelig hjelp. Det skulle v\u00e6rt foretatt en grundigere gjennomgang for \u00e5 vurdere om pasienten hadde behov for et individuelt tilpasset tilbud. En individuell plan og koordinator i fengselet kunne f\u00f8rt til bedre informasjonsflyt mellom behandlingsinstansene, og dermed bedre avklaring av hvordan pasienten skulle f\u00f8lges opp.", "En minoritetsspr\u00e5klig mann blir innbrakt til politihuset, men blir henvist videre til akuttpsykiatrisk avdeling. Kort tid etter overf\u00f8res pasienten til fengsel og han tar sitt eget liv der.", "Mannens advokat ettersp\u00f8r hvilke vurderinger som l\u00e5 til grunn for at pasienten ble utskrevet fra akuttpsykiatrisk avdeling, og om det ble benyttet tolk i samtalene med mannen. Av journalen framkommer det at ingen av helsepersonellet som var i kontakt med mannen ans\u00e5 at det forel\u00e5 en selvmordsrisiko, og det ble derfor ikke gjort en risikovurdering.", "Helsetilsynet stiller sp\u00f8rsm\u00e5l ved om mangelfull kommunikasjon fikk konsekvenser for vurderingene som ble gjort. Sjefpsykologen framholder at i forhold til den ene lidelsen, der mye baseres p\u00e5 adferdsobservasjon, hadde kommunikasjonsproblemene mindre betydning, og fikk ikke konsekvenser for ansvarligheten. Samtidig innr\u00f8mmer han at mangelfull kommunikasjon ga store utfordringer i forhold til diagnostikk n\u00e5r det gjaldt den andre lidelsen. Men det ble ikke ansett som at denne lidelsen hadde et dramatisk preg som krevde tilbakeholdelse i akuttavdelingen. Det vises ogs\u00e5 til at pasienten skulle gjennom judisiell observasjon i fengselet, og dermed kom i kontakt med helsepersonell der.", "Til tross for problemene med kommunikasjon, konkluderer Helsetilsynet med at disse ikke har hatt betydning for oppf\u00f8lgingen som gjelder suicidalitet.", "En mann i begynnelsen av 60-\u00e5rene ble lagt inn p\u00e5 psykiatrisk akuttpost etter et selvmordsfors\u00f8k. I f\u00f8rste samtale gir han \u00abhelt klart inntrykk av \u00e5 ville beg\u00e5 suicid\u00bb, og han vurderes som aktivt suicidal. Neste dag fattes det vedtak om tvungen observasjon, men dette oppheves igjen senere p\u00e5 dagen etter at to leger har snakket med mannen. Han blir da vurdert til ikke lenger \u00e5 v\u00e6re suicidal og ikke ha en alvorlig sinnslidelse. Det nylige selvmordsfors\u00f8ket blir beskrevet som en krisereaksjon etter et samlivsbrudd. Mannen skriver seg ut samme dag. Mannen blir senere p\u00e5 dagen funnet d\u00f8d i sitt eget hjem.", "Helsetilsynet konstaterer at det ble gjort en grundig vurdering av selvmordsrisikoen, og at pasienten ikke ble vurdert \u00e5 ha en alvorlig sinnslidelse. Tilsynet viser ogs\u00e5 til at terskelen for bruk av tvang ligger generelt h\u00f8yt. Helsetilsynet er imidlertid kritisk til at pasienten og hans p\u00e5r\u00f8rende ikke fikk samtale med en lege f\u00f8r han forlot sykehuset.", "Kvinnen hadde v\u00e6rt i hyppig kontakt med psykisk helsevern de siste ti \u00e5rene. Helsetilsynet stiller sp\u00f8rsm\u00e5l ved om hun burde v\u00e6rt tilbudt et lengre opphold og ikke bare kortvarig kriseinnleggelse f\u00f8r hun tok sitt eget liv. De p\u00e5peker ogs\u00e5 at mange behandlere var inne i bildet, og at dette ikke er ideelt for denne pasientgruppen.", "Tilsynet mener ogs\u00e5 at kvinnen burde hatt en klarere behandlingsplan, og at hun ogs\u00e5 kunne v\u00e6rt tvangsinnlagt uten at dette hadde v\u00e6rt feil. De konkluderer likevel med at psykiatrisk klinikk ikke har brutt loven.", "Mann i slutten av 20-\u00e5rene blir overf\u00f8rt fra DPS til Bl\u00e5 Kors p\u00e5 grunn av alkoholmisbruk. Etter en m\u00e5neds tid \u00f8nsker pasienten \u00e5 forlate institusjonen, og det blir gjort avtale om at han skal komme tilbake om fem dager. Etter fire dager fors\u00f8ker institusjonen \u00e5 n\u00e5 mannen p\u00e5 telefonen uten \u00e5 lykkes. De pr\u00f8ver igjen dagen etter, ogs\u00e5 uten \u00e5 f\u00e5 tak i pasienten. Dette er dagen han skulle ha kommet til samtale. Dagen etterp\u00e5 f\u00e5r institusjonen beskjed om at mannen er funnet d\u00f8d.", "Helsetilsynet finner at innkomstsamtale f\u00f8rst ble gjort fire dager etter innleggelse. Tilsynet kan ikke finne spor i journalen av at en selvmordsvurdering er foretatt. \u00abVi vil anbefale at institusjonen for \u00e5 l\u00e6re av denne saken g\u00e5r gjennom sine rutiner for vurdering av selvmordsrisiko i l\u00f8pet av et behandlingsforl\u00f8p\u00bb. Men if\u00f8lge Helsetilsynet er ikke denne mangelen s\u00e5 alvorlig at det regnes for brudd p\u00e5 forsvarlig praksis.", "En mann i begynnelsen av 20-\u00e5rene blir tvangsinnlagt. Han klarer \u00e5 r\u00f8mme fra avdelingen etter to dager, til tross for at han er i f\u00f8lge med to ansatte (p\u00e5 grunn av r\u00f8mningsfaren). I pasientjournalen framkommer det ikke utsagn som tyder p\u00e5 selvmordsfare. Da politiet varsles etter r\u00f8mningen, blir det derfor ikke sagt at han kan utgj\u00f8re en fare for seg selv. Dagen etterp\u00e5 er familien bekymret fordi de frykter at han kan skade seg selv, og politiet blir da bedt om \u00e5 gj\u00f8re aktive s\u00f8k. Pasienten blir aldri funnet.", "Pasientombudet klager saken inn til Fylkesmannen p\u00e5 vegne av foreldrene. Fylkesmannen p\u00e5peker at sykehuset skulle v\u00e6rt mer oppmerksomme p\u00e5 at tilstanden pasienten var i kunne medf\u00f8re risiko for ham ved r\u00f8mning, men de konkluderer likevel med at fysiske forhold og sikkerhetstiltak er forsvarlige.", "En mann i begynnelsen av 40-\u00e5rene sender en e-post til psykiatrisk klinikk. Der skriver han at han sliter med tanker om \u00e5 ta sitt eget liv. Han har ogs\u00e5 skrevet et selvmordsbrev som kona har funnet. Han er i en vanskelig \u00f8konomisk situasjon og har behov for \u00e5 snakke med noen. Klinikken svarer p\u00e5 e-posten og sier de har pr\u00f8vd \u00e5 n\u00e5 ham p\u00e5 telefonen. De skriver at han kan ringe eller komme i klinikkens \u00e5pningstid. Sykehuset vurderte det ikke slik at det forel\u00e5 en akutt fare for selvmord. Kort tid etter tar mannen sitt eget liv.", "Helsetilsynet mener sykehuset med fordel kunne v\u00e6rt mer aktive for \u00e5 f\u00e5 tak i pasienten, de kunne ringt flere ganger. Og de kunne kontaktet kona. Men forsvarlighetskravet er ikke brutt, og her legges det avgj\u00f8rende vekt p\u00e5 at sykehuset responderte p\u00e5 pasientens henvendelse p\u00e5 en im\u00f8tekommende m\u00e5te.", "En pasient tar livet sitt inne p\u00e5 psykiatrisk avdeling. Kontrollkommisjonen har skrevet til sykehuset og spurt om rutinene for oppf\u00f8lgingstiltak og beslag av potensielt farlige gjenstander. Sykehuset har oversendt rutinene sine, og tilsynet finner ikke at disse strider imot kravet til forsvarlig virksomhet.", "Nooen rutiner er knappe. Helsetilsynet oppfordrer sykehuset til ny gjennomgang av rutinene med tanke p\u00e5 hvor ofte en suicidal pasient b\u00f8r vurderes, rutiner for oppf\u00f8lging av pasienter etter utskriving og s\u00e6rskilte rutiner ved kronisk suicidalitet.", "Mann i begynnelsen av 20-\u00e5rene tvangsinnlegges p\u00e5 lukket avdeling. Pasienten er rusmisbruker og klarer \u00e5 r\u00f8mme flere ganger, ogs\u00e5 p\u00e5 grunn av glipp i rutiner, men returnerer stort sett av seg selv. En dag han har f\u00f8lge av to pleiere klarer han p\u00e5 nytt \u00e5 r\u00f8mme, og han meldes savnet. Mannen blir funnet d\u00f8d dagen etter. Helsetilsynet p\u00e5peker at de faglige vurderingene har v\u00e6rt sv\u00e6rt gode.", "En kvinne i 40-\u00e5rene blir innlagt til tre ukers d\u00f8gnbehandling p\u00e5 DPS. Hun er sv\u00e6rt deprimert og suicidal ved ankomst. Det lages behandlingsplan og kriseplan. Da hun skrives ut betegnes selvmordrisikoen som lav. Hun skal f\u00f8lges opp av avdelingen frem til hun skal starte poliklinisk behandling. Kvinnen tar sitt eget liv f\u00f8r dette.", "If\u00f8lge Helsetilsynet ble det gjort en tilfredsstillende selvmordsrisikovurdering f\u00f8r utskriving. To psykiatriske sykepleiere fikk ansvar for oppf\u00f8lgingen, og Helsetilsynet mener dette ble organisert p\u00e5 forsvarlig m\u00e5te. Helsetilsynet savner imidlertid dokumentasjon som omhandler et mulig samarbeid med kommunalt hjelpeapparat.", "En kvinne i slutten av 30-\u00e5rene har en langvarig og sammensatt lidelse. De siste m\u00e5nedene har hun hatt poliklinisk oppf\u00f8lging to dager i uken p\u00e5 DPS og m\u00e5nedlige ukesopphold p\u00e5 sengeavdelingen. Hun blir deretter funnet d\u00f8d etter \u00e5 ha v\u00e6rt savnet fra hjemmet. Helsetilsynet konkluderer med at behandlingen har v\u00e6rt god.", "To uker etter utskriving blir en kvinne funnet d\u00f8d hjemme av politiet. Moren \u00f8nsker en vurdering av om det var forsvarlig at datteren ble skrevet ut fra akuttmottaket. Pasienten fylte ikke hovedkriteriet for alvorlig sinnslidende, if\u00f8lge overlegen. Tvang ble derfor opphevet, og hun ble skrevet ut. Helsetilsynet legger til grunn at pasienten ble grundig unders\u00f8kt av kompetent personell."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "fb734e279fff1f3f54397ae3a0b9dc3fd93ac6c19d0228301cdb07cae3161ad4"}, {"field": "createtime", "value": "2014-05-18T18:50:40.519Z"}, {"field": "description", "value": "Herman Meril\u00e4inen Jansen d\u00f8de da han var under behandling ved Ullev\u00e5l sykehus. Helsetilsynet fastsl\u00e5r at behandlingen av Herman var \u00abutenfor god praksis\u00bb."}, {"field": "dominantimage", "value": "http://www.adressa.no/incoming/article9713803.ece/ALTERNATES/w980-default/til%20nett%20312.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/429b438717785e8c15a30251c4a3c1eacfe2907f.jpg?5996d505"}, {"field": "dominantthumbnaildimensions", "value": "300x169"}, {"field": "heading", "value": ["Historiene om 32 pasienter som tok sitt eget liv -adressa.no", "Kvinne i 20-\u00e5rene:", "Mann i 60-\u00e5rene:", "Kvinne i 20-\u00e5rene:", "Kvinne, alder ikke oppgitt:", "Mann, alder ikke oppgitt:", "Pasient, alder og kj\u00f8nn ikke oppgitt:", "Kvinne i 20-\u00e5rene:", "Kvinne i 30-\u00e5rene:", "Mann i 30-\u00e5rene:", "Gutt i slutten av ten\u00e5ra:", "Kritiske innvendinger", "Lovbrudd", "Mann i 40-\u00e5rene:", "Mann i 30-\u00e5rene:", "Jente i ten\u00e5rene:", "Mann i 30-\u00e5rene:", "Kvinne i 30-\u00e5rene:", "Kvinne i 20-\u00e5rene:", "Mann i 30-\u00e5rene:", "Gutt i ten\u00e5rene:", "Mann i 20-\u00e5rene:", "Kvinne, alder ikke oppgitt:", "Mann, alder ikke oppgitt:", "Mann, alder ikke opppgitt:", "Mann i 60-\u00e5rene:", "Kvinne, alder ikke oppgitt:", "Mann i 20-\u00e5rene:", "Mann i 20-\u00e5rene:", "Mann i 40-\u00e5rene:", "Pasient, alder og kj\u00f8nn ikke oppgitt:", "Mann i 20-\u00e5rene:", "Kvinne i 40-\u00e5rene:", "Kvinne i 30-\u00e5rene:", "Kvinne, alder ikke oppgitt:"]}, {"field": "id", "value": "429b438717785e8c15a30251c4a3c1eacfe2907f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "health-and-fitness"}, {"field": "kw-concept", "value": ["helsetilsyn", "pasient", "eget liv inne", "behandler", "eget liv", "mann"]}, {"field": "kw-entity", "value": ["bl\u00e5 kors", "s. hun", "ullev\u00e5l", "p. b\u00e5de", "s. helseforetaket", "s. dette", "s. de", "helseavdelingen", "distriktspsykiatrisk", "p. overlegen", "barne", "helsetilsynet", "herman", "s. der", "fylkesmannen", "s. ingen", "adresseavisen", "s. det", "statens"]}, {"field": "kw-pageclass", "value": "article"}, {"field": "kw-person", "value": ["herman meril\u00e4inen jansen", "herman meril\u00e4inens"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article9713803.ece/ALTERNATES/w980-default/til%20nett%20312.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Historiene om 32 pasienter som tok sitt eget liv"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article9678933.ece"}, {"field": "pageclass", "value": ["article"]}, {"field": "publishtime", "value": "2014-05-18T19:46:35.000Z"}, {"field": "recs-articleid", "value": "9678933"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-05-18T19:46:35.000Z"}, {"field": "recs-rawtitle", "value": "Historiene om 32 pasienter som tok sitt eget liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Herman Meril\u00e4inen Jansen d\u00f8de da han var under behandling ved Ullev\u00e5l sykehus. Helsetilsynet fastsl\u00e5r at behandlingen av Herman var \u00abutenfor god praksis\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/429b438717785e8c15a30251c4a3c1eacfe2907f.jpg?5996d505"}, {"field": "thumbnailfullheightdimensions", "value": "200x5722"}, {"field": "timestamp", "value": "2017-08-18T11:52:37.000Z"}, {"field": "title", "value": "Historiene om 32 pasienter som tok sitt eget liv"}, {"field": "url", "value": "http://www.adressa.no/nyheter/innenriks/article9678933.ece"}, {"field": "urlhash", "value": "429b438717785e8c15a30251c4a3c1eacfe2907f"}], "score": 0.5539823, "siteId": "9222270286501375973", "id": "429b438717785e8c15a30251c4a3c1eacfe2907f"}

