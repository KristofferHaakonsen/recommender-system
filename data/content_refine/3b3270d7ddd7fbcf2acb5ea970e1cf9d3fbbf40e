{"fields": [{"field": "modifiedtime", "type": "time", "value": "2017-05-18T06:06:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheims-\u00d8rn", "Kvinnefotball", "Norsk fotball", "Toppserien", "Fotball"]}, {"field": "author", "value": "adrian a. aagesen"}, {"field": "body", "value": ["Saken oppdateres.", "\u00abKj\u00e6re jenta mi, hvordan tror du kn\u00e6rne dine blir hvis du fortsetter med fotball?\u00bb", "Dette fikk Karen Espelund h\u00f8re av en l\u00e6rer p\u00e5 barneskolen. Han l\u00f8ftet henne opp p\u00e5 kateteret, og brettet opp buksen til over kn\u00e6rne. F\u00f8rst da skj\u00f8nte hun at fotball egentlig ikke var noe en jente skulle holde p\u00e5 med p\u00e5 den tiden.", "Hun kom til Trondheims-\u00d8rn som en liten og lett 14-\u00e5ring i 1975. Klubben som ble stiftet i 1917, men som kun best\u00e5r av kvinnefotball i dag. Kvinnefotballen i \u00d8rn startet i 1972.", "Senere var Espelund med p\u00e5 \u00e5 banke p\u00e5 d\u00f8ren til fotballforbundet, og utfordret dem til \u00e5 ta mer ansvar p\u00e5 kvinnesiden. En begrenset vilje fra deres side.", "- Vi trengte mer struktur, og et seriesystem, sier hun.", "Omsider fikk de ja. I 1976 ble det nedsatt en ressurskomit\u00e9, som foreslo to sv\u00e6rt viktige vedtak for norsk fotball. Det ene var aksept av kunstgress, og det andre var aksept for kvinnefotball.", "- Det er to grunnleggende elementer i norsk fotball i dag, sier Espelund.", "Fotball for kvinner var ikke ulovlig f\u00f8r 1976. Det fantes ingen sanksjoner mot kvinnefotball, men forbundet viste ingen interesse. Holdningen var at jentene ikke h\u00f8rte hjemme i fotballen.", "Espelund vokste opp i en gate med mange barn p\u00e5 samme alder. For vennegjengen var det helt normalt at ogs\u00e5 jentene var med og spilte fotball.", "Og det var alts\u00e5 da hun fikk det nedlatende sp\u00f8rsm\u00e5let fra l\u00e6reren.", "- Det var en s\u00e5nn type holdning vi ble m\u00f8tt med. Jenter skulle ikke spille fotball, sier hun.", "Det har heldigvis bedret seg. Selv om det fortsatt er et stykke frem til kvinnefotballen er fullstendig likestilt.", "- For meg er det er et av livets store mysterier. Hvorfor er fotballen s\u00e5 \u00e5 si den eneste idretten hvor man sammenligner prestasjoner mellom menn og kvinner? Man gj\u00f8r ikke det med Marit Bj\u00f8rgen eller kvinner i andre idretter. Man aksepterer at kvinner gjennomg\u00e5ende l\u00f8per saktere, eller kaster kortere. Det er en kode jeg gjerne skulle knekt, sier \u00d8rn-legenden.", "Til tross for aksept p\u00e5 70-tallet, hadde kvinnefotballen en lang vei videre. \u00abAlt\u00bb handlet om \u00d8stlandet, og det var lite tid til \u00e5 se p\u00e5 de andre regionene. Det ble satt opp regionserier, hvor Trondheims-\u00d8rn dominerte i Midt-Norge.", "De kvinnelige fotballspillerne ble m\u00f8tt med negative holdninger og d\u00e5rlige rammebetingelser. Unnskyldninger som at det ikke fantes baner, garderober eller dommere var gjengangere.", "\u00d8rnene spilte tre NM-kamper p\u00e5 fire dager i mesterskapet, som ble arrangert av Frigg, Dagbladet og BUL.", "- Banketten ble holdt p\u00e5 en pizzarestaurant i Ullev\u00e5lsveien, sier Espelund, som innr\u00f8mmer at den historien har hun fleipet mye med i ettertid.", "Og i 1977 ble de tr\u00f8nderske \u00f8rnene uoffisielle norgesmestere. \u00c5ret etter ble et offisielt NM arrangert i regi av NFF. Trondheims-\u00d8rn tok seg til finalen i det f\u00f8rste offisielle norgesmesterskapet, men tapte p\u00e5 straffespark mot BUL fra Oslo.", "Espelund la opp som spiller i en alder av 24 \u00e5r. Tre \u00e5r senere ble hun styremedlem i NFF. Hun klatret raskt p\u00e5 rangstigen, og ble generalsekret\u00e6r i 1999. En jobb hun beholdt til 2009.", "I l\u00f8pet av denne perioden ble laget som feiret cupfinale p\u00e5 en pizzarestaurant, blitt et av flaggskipene i norsk kvinnefotball.", "Hele elleve sesonger p\u00e5 rad, fra 1993-2003, vant de enten cup- eller seriegull. I fire av disse sesongene tok klubben \u00abThe Double\u00bb. Mye takket v\u00e6re jobben som ble gjort av Hans Petter Larsen, Michael Hansen, Terje Berg og Sturla Voll.", "- Da vi var kommet s\u00e5 langt som til 1995, var holdningen fra menn god. Det var selvsagt noen som hadde negative tanker, men aksepten var blitt brukbar, sier Berg.", "Han var med p\u00e5 \u00d8rns storhetstid, og ser ofte p\u00e5 kampene i dag fra sidelinjen. \u00d8rn sliter sammenlignet med de andre klubbene, og det har de gjort i mange \u00e5r.", "- Det er bare \u00e5 ta av seg hatten for \u00d8rn. De klarer seg fortsatt bra mot \u00f8stlandsklubbene og holder seg i Toppserien, fortsetter den tidligere treneren.", "Og legger til:", "- De eksisterer under veldig t\u00f8ffe \u00f8konomiske rammer. De lever fra h\u00e5nd til munn, som de alltid har gjort.", "Berg var i Trondheims-\u00d8rn i to perioder. Han var hovedtrener fra 1974\u20131983 og fra 1995-1996.", "Den jobben han la ned som en ung 22-\u00e5ring p\u00e5 70-tallet, var grunnfundamentet til \u00d8rn i nyere tid.", "- Jeg skal ikke v\u00e6re s\u00e5 beskjeden og si at det ikke er sant. Det er ikke sikkert at \u00d8rn hadde eksistert i dag, dersom jeg og mine ikke hadde lagt ned den innsatsen vi gjorde, forteller han.", "Han mimrer tilbake til storhetstiden, og sier at det er knyttet mange gode historier til tiden som har v\u00e6rt.", "- Og mer skal det bli."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "8538073cabdff67edfbaf294ca82dac418acd8186bea6f420d9a8ecc333abfd3"}, {"field": "createtime", "value": "2017-05-18T05:25:31.000Z"}, {"field": "description", "value": "I 1970 ble kvinnefotball godkjent av det internasjonale fotballforbundet. F\u00f8rst 17 \u00e5r senere omfavnet et lunkent fotballforbund kvinnene."}, {"field": "heading", "value": ["Slik var Trondheims-\u00d8rns lange vei fra \u00abulovlig\u00bb fotball til flaggskip -adressa.no", "Menns holdninger", "Uoffisielle mesterskap", "Storhetstid", "Dagens \u00d8rn"]}, {"field": "id", "value": "3b3270d7ddd7fbcf2acb5ea970e1cf9d3fbbf40e"}, {"field": "keyword", "value": ["Trondheims-\u00d8rn", "Kvinnefotball", "Norsk fotball", "Toppserien", "Fotball"]}, {"field": "keywords", "value": "Trondheims-\u00d8rn,Kvinnefotball,Norsk fotball,Toppserien,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["norsk fotball", "fotball", "kvinnefotball", "\u00f8rn"]}, {"field": "kw-entity", "value": ["ullev\u00e5lsveien", "hans petter larsen", "\u00f8stlandet", "the double", "terje berg og sturla voll", "f. trondheims-\u00f8rn", "f. hun", "toppserien", "frigg", "dagbladet"]}, {"field": "kw-location", "value": ["midt-norge", "berg", "oslo"]}, {"field": "kw-pageclass", "value": "article"}, {"field": "kw-person", "value": ["terje berg", "karen espelund", "michael hansen", "marit bj\u00f8rgen", "sturla voll"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/2865e0c1-b3b5-48a8-b22f-70df01354c10?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik var Trondheims-\u00d8rns lange vei fra \u00abulovlig\u00bb fotball til flaggskip"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Slik-var-Trondheims-Orns-lange-vei-fra-ulovlig-fotball-til-flaggskip-235781b.html"}, {"field": "pageclass", "value": ["article"]}, {"field": "publishtime", "value": "2017-05-18T06:06:21.000Z"}, {"field": "recs-articleid", "value": "235781"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-18T06:06:21.000Z"}, {"field": "recs-rawtitle", "value": "Slik var Trondheims-\u00d8rns lange vei fra \u00abulovlig\u00bb fotball til flaggskip -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "I 1970 ble kvinnefotball godkjent av det internasjonale fotballforbundet. F\u00f8rst 17 \u00e5r senere omfavnet et lunkent fotballforbund kvinnene."}, {"field": "thumbnail", "value": "http://content-thumbnail.cxpublic.com/content/thumbnail200x150/3b3270d7ddd7fbcf2acb5ea970e1cf9d3fbbf40e.jpg?59480747"}, {"field": "thumbnailfullheightdimensions", "value": "200x1487"}, {"field": "timestamp", "value": "2017-06-19T17:17:59.000Z"}, {"field": "title", "value": "Slik var Trondheims-\u00d8rns lange vei fra \u00abulovlig\u00bb fotball til flaggskip"}, {"field": "url", "value": "http://www.adressa.no/100Sport/fotball/Slik-var-Trondheims-Orns-lange-vei-fra-ulovlig-fotball-til-flaggskip-235781b.html"}, {"field": "urlhash", "value": "3b3270d7ddd7fbcf2acb5ea970e1cf9d3fbbf40e"}], "score": 0.94911265, "siteId": "9222270286501375973", "id": "3b3270d7ddd7fbcf2acb5ea970e1cf9d3fbbf40e"}

