{"fields": [{"field": "modifiedtime", "type": "time", "value": "2015-06-02T10:48:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Hjem"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Det hender folk stopper p\u00e5 fortauet utenfor. Ikke bare fordi det er godt med en liten hvil p\u00e5 vei opp Steinberget, men ogs\u00e5 for \u00e5 se, peke p\u00e5 og prate om det lille huset i impregnert treverk og moderne arkitektur som skiller seg s\u00e5 kraftig ut i det \u00e6rverdige villastr\u00f8ket. P\u00e5 en tomt som eierne av Steinberget 14 skilte ut f\u00f8r de solgte huset, tegnet arkitektene Eigill Hallset og Kolbr\u00fan Ragnarsdottir Fa\u00ed en liten enebolig som ble bygd i 2010. Tomtas form og st\u00f8rrelse, en trapes p\u00e5 dr\u00f8yt 400 m2, gjorde at arkitektene m\u00e5tte tenke og tegne utenfor boksen.", "Siv Finndatter husker \u00f8yeblikket da hun og Johan Petter R\u00f8nne s\u00e5 annonsen for det nybygde huset. \u00ab\u00c5h, se, her er huset v\u00e5rt!\u00bb, utbr\u00f8t hun. Og slik ble det. I disse dager er det fire \u00e5r siden de flyttet inn i et hus som er lite, men godt utnyttet. Smalt, men mektig. Hovedbygget er 5 x 15 meter, med glass i begge gavlveggene og \u00e5pen himling i andre etasje.", "\u2013 Jeg opplever at det er en uendelig ro i dette huset. Lyset skaper magi her inne, sier Siv.", "Utformingen gir assosiasjoner til et kirkeskip. Noe tverrskip finnes riktignok ikke, men en sidefl\u00f8y har huset f\u00e5tt. Her ligger soverom og bad p\u00e5 et mellomniv\u00e5 som tilpasser seg b\u00e5de fasongen og terrenget p\u00e5 tomta.", "\u2013 Vi pleier \u00e5 sp\u00f8ke med at vi bor p\u00e5 hotell hver natt, forteller Siv n\u00e5r vi trer inn i soverommet. Ogs\u00e5 her er det h\u00f8y himmel. Med direkte inngang til eget bad og gjennomtenkt innredning utf\u00f8rt av en estetiker, skj\u00f8nner vi hvor hotelltanken kommer fra. Et hjemmekoselig hotell, vel \u00e5 merke.", "Utvendig er avstanden til huset som st\u00e5r p\u00e5 eiendommen tomta ble utskilt fra, sv\u00e6rt liten. Men rommenes beliggenhet og m\u00e5ten byggene er orientert p\u00e5 i terrenget, gj\u00f8r at det ikke merkes fra Siv og Johan Petters hus.", "De er kreative sjeler, begge huseierne. Ingeni\u00f8r Johan Petter tegner og konstruerer praktiske l\u00f8sninger, mens fris\u00f8r, stylist og gestaltcoach Siv tar seg av den visuelle biten. Felles for begge er milj\u00f8engasjementet som gjennomsyrer de valgene de tar, b\u00e5de p\u00e5 jobb og hjemme. En konsekvens av dette er at interi\u00f8rinteresse ikke er lik stadige nyanskaffelser. M\u00f8blene de har, har v\u00e6rt med dem lenge. Det samme gjelder kunsten. Siv drev i sin tid kunstkaf\u00e9 i Oslo og knyttet kontakter som gj\u00f8r at hun har et rikt utvalg.", "\u2013 En gang imellom tar jeg en runde i huset. Jeg bytter bilder, men bruker de samme spikrene.", "P\u00e5 den ene stueveggen har hun valgt \u00e5 bruke bildelister.", "\u2013 Da kan jeg bytte ofte uten \u00e5 skamfere veggen, ler hun.", "P\u00e5 disse rundene byttes ogs\u00e5 puter og vaser ut. I oktober kler hun huset i vinterhabitt. Da kommer pledd og skinnfeller frem. I mai er det vekk med alt som er h\u00e5rete. Uansett \u00e5rstid er Sivs gylne rettesnor kontraster. I farge, form, stil, smak eller materialer.", "\u2013 Om du lager mat eller interi\u00f8r, f\u00e5r du det beste sluttproduktet om du balanserer s\u00f8tt, surt og salt. Jeg elsker silke mot ull. Eller elg mot mormors hekleteppe, som her p\u00e5 sengen. En flashy pute midt oppe i elg og natur.", "Husets spesielle form gj\u00f8r at det ikke passer til hvem som helst. Men etter at Johan Petter har tegnet og konstruert og f\u00e5tt bygd til og bygd om litt her og der, er huset intet mindre enn perfekt til paret som bor i det.", "\u2013 Det passet til to mennesker. For oss er det ufattelig funksjonelt, fastsl\u00e5r Siv, som ikke kan f\u00e5 fullrost sin kj\u00e6re, og samarbeidet dem imellom.", "\u2013 Han er bare magisk. Helt r\u00e5. Han ser ikke m\u00f8rkt p\u00e5 noe. Bare gi ham en skisseblokk og en penn, s\u00e5 er det utrolig hva han f\u00e5r til.", "Siv viser oss badekulpen p\u00e5 bad nummer to, planlagt og utf\u00f8rt av maken. Og arbeidsplassen under trappa, som er tegnet av Johan Petter og bygd av Tydal trappefabrikk.", "Vester\u00e5ls-jenta og Ilsvika-gutten som m\u00f8ttes i voksen alder, driver hvert sitt lille firma. Rundt langbordet p\u00e5 kj\u00f8kkenet foreg\u00e5r ikke bare alle m\u00e5ltider, men ogs\u00e5 id\u00e9myldring og styrem\u00f8ter. Men hjertet i huset er omr\u00e5det Siv kaller loungen, de to skinnlenestolene i sonen mellom kj\u00f8kken og stue.", "\u2013 I helgene bor vi i loungen. Her leser vi avisa, sitter med laptopen, leser fag, drikker vin og prater sammen, forteller Siv. Selv om salongen Sans Stylistene og ingeni\u00f8rfirmaet Atmos AS har fint lite til felles, er Siv og Johan Petter hverandres viktigste sparringspartnere. Med den tydelige streken til Pushwagner i ryggen og de \u00e5pne rommene i huset foran seg, er de klare for alt.", "\u2013 Vi rocker sammen. Petter bruker \u00e5 si at det ikke er den ting vi ikke kan f\u00e5 til sammen, ler Siv.", "N\u00e5r hun er alene, er favorittplassen ved vinduene mot fjorden. I godstolen der leser og skriver hun. Og ser p\u00e5 Hurtigruta, som p\u00e5 sitt vis er en viktig brikke i livet hennes, fordi hun vokste opp ved hurtigruteanl\u00f8pet p\u00e5 And\u00f8ya. Utenfor stua i Steinberget kom Hurtigruta tilbake i tilv\u00e6relsen.", "\u2013 Brikkene falt p\u00e5 plass da vi flyttet hit, fastsl\u00e5r Siv."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9374223b3d1ea116f0746c58b239f2a117588393964c4c8aafa5cafdeec52d21"}, {"field": "createtime", "value": "2017-02-06T11:08:03.000Z"}, {"field": "description", "value": "Tomta var bare en liten flik av en gammel hage, men det vesle huset som ble bygd rett ved det sv\u00e6re, gamle, har overraskende store romopplevelser \u00e5 by p\u00e5."}, {"field": "dominantimage", "value": "http://www.adressa.no/pluss/magasin/article10421178.ece/1ug4jl/ALTERNATES/w980-default/Steinberget12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/559805d92b00b01567ecfd9acd30a9cb14c9b75f.jpg?5937424a"}, {"field": "dominantthumbnaildimensions", "value": "300x169"}, {"field": "heading", "value": ["Fortettet, men ikke for tett -adressa.no", "Lysets magi", "Elg og hekleteppe", "Skreddersydd badekulp", "Lounge og Hurtigruta"]}, {"field": "id", "value": "559805d92b00b01567ecfd9acd30a9cb14c9b75f"}, {"field": "keyword", "value": "Hjem"}, {"field": "keywords", "value": "Hjem"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-company", "value": "atmos as"}, {"field": "kw-concept", "value": "hus"}, {"field": "kw-entity", "value": ["siv", "kolbr\u00fan ragnarsdottir fa\u00ed", "sans stylistene", "petter", "pushwagner", "eigill hallset", "finndatter", "siv og johan petter", "steinberget 14", "and\u00f8ya", "hurtigruta", "eigill hallset og kolbr\u00fan ragnarsdottir fa\u00ed"]}, {"field": "kw-location", "value": ["ilsvika", "tydal", "oslo"]}, {"field": "kw-pageclass", "value": "article"}, {"field": "kw-person", "value": ["johan petter r\u00f8nne", "johan petter"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10421178.ece/1ug4jl/ALTERNATES/w980-default/Steinberget12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortettet, men ikke for tett"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10421180.ece"}, {"field": "pageclass", "value": ["article"]}, {"field": "publishtime", "value": "2014-12-05T12:01:11.000Z"}, {"field": "recs-articleid", "value": "10421180"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-12-05T12:01:11.000Z"}, {"field": "recs-rawtitle", "value": "Fortettet, men ikke for tett -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tomta var bare en liten flik av en gammel hage, men det vesle huset som ble bygd rett ved det sv\u00e6re, gamle, har overraskende store romopplevelser \u00e5 by p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/559805d92b00b01567ecfd9acd30a9cb14c9b75f.jpg?5937424a"}, {"field": "thumbnailfullheightdimensions", "value": "200x2174"}, {"field": "timestamp", "value": "2017-06-07T00:01:14.000Z"}, {"field": "title", "value": "Fint fortettet"}, {"field": "url", "value": "http://www.adressa.no/pluss/magasin/article10421180.ece"}, {"field": "urlhash", "value": "559805d92b00b01567ecfd9acd30a9cb14c9b75f"}], "score": 0.3373946, "siteId": "9222270286501375973", "id": "559805d92b00b01567ecfd9acd30a9cb14c9b75f"}

