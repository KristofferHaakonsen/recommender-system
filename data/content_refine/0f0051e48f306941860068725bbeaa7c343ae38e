{"fields": [{"field": "modifiedtime", "type": "time", "value": "2012-06-19T09:45:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lars-ludvig r\u00f8ed / aftenposten.no"}, {"field": "body", "value": ["Saken oppdateres.", "Som et mirakel var det.", "Og det skjedde over natten.", "I en sommerkveld, i august, trykker han p\u00e5 de siste tastene, de som s\u00f8rger for at hans hemmelighet ikke lenger er hemmelig. Han legger det ut, som det heter, han plasserer sitt nyutviklede produkt p\u00e5 torget. P\u00e5 det elektroniske torget", "Android Market er det med ett tilgjengelig for alle, han havner p\u00e5 listen over nye applikasjoner. Eller \"apps\" som det n\u00e5 heter, alts\u00e5 sm\u00e5 dataprogrammer som kan lastes ned og brukes i smarttelefoner, p\u00e5 nettbrett og lignende.", "S\u00e5 ligger den der, appen hans. Over natten. Og et mirakel er i ferd med \u00e5 skje.", "- Det var tydeligvis mange som ville pr\u00f8ve. Det ble ganske popul\u00e6rt over natten, sier H\u00e5kon Bertheussen til aftenposten.no .", "Han sier \"ganske popul\u00e6rt\". Han kunne ha sagt 10 000 f\u00f8rste d\u00f8gn, han kunne danset p\u00e5 bordet, han kunne klasket seg p\u00e5 l\u00e5rene, ropt ut sin begeistring, viftet med saftige utskrifter fra bankkontoen. Isteden smiler han forsiktig her p\u00e5 kontoret i Gran\u00e5sveien i Trondheim. H\u00e5kon Bertheussen er en rolig, lavm\u00e6lt, ung mann. Det uvanlige ved ham er den voldsomme suksessen.", "Kanskje aner du ikke hva Wordfeud er. Men for millioner av mennesker er H\u00e5kons produkt blitt et kjent ord. For noen er det blitt n\u00e6rmest en besettelse. Noe de M\u00c5 holde p\u00e5 med, et spill de m\u00e5 spille, en tankeaktivitet de m\u00e5 bedrive. Enkelt beskrevet er det Scrabble i elektronisk utgave. Spillet der du stabler ord med noen utleverte bokstaver, spillet der du helst skal fors\u00f8ke \u00e5 f\u00e5 en W til \u00e5 henge sammen med en \u00c5 eller en X, jo verre bokstaver jo flere poeng.", "Sett i ettertid er det jo latterlig enkelt. \u00c5 ta et popul\u00e6rt spill og gj\u00f8re det elektronisk. Simsalabim! Men s\u00e5 enkelt er det slett ikke.", "- Det begynte med at jeg fikk min f\u00f8rste smarttelefon i april 2010. Jeg var veldig nysgjerrig p\u00e5 dette med apps, de hadde begynt \u00e5 komme. Akkurat ideen til Wordfeud ... jeg husker ikke helt. Men jeg hadde jo v\u00e6rt interessert i Scrabble, s\u00e5 jeg s\u00e5 for meg muligheter p\u00e5 telefon, muligheten til \u00e5 spille mot andre mennesker.", "H\u00e5kon tar fatt. Og han er ikke helt som oss andre: Han kan uvanlig mye om data. I 2010 er han i sin f\u00f8rste jobb. Utdannelsen i datateknikk ved NTNU i Trondheim har gitt ham arbeid som programvareutvikler i et firma i Trondheim. Men apps kan han ikke noe om.", "- Det var helt nytt for meg. Men jeg fant brukerh\u00e5ndb\u00f8ker og tips p\u00e5 nettet. Det ble pr\u00f8ving og feiling.", "I fire m\u00e5neder, fra april til august 2010, jobber han d\u00f8gnet rundt. I arbeidstiden gj\u00f8r han jobben han f\u00e5r betalt for. P\u00e5 kveldene og i sommerferien utvikler han sin appebaby.", "- Det var intens jobbing. Jeg ville pr\u00f8ve.", "- Du ante kanskje at du ruget p\u00e5 et gullegg?", "- Jeg hadde ingen tanker om at dette skulle ta av. Det handlet mest om lyst og mestring. Jeg hadde lyst til \u00e5 f\u00e5 det ferdig, f\u00e5 en respons.", "- Tror du noen vil kalle deg en datanerd?", "- Ja. Sikkert.", "- Hvordan definerer du selv en nerd?", "- (Pause) Jeg har ikke tenkt mye p\u00e5 det. Det er vel en person som er veldig opptatt av et snevert emne.", "I de fire m\u00e5nedene i 2010 kvalifiserer han utvilsomt til betegnelsen nerd.", "- Det var vanskelig \u00e5 holde seg motivert..", "Han sliter ogs\u00e5 med \u00e5 finne et navn.", "- Jeg var innom hundrevis av navn. Jeg ville ha med \"word\" og \"dotcom\". Men det var ikke enkelt, mange domenenavn var opptatt. S\u00e5 jeg landet p\u00e5 Wordfeud. Det betyr egentlig ordfeide. Litt vanskelig \u00e5 uttale, mange sier \"f\u00e6vd\" istedenfor \"fjud\".", "Men en kveld i august 2010 er appen alts\u00e5 klar for folket der ute. Det er som \u00e5 \u00e5pne en sluse. Folket kaster seg over nyskapingen. Wordfeud lever fra f\u00f8rste sekund.", "- Etter den f\u00f8rste uken s\u00e5 jeg at dette var stort nok til kanskje \u00e5 leve av, sier H\u00e5kon Bertheussen.", "En uke, alts\u00e5, det var alt. Fra \u00e5 v\u00e6re en hobby til \u00e5 bli et mulig levebr\u00f8d. Og nei, det stanset ikke der.", "- Det gikk tre uker fra lansering av den f\u00f8rste utgaven til jeg gikk til sjefen min og sa opp.", "Har vi med en overmodig ung mann \u00e5 gj\u00f8re? Neppe. Dagen han sier opp, handler det mer om en overarbeidet ung mann. Responsen p\u00e5 Wordfeud er s\u00e5 heftig at dataserveren, alts\u00e5 maskinen som betjener de mange brukerne, kneler. H\u00e5kon m\u00e5 bruke mye tid p\u00e5 \u00e5 \u00f8ke kapasiteten. Dessuten lastes spillet hans (engelsk versjon) ned i andre tidssoner enn den europeiske.", "- I USA spilte folk midt p\u00e5 natten. N\u00e5r alarmen gikk, m\u00e5tte jeg st\u00e5 opp og fikse problemene. Det kunne ta et par timer. S\u00e5 ble det kanskje en times s\u00f8vn f\u00f8r jeg m\u00e5tte p\u00e5 jobben. Den h\u00f8sten var veldig hektisk! Det var nesten s\u00e5nn at jeg tenkte \"Hva er det jeg har gjort?\" Mailboksen min var full av meldinger fra tusenvis av sinte brukere.", "- De var ivrige \u2013 og sa ifra?", "- De sa ifra, ja \u2013 til de grader!", "H\u00e5kons arbeidsgiver forst\u00e5r situasjonen. Og \u00f8nsker ham velkommen tilbake dersom Wordfeud ikke er liv laga. Den returen vil nok dr\u00f8ye. Allerede da han sa opp, alts\u00e5 etter tre sm\u00e5 uker, tjente han mer p\u00e5 Wordfeud enn p\u00e5 den faste jobben. Sommerfuglene han likevel hadde i magen, flakser adskillig mindre n\u00e5. Frem til i dag har Wordfeud-suksessen bare vokst og vokst. Hittil er appen lastet ned 16 millioner ganger. Og da Ipad-versjonen nylig ble lansert, ble den lastet ned 300 000 ganger p\u00e5 en uke.", "De fleste velger en gratis variant. Da eksponeres brukerne for en viss mengde reklame. Andre velger \u00e5 betale noen kroner for en reklamefri utgave. I begge tilfeller tjener H\u00e5kon Bertheussen penger. Og mange bekker sm\u00e5 gj\u00f8r en stor \u00e5. Da det i fjor h\u00f8st ble kjent at Wordfeud-gr\u00fcnderen kunne tjene rundt 100 000 kroner om dagen, spredte summen seg raskt i norske medier.", "- Det er i den st\u00f8rrelsesorden, ja, nikker han n\u00f8kternt i m\u00f8terommet i industribygget der han leier lokaler. Lokalene her er adskillig st\u00f8rre enn staben hans; for tiden er de, inkludert H\u00e5kon, to mennesker p\u00e5 heltid og to p\u00e5 deltid. Enkeltpersonforetaket er omgjort til et A/S. I tillegg har han folk som hjelper ham med regnskap og annonsesalg.", "- Hva gj\u00f8r pengene med deg?", "- Det med penger er nok forskjellig fra person til person. Jeg har bena godt plantet p\u00e5 jorda, synes jeg. Jeg har bare betalt ned noen l\u00e5n.", "Et bilde av H\u00e5kon i en ca. 50 cm h\u00f8y og r\u00e5dyr Lamborghini dukket opp i mediene sammen med inntjeningen hans. Men luksusbilen var ikke hans, den var bare pr\u00f8vesittet i en ferie. Bildet hadde han selv lagt ut p\u00e5 Facebook.", "- Nei, jeg har ingen s\u00e5nne bilplaner! Jeg har en 11 \u00e5r gammel bil.", "- S\u00e5 livet er ikke veldig annerledes enn f\u00f8r?", "- Nei, jeg synes ikke det. Men jeg har jo f\u00e5tt en stor frihet i \u00e5 styre arbeidsdagen min selv. Og jeg har ingen \u00f8konomiske bekymringer lenger. Men ellers..? Nei.", "Han rister litt p\u00e5 hodet n\u00e5r vi sp\u00f8r om dr\u00f8mmer, om hva han engang h\u00e5pet og trodde livet skulle bli. Bortsett fra dette med data, da. Han er f\u00f8dt og oppvokst i Troms\u00f8, men visste allerede p\u00e5 ungdomsskolen at det var Trondheim og NTNU han ville til. Datateknologien kom tidlig inn i hans liv.", "- Jeg fikk en Amiga-maskin i annen klasse p\u00e5 barneskolen. Naboer og bekjente hadde samme type, s\u00e5 jeg kj\u00f8pte min for sparepengene jeg hadde.", "- Og da var det gjort?", "- Det var vel det. Jeg har v\u00e6rt interessert siden.", "Noen andre sterke interesser eller hobbyer kommer han ikke p\u00e5. Bortsett fra en periode med snowboard. Og NTNU-studiene var nettopp det, alts\u00e5 studier, han nikker til v\u00e5rt sp\u00f8rsm\u00e5l om \"anonym student\".", "N\u00e5 har Wordfeud-suksessen gjort navnet hans kjent.", "- N\u00e5r navnet mitt havner i mediene, f\u00e5r jeg mange henvendelser fra folk med ideer. Det er artig, og det skjer nesten daglig. De har ikke selv datakompetanse, s\u00e5 de vil ha med meg og dele overskuddet. Det kan v\u00e6re gode ideer, men det er gjennomf\u00f8ringen som gjelder. Og det er veldig mye jobb.", "S\u00e5 han sier nei. Det er Wordfeud som gjelder. Hittil er spillet kommet p\u00e5 norsk, engelsk, dansk, svensk, nederlandsk, fransk og spansk. Bare i Skandinavia finnes fire-fem millioner spillere, og tallet \u00f8ker fortsatt. USA er allerede nevnt. Snart kommer Wordfeud p\u00e5 tysk. Sl\u00e5r det an ogs\u00e5 der, kan det dreie seg om 20 millioner spillere. Dessuten jobber den vesle staben med \u00e5 f\u00e5 spillet ut p\u00e5 nye s\u00e5kalte plattformer: Windows-telefoner, Facebook.", "- Det vil sikkert n\u00e5 et punkt der populariteten dabber av. Men Wordfeud er nok mer tidl\u00f8st enn mange andre spill, og det kan engasjere store deler av befolkningen. Spillerne finnes i alle aldre, sier konstrukt\u00f8ren.", "Han kikker p\u00e5 mobilen sin, vi har spurt om hans egen \"spillestil\".", "- Skal vi se ... 20 spill. Jeg har 20 spill g\u00e5ende n\u00e5.", "Der ute, utenfor hans kontroll, arrangeres det turneringer. Ivrige bokstavstablere har blant annet etablert \"Wordfeud League of Honour\". Der det spilles i ulike divisjoner, der folk flyttes opp eller ned etter resultatene. Og det streves beinhardt med \u00e5 lage de lengste og mest poengrike ordene. I Norge innehas rekorden visstnok av konstruksjonen \"cirkumpol\u00e6reste\". Et ord som dekker hele spilleflaten og gir 17\u00bf000\u201318 000 poeng. Noen bedre? Oppfinner Bertheussen fryder seg over interesse og kreativitet, kaller det hele \"kjempeartig\".", "Glupske investorer har selvsagt meldt seg, med alskens gode forslag. Men hva skal vel H\u00e5kon med mer penger, til et spill som allerede fra dag (eller natt) \u00e9n har v\u00e6rt en suksess? S\u00e5 han eier stadig alt selv, og han rister muntert p\u00e5 hodet n\u00e5r vi sp\u00f8r om det er vanskelig \u00e5 holde roret alene. Dessuten g\u00e5r jo hele greia av seg selv, alts\u00e5 rent teknisk. Han kan til og med dra p\u00e5 ferie, forutsatt, selvsagt, at det er internett i n\u00e6rheten.", "Etter den f\u00f8rste uken s\u00e5 jeg at dette var stort nok til kanskje \u00e5 leve av", "- Det er veldig artig \u00e5 holde p\u00e5. Arbeidsdagene varierer veldig, og de kan bli lange. Men jeg gleder meg til \u00e5 g\u00e5 p\u00e5 jobb."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "aa63e4f3d4f6cb26b55df7c1a60bba1892b71375b275148d5f3ee9c64dea71c1"}, {"field": "createtime", "value": "2016-08-09T10:24:30.000Z"}, {"field": "description", "value": "\u00c5 leke med bokstaver kan fort f\u00e5 f\u00f8lger. For H\u00e5kon Bertheussen har det resultert i en farsott og en formue."}, {"field": "dominantimage", "value": "http://www.adressa.no/incoming/article2143512.ece5/ALTERNATES/w980-default/wfgrunder_mari+vold"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f0051e48f306941860068725bbeaa7c343ae38e.jpg?59877af4"}, {"field": "dominantthumbnaildimensions", "value": "300x169"}, {"field": "heading", "value": ["Sa opp jobben tre uker etter lanseringen av Wordfeud -adressa.no", "En besettelse", "D\u00f8gnet rundt", "Krevende respons", "Tjener godt", "Troms\u00f8v\u00e6ring", "\"Kjempeartig\""]}, {"field": "id", "value": "0f0051e48f306941860068725bbeaa7c343ae38e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "hobbies-and-interests"}, {"field": "kw-company", "value": "facebook"}, {"field": "kw-concept", "value": ["jobb", "spill", "uke", "ung mann"]}, {"field": "kw-entity", "value": ["market", "wordfeud", "skandinavia", "scrabble", "league of honour", "lamborghini", "gran\u00e5sveien", "ipad", "amiga", "pause"]}, {"field": "kw-location", "value": ["troms\u00f8", "norge", "trondheim"]}, {"field": "kw-pageclass", "value": "article"}, {"field": "kw-person", "value": "h\u00e5kon bertheussen"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article2143512.ece5/ALTERNATES/w980-default/wfgrunder_mari+vold"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sa opp jobben tre uker etter lanseringen av Wordfeud"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article1802644.ece"}, {"field": "pageclass", "value": ["article"]}, {"field": "publishtime", "value": "2012-04-08T06:58:04.000Z"}, {"field": "recs-articleid", "value": "3160245"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2012-04-08T06:58:04.000Z"}, {"field": "recs-rawtitle", "value": "Sa opp jobben tre uker etter lanseringen av Wordfeud -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "\u00c5 leke med bokstaver kan fort f\u00e5 f\u00f8lger. For H\u00e5kon Bertheussen har det resultert i en farsott og en formue."}, {"field": "thumbnail", "value": "http://content-thumbnail.cxpublic.com/content/thumbnail200x150/0f0051e48f306941860068725bbeaa7c343ae38e.jpg?59877af4"}, {"field": "thumbnailfullheightdimensions", "value": "200x2431"}, {"field": "timestamp", "value": "2017-08-06T20:24:20.000Z"}, {"field": "title", "value": "Sa opp jobben tre uker etter lanseringen av Wordfeud"}, {"field": "url", "value": "http://www.adressa.no/nyheter/innenriks/article1802644.ece"}, {"field": "urlhash", "value": "0f0051e48f306941860068725bbeaa7c343ae38e"}], "score": 0.7715548, "siteId": "9222270286501375973", "id": "0f0051e48f306941860068725bbeaa7c343ae38e"}

