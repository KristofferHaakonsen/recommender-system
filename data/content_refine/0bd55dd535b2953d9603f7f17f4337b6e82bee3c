{"fields": [{"field": "modifiedtime", "type": "time", "value": "2013-04-16T07:29:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torodd \u00f8ster\u00e5s"}, {"field": "body", "value": ["Saken oppdateres.", "Mange gode tiltak skal bidra til at samfunnet sakte men sikkert n\u00e6rmer seg dette m\u00e5let. Slike tiltak kan v\u00e6re bedre og sikrere veger, bedre og sikrere kj\u00f8ret\u00f8y, \u00f8kt og endret kontrollinnsats og endringer i lov- og regelverk.", "Men dette er ikke nok. Uansett hvor mye fokus vi retter mot veg- og kj\u00f8reforhold, s\u00e5 m\u00e5 vi ikke glemme den aller viktigste faktoren: f\u00f8reren. Personen som sitter bak rattet, og som hele tiden skal vurdere fart, kj\u00f8reforhold og plassering p\u00e5 en slik m\u00e5te at ulykker ikke skjer.", "Media fokuserer ofte p\u00e5 vegstandard n\u00e5r det skjer ulykker. Og vi ser at politiet kan v\u00e6re tidlig ute med \u00e5 si: \u00abfarten var ikke for stor\u00bb. Fokus p\u00e5 veg, fart og kj\u00f8reforhold er b\u00e5de viktig og bra. Men vi har en tendens til \u00e5 glemme betydningen av f\u00f8rerens vurderinger. Selv om farten ikke er h\u00f8yere enn tillatt hastighet, s\u00e5 kan den likevel v\u00e6re for stor.", "F\u00f8reroppl\u00e6ringa er et viktig bidrag til m\u00e5let om null drepte og hardt skadde i trafikken. Hvorfor? Det er i aldersgruppen 18-24 \u00e5r at risikoen for \u00e5 komme ut for en trafikkulykke er h\u00f8yest. Unge mennesker, med hele livet foran seg, har 40 ganger s\u00e5 stor sjanse for \u00e5 havne i en ulykke som en erfaren bilist. Utfordringa er derfor \u00e5 gi god kunnskap om hva det vil si \u00e5 v\u00e6re en god sj\u00e5f\u00f8r, f\u00f8r de tar f\u00f8rerpr\u00f8ven.", "Foreldre har en kjempeviktig rolle n\u00e5r de \u00f8velseskj\u00f8rer med ungdommene. Dere m\u00e5 s\u00f8rge for at poden kommer opp i realistiske forhold under oppl\u00e6ringa. Legge til rette for at den enkelte skaffer seg betydelig erfaring. Selv om en strekning er skiltet 80 km/t, kan man ikke kj\u00f8re s\u00e5 fort hvis det for eksempel er glatt. Definisjonen av hva som er for h\u00f8y hastighet, skal hver enkelt definere. Skiltet angir kun hva som er h\u00f8yest tillatte hastighet. For at en ungdom skal klare \u00e5 vurdere dette p\u00e5 en god m\u00e5te, m\u00e5 det erfaring til. Det betyr mengdetrening. Time etter time med kj\u00f8ring. Sommer som vinter. P\u00e5 gode veger og p\u00e5 d\u00e5rlige veger. P\u00e5 glatt vegbane og p\u00e5 t\u00f8rr og fin vegbane. H\u00f8y ulykkesrisiko henger ofte sammen med lite kj\u00f8reerfaring.", "Statens vegvesen anbefaler at hver enkelt ungdom \u00f8velseskj\u00f8rer minst 140 timer f\u00f8r f\u00f8rerpr\u00f8ven. Det tilsvarer over en time i uka i l\u00f8pet av to \u00e5r. Er du som forelder i tvil om hvordan du skal legge opp \u00f8velseskj\u00f8ringa? Vi holder jevnlig informasjonsm\u00f8ter der vi gir gode tips som kan v\u00e6re til hjelp i den viktige jobben du som forelder gj\u00f8r n\u00e5r du \u00f8velseskj\u00f8rer med ungdommen din. M\u00e5let v\u00e5rt er \u00e5 motivere og stimulere til b\u00e5de samarbeid med trafikkskolene og mest mulig \u00f8vingskj\u00f8ring f\u00f8r f\u00f8rerpr\u00f8ven. P\u00e5 disse m\u00f8tene gir vi konkrete tips til ungdom om hva hun eller han skal gj\u00f8re for \u00e5 bli en trafikksikker bilf\u00f8rer. Vi deler ogs\u00e5 ut gratis utstyr som trengs for \u00e5 \u00f8velseskj\u00f8re.", "Hvorfor mase om mengdetrening? Ulykkesstatistikken de siste \u00e5rene sier oss at ulykkesrisikoen for unge, uerfarne bilf\u00f8rere er aller h\u00f8yest rett etter f\u00f8rerpr\u00f8ven. Dette er den beryktede \u00abTrollveggen\u00bb n\u00e5r vi snakker om trafikkulykker. Veggen vi trenger hjelp fra foreldre til \u00e5 gj\u00f8re noe med. Det vi ser er at ulykkeskurven faller raskt i l\u00f8pet av de f\u00f8rste m\u00e5nedene etter at ungdommene har tatt f\u00f8rerpr\u00f8ven. Allerede etter 8-10 m\u00e5neder er det langt mindre sannsynlig at ferske f\u00f8rere blir innblandet i et uhell. Det er vanlig \u00e5 forklare denne endringen med at de skaffer seg erfaring.", "Det er ikke uten grunn at mengdetrening er definert som et viktig trafikksikkerhetstiltak og er et av satsingsomr\u00e5dene i Nasjonal transportplan (NTP) for perioden 2010 - 2019. F\u00f8reroppl\u00e6ringa er et vesentlig bidrag til nullvisjonen i trafikksikkerhetsarbeidet. I oppl\u00e6ringa til f\u00f8rerkort klasse B er omfattende \u00f8velseskj\u00f8ring i form av mengdetrening, en viktig del av oppl\u00e6ringsmodellen. Likevel er foreldres innsats uvurderlig \u2013 b\u00e5de n\u00e5r det gjelder holdninger og mengdetrening. Som forelder kan du bidra til \u00e5 gj\u00f8re noe med den beryktede \u00abTrollveggen\u00bb. S\u00f8rg for at du gj\u00f8r den aller st\u00f8rste innsatsen med privat \u00f8velseskj\u00f8ring det siste \u00e5ret f\u00f8r f\u00f8rerpr\u00f8ven. F\u00f8lg med p\u00e5 hva ungdommen l\u00e6rer p\u00e5 trafikkskolen, og \u00f8v p\u00e5 konkrete situasjoner.", "Trafikkoppl\u00e6ringa i Norge er i prinsippet bygd opp i fire trinn. F\u00f8rste trinn er det trafikale grunnkurset, det er p\u00e5 17 timer og er obligatorisk. Det skal gi grunnleggende forst\u00e5else for hva det inneb\u00e6rer \u00e5 v\u00e6re f\u00f8rer, og det danner grunnlaget for \u00f8vingskj\u00f8ring. I andre trinn l\u00e6rer man seg \u00e5 bruke kj\u00f8ret\u00f8yet rent kj\u00f8reteknisk. P\u00e5 det tredje trinnet kj\u00f8rer man i variert trafikk, og blir tiln\u00e6rmet selvstendig som f\u00f8rer. I fjerde og avsluttende trinn skal en sikre seg at den som f\u00e5r f\u00f8rerkort er god nok til \u00e5 kj\u00f8re p\u00e5 en forsvarlig m\u00e5te, og i god samhandling med andre trafikanter.", "En viktig del av bilf\u00f8reroppl\u00e6ringa er at den som skal ha f\u00f8rerkort utvikler god evne til \u00e5 vurdere seg selv som f\u00f8rer. Det ser ut som mange ferske bilf\u00f8rere er lite kritiske til hvordan de selv kj\u00f8rer. De oppfatter seg selv som mye dyktigere enn det de egentlig er. Dette m\u00e5 vi ta p\u00e5 alvor. Spriket mellom virkelig dyktighet og det en selv mener \u00e5 v\u00e6re god for m\u00e5 bli mindre.", "Til mor og far. N\u00e5 er det v\u00e5r og mange begynner \u00e5 \u00f8velseskj\u00f8re for f\u00f8rste gang. Vi har en appell til dere: Ta kontakt med en trafikkskole s\u00e5 tidlig som mulig. S\u00f8rg for et godt samarbeid. V\u00e6r t\u00e5lmodig og kj\u00f8r mye sammen med ungdommene. L\u00e6r dem at de selv m\u00e5 ta ansvar i trafikken. Kj\u00f8r like mye om vinteren som om sommeren. Da kan dere bidra til f\u00e6rre drepte og skadde ungdommer."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "0cef3bd6bc9cf01914918f68e9977bbbeeb318783270d0015a431d394de891b6"}, {"field": "createtime", "value": "2017-05-01T00:08:56.000Z"}, {"field": "description", "value": "Statens vegvesen har en nullvisjon: Ingen skal bli drept eller varig skadd i trafikken."}, {"field": "dominantimage", "value": "http://www.adressa.no/incoming/article7405615.ece/ALTERNATES/w980-default/uketrafikk6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0bd55dd535b2953d9603f7f17f4337b6e82bee3c.jpg?598757c5"}, {"field": "dominantthumbnaildimensions", "value": "300x169"}, {"field": "heading", "value": "En appell til mor og far -adressa.no"}, {"field": "id", "value": "0bd55dd535b2953d9603f7f17f4337b6e82bee3c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "automotive"}, {"field": "kw-concept", "value": ["ungdom", "f\u00f8rer", "trafikk", "forelder", "f\u00f8rerpr\u00f8ven", "h\u00f8y", "veg", "kj\u00f8r", "\u00f8velseskj\u00f8re"]}, {"field": "kw-entity", "value": ["nasjonal", "trollveggen", "sommer"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7405615.ece/ALTERNATES/w980-default/uketrafikk6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En appell til mor og far"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7405597.ece"}, {"field": "pageclass", "value": ["article"]}, {"field": "publishtime", "value": "2013-04-20T04:00:03.000Z"}, {"field": "recs-articleid", "value": "7405597"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-04-20T04:00:03.000Z"}, {"field": "recs-rawtitle", "value": "En appell til mor og far -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Statens vegvesen har en nullvisjon: Ingen skal bli drept eller varig skadd i trafikken."}, {"field": "thumbnail", "value": "http://content-thumbnail.cxpublic.com/content/thumbnail200x150/0bd55dd535b2953d9603f7f17f4337b6e82bee3c.jpg?598757c5"}, {"field": "thumbnailfullheightdimensions", "value": "200x1349"}, {"field": "timestamp", "value": "2017-08-06T17:54:13.000Z"}, {"field": "title", "value": "En appell til mor og far"}, {"field": "url", "value": "http://www.adressa.no/meninger/kronikker/article7405597.ece"}, {"field": "urlhash", "value": "0bd55dd535b2953d9603f7f17f4337b6e82bee3c"}], "score": 0.56624365, "siteId": "9222270286501375973", "id": "0bd55dd535b2953d9603f7f17f4337b6e82bee3c"}

