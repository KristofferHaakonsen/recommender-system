{"fields": [{"field": "modifiedtime", "type": "time", "value": "2012-06-19T10:57:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "150-\u00e5rsdagen for Fridtjof Nansens f\u00f8dsel ble beh\u00f8rig feiret i g\u00e5r. Tilfeldighetene gjorde det ogs\u00e5 mulig for FNs generalsekret\u00e6r Ban Ki-Moon \u00e5 v\u00e6re til stede, sammen med kongeparet, kronprinsparet og statsministeren. Det er all grunn til \u00e5 juble for Nansen. Han var ikke bare en stor idrettsmann, vitenskapsmann og diplomat. Hans aller viktigste innsats var et stort humanit\u00e6rt arbeid som vi fortsatt har noe \u00e5 l\u00e6re av.", "I Nansens \u00e5nd er det oppst\u00e5tt en kampanje som har som m\u00e5l \u00e5 gi papirl\u00f8se barnefamilier oppholdstillatelse hvis de oppholder seg i Norge i mer enn tre \u00e5r. Det sitter 400 barn p\u00e5 norske asylmottak som har v\u00e6rt der i mer enn tre \u00e5r. Kampanjen knytter seg tett opp til Nansen ved \u00e5 foresl\u00e5 at disse barna f\u00e5r hvert sitt Nansenpass.", "Det har sin bakgrunn i at Fridtjof Nansen tok initiativ til \u00e5 gi statsl\u00f8se flyktninger et identitetsbevis. Nansenpasset ble innf\u00f8rt i 1922 og var 20 \u00e5r senere godkjent av 52 land. 450000 slike pass ble utstedt, og de var til stor hjelp for mennesker i n\u00f8d. Dette var en viktig del av det arbeidet han fikk Nobels fredspris for.", "Det er ikke sikkert at en ny versjon av Nansenpasset er den beste l\u00f8sningen for de papirl\u00f8se barna. Men vi har sympati for aksjonen. Barna er uforskyldt havnet i en uholdbar situasjon. De har ikke oppholdstillatelse i Norge, men de kan av ulike \u00e5rsaker heller ikke sendes ut av landet.", "Arbeidet for \u00e5 finne en l\u00f8sning for slike barn m\u00e5 intensiveres. Mange av dem er allerede godt integrert i det norske samfunnet. De kjenner ikke noe annet hjemland enn Norge. Det kan v\u00e6re grunnlag for \u00e5 gi dem opphold ved \u00e5 vise til paragraf 38 i Utlendingsloven.", "Der st\u00e5r det at asyls\u00f8kere som ellers ikke oppfyller kravene til opphold, likevel kan f\u00e5 det, \u00abdersom det foreligger sterke menneskelige hensyn, eller utlendingen har s\u00e6rlig tilknytning til riket\u00bb. Etter hvert som asylpolitikken er blitt strammet inn, blir denne paragrafen sjelden brukt. Den ble ikke en gang benyttet overfor Maria Amelie, Norges mest omtalte papirl\u00f8se asyls\u00f8ker. Norge m\u00e5 fortsatt f\u00f8re en streng asylpolitikk. Men det kan skje uten at det blir helt slutt p\u00e5 \u00e5 ta menneskelige hensyn.", "Justisdepartementet skal f\u00f8r jul legge frem en stortingsmelding om barn p\u00e5 flukt. Justisminister Knut Storberget (Ap) har tidligere uttalt at \u00abto til tre \u00e5r er et hav av tid i et barns liv\u00bb. Vi h\u00e5per innholdet i meldingen ikke vil gj\u00f8re skam p\u00e5 arven etter Fridtjof Nansen."]}, {"field": "category0", "value": "meninger"}, {"field": "contenthash", "value": "9f3fe36c03f8dd8792248913560c3545df26532cea634f590dcb56cc43505f89"}, {"field": "createtime", "value": "2017-02-13T21:29:23.000Z"}, {"field": "description", "value": "N\u00e5r vi feirer Fridtjof Nansen, er det s\u00e6rlig hans arbeid for flyktninger vi b\u00f8r minnes."}, {"field": "dominantimage", "value": "http://www.adressa.no/incoming/article2118637.ece5/ALTERNATES/w980-default/Tegning169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5d980435e39f5b32d40c0f378b785979382104f5.jpg?59517fa7"}, {"field": "dominantthumbnaildimensions", "value": "300x169"}, {"field": "heading", "value": "Nansenpass til papirl\u00f8se barn -adressa.no"}, {"field": "id", "value": "5d980435e39f5b32d40c0f378b785979382104f5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["papirl\u00f8se barn", "barn"]}, {"field": "kw-entity", "value": ["nansenpasset", "utlendingsloven", "nansenpass", "nobels", "ban ki-moon"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["knut storberget", "maria amelie", "fridtjof nansen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2118637.ece5/ALTERNATES/w980-default/Tegning169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nansenpass til papirl\u00f8se barn"}, {"field": "og-type", "value": "article"}, {"field": "og-url", "value": "http://www.adressa.no/meninger/article1708200.ece"}, {"field": "pageclass", "value": ["article"]}, {"field": "publishtime", "value": "2011-10-11T07:17:27.000Z"}, {"field": "recs-articleid", "value": "823523"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-10-11T07:17:27.000Z"}, {"field": "recs-rawtitle", "value": "Nansenpass til papirl\u00f8se barn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5r vi feirer Fridtjof Nansen, er det s\u00e6rlig hans arbeid for flyktninger vi b\u00f8r minnes."}, {"field": "thumbnail", "value": "http://content-thumbnail.cxpublic.com/content/thumbnail200x150/5d980435e39f5b32d40c0f378b785979382104f5.jpg?59517fa7"}, {"field": "thumbnailfullheightdimensions", "value": "200x1453"}, {"field": "timestamp", "value": "2017-06-26T21:41:59.000Z"}, {"field": "title", "value": "Nansenpass til papirl\u00f8se barn"}, {"field": "url", "value": "http://www.adressa.no/meninger/article1708200.ece"}, {"field": "urlhash", "value": "5d980435e39f5b32d40c0f378b785979382104f5"}], "score": 1.7072643, "siteId": "9222270286501375973", "id": "5d980435e39f5b32d40c0f378b785979382104f5"}

