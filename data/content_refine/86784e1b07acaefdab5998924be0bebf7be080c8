{"fields": [{"field": "modifiedtime", "type": "time", "value": "2012-04-23T12:36:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "FOR KJELL AUKRUST ble livsl\u00f8pet og kunstnerkarrieren bokstavelig talt eventyrlig, og selv om han favnet ufattelig vidt, var det alltid sammenheng mellom alvoret og spilloppene hans. Han var ogs\u00e5 i sjelden grad i stand til \u00e5 se - og gjenskape - det store i det sm\u00e5. Ofte er det de utallige detaljene som til sammen gir \u00aboppfinnelsene\u00bb og tegningene hans et uforlignelig s\u00e6rpreg og personlig stempel.", "OM NOEN HADDE v\u00e6rt usikre p\u00e5 hvordan en julenisse ser ut, kunne de la all tvil fare etter at Kjell Aukrust begynte \u00e5 tegne nisser i julehefter og b\u00f8ker. Tegningene hans viste med f\u00e5 streker veien inn i bygdelandskapet med breie \u00e5ser, sn\u00f8tunge grantr\u00e6r og t\u00f8mmerhus som strevde med \u00e5 holde kuldegradene ute. Av \u00e9n eller annen grunn er det vinterlandskapet som f\u00f8rst melder seg i minnet, barne\u00e5rene i Alvdal har v\u00e6rt en ut\u00f8mmelig inspirasjonskilde.", "Aldri slapp Kjell Aukrust taket i disse r\u00f8ttene som ga ham b\u00e5de personlig og kunstnerisk n\u00e6ring. Her hentet han motiver og motivasjon fra milj\u00f8 og mennesker, som han mintes med slik takknemlighet at han formulerte utsagnet: \u00abGud velsigne V\u00e5r Herre og alle alvd\u00f8ler\u00bb. Ordene er lagt i Ludvigs munn, men det er vel ikke mye tvil om at den litt forsagte skapningen representerer en viktig side av opphavsmannen. At han allerede hadde lansert tynsetingen Solan Gundersen som en mer oppesen motvekt, gir balanse i bildet.", "SOM PRIVATPERSON var Aukrust b\u00e5de ettertenksom og oppfinnsom n\u00e5r han brukte sin unike evne til \u00e5 leve seg inn i skjebner og finne b\u00e5de visuelt og verbalt uttrykk for karakterer og s\u00e6rtrekk. \u00c5 v\u00e6re vitne til ett av hans bes\u00f8k p\u00e5 kontoret hos Peder W. Cappelen i Helge Erichsens Forlag ga helt uforglemmelige inntrykk som stiller alt absurd teater i skyggen. Under et slikt m\u00f8te fant de mellom pilkastdueller, revkrokoppgj\u00f8r og diskusjoner om skif\u00f8ring og fjellturer tid til \u00e5 undertegne en kontrakt som utl\u00f8ste ett av landets mest suksessrike forfatterskap.", "Bygdefortellingene om Simen, Bonden og Bror min ble fort folkelesning og fant veien til teater og film, radio og fjernsyn. Samtidig vokste Fl\u00e5klypa-samfunnet fram som en virkelighetsn\u00e6r fantasiverden skildret i Fl\u00e5klypa Tidende, hvor det meste kunne virke sterkt karikert, men hvor en satirisk snert alltid satte spiss p\u00e5 tegninger og utsagn. Alt skj\u00f8t fart i takt med den overd\u00e5dige humoren i Folk og fe, og s\u00e5 tok det bokstavelig talt helt av i 1975 med Fl\u00e5klypa Grand Prix. I samarbeid med dukkefilm-eneren Ivo Caprino skapte Aukrust tidenes norske filmsuksess, som det ogs\u00e5 har v\u00e6rt en glede \u00e5 oppleve i internasjonal sammenheng, hvor b\u00e5de teknikk og persongalleri har vakt beundring.", "FL\u00c5KLYPA GRAND PRIX utl\u00f8ste en begeistring som til og med fikk sindige alvd\u00f8ler til \u00e5 g\u00e5 mann av huse da premieren fant sted i bygdas samfunnshus, hvor det ble 20 forestillinger med 7000 solgte billetter. Alvdals folketall var den gang 2200, s\u00e5 det ble antatt at noen tynsetinger, deriblant formannsskapet i \u00e5pen lastebil, ogs\u00e5 hadde tatt turen. I Adresseavisens premierereferat het det at suksessen var sikret idet publikum allerede trampeklappet i god tid f\u00f8r visningen startet. Under den etterf\u00f8lgende middagen kunne ikke Kjell Aukrust skjule at han b\u00e5de var glad og r\u00f8rt n\u00e5r han s\u00e5 hva skikkelsene hans hadde stelt i stand. Han satte utvilsomt pris p\u00e5 suksessen, men lot ved samme anledning Reodor Felgen presentere en ny oppfinnelse, en \u00abavansert datamaskin med innebygget sleivspark, dioptersikte og PR-filter for utsortering av reklame og store ord.\u00bb", "Kjell Aukrusts talent kunne ha sl\u00e5tt ut i s\u00e5 mange retninger; han utforsket b\u00e5de det n\u00e6re og det fjerne, han f\u00f8lte seg hjemme i Oslo og ble Italia-kjenner, men hadde trygg forankring i barndommens rike. Med sin vidtfavende virksomhet plasserte han Utkanten midt i verda for \u00e5 l\u00e5ne en boktittel fra Ola Jonsmoen, som har betegnet Aukrust som Alvdals Askeladd.", "Alvdal har med Aukrustsenteret vist at de setter pris p\u00e5 Kjell Aukrust og det han sto for.", "FOR DE FLESTE er nok navnet hans mest knyttet til fantasifulle fortellinger i tekst og strek. Men kunstnerens mer stillferdig side, uttrykt i sm\u00e5 prosaperler i memoarb\u00f8ker og ikke minst i stemningsfull billedkunst, fortjener like sto oppmerksomhet. Da Aukrust til 80-\u00e5rsdagen ble portrettert i UKE-Adressa, undret intervjuer Johan O. Jensen om han kanskje \u00abangret at han ikke ble en s\u00e5kalt seri\u00f8s kunstner?\u00bb \u00abSeri\u00f8s og seri\u00f8s\u00bb, svarte Aukrust, \u00abJeg er jo innkj\u00f8pt med noen og f\u00f8rti arbeider til Nasjonalgalleriet da. Det er ikke s\u00e5 verst det heller\u00bb."]}, {"field": "category0", "value": "nyheter"}, {"field": "contenthash", "value": "d9584e295be5f12833e362d89709711fb91062ae9a0852a01c5c35e4860cdda7"}, {"field": "createtime", "value": "2017-04-30T15:58:14.000Z"}, {"field": "description", "value": "Kjell Aukrust skapte et helt univers med et mylder av fantasifulle figurer som lever videre etter at multikunstneren og humoristen er borte."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/86784e1b07acaefdab5998924be0bebf7be080c8.jpg?59060996"}, {"field": "dominantthumbnaildimensions", "value": "256x256"}, {"field": "heading", "value": "Alvd\u00f8l og verdensborger -adressa.no"}, {"field": "id", "value": "86784e1b07acaefdab5998924be0bebf7be080c8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-concept", "value": ["alvd\u00f8l", "seri\u00f8s", "fant", "sto", "bokstavelig talt"]}, {"field": "kw-entity", "value": ["nasjonalgalleriet", "fl\u00e5klypa grand prix", "simen", "aukrustsenteret", "v\u00e5r herre", "adresseavisens", "reodor felgen", "fl\u00e5klypa tidende", "ivo caprino", "bonden og bror", "utkanten", "ludvigs", "fl\u00e5klypa", "alvdals askeladd"]}, {"field": "kw-location", "value": ["oslo", "italia"]}, {"field": "kw-pageclass", "value": "article"}, {"field": "kw-person", "value": ["kjell aukrust", "ola jonsmoen", "helge erichsens forlag", "peder w. cappelen", "solan gundersen", "johan o. jensen"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alvd\u00f8l og verdensborger"}, {"field": "og-type", "value": "article"}, {"field": "og-url", "value": "http://www.adressa.no/nyheter/article78266.ece"}, {"field": "pageclass", "value": ["article"]}, {"field": "publishtime", "value": "2002-12-27T21:16:07.000Z"}, {"field": "recs-articleid", "value": "2595070"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-12-27T21:16:07.000Z"}, {"field": "recs-rawtitle", "value": "Alvd\u00f8l og verdensborger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Kjell Aukrust skapte et helt univers med et mylder av fantasifulle figurer som lever videre etter at multikunstneren og humoristen er borte."}, {"field": "thumbnail", "value": "http://content-thumbnail.cxpublic.com/content/thumbnail200x150/86784e1b07acaefdab5998924be0bebf7be080c8.jpg?59060996"}, {"field": "thumbnailfullheightdimensions", "value": "200x1057"}, {"field": "timestamp", "value": "2017-04-30T15:58:14.000Z"}, {"field": "title", "value": "Alvd\u00f8l og verdensborger"}, {"field": "url", "value": "http://www.adressa.no/nyheter/article78266.ece"}, {"field": "urlhash", "value": "86784e1b07acaefdab5998924be0bebf7be080c8"}], "score": 1.1230242, "siteId": "9222270286501375973", "id": "86784e1b07acaefdab5998924be0bebf7be080c8"}

