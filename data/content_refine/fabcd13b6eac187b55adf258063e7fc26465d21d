{"fields": [{"field": "modifiedtime", "type": "time", "value": "2012-06-14T06:22:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Det vakte en viss oppsikt da black metal-bandsjefen Wongraven kom p\u00e5 markedet med to r\u00f8de Piemonte-viner, laget i kompaniskap med Luca Roagna. Men b\u00e5de kvaliteten p\u00e5 vinene, og ikke minst musikerens brennende engasjement, overbeviste vinpublikum om at han mente alvor.", "\u2013Jeg ville ikke lage vin for rockemusikere og hipsters. Men det er en bonus hvis de som vet hva jeg gj\u00f8r innen musikk ogs\u00e5 f\u00f8lger med p\u00e5 det jeg gj\u00f8r innen vin. Rockemusikere b\u00f8r jo snart g\u00e5 lei av \u00e5 drikke Jack Daniels, sier Sigurd Wongraven (36).", "Siden hans f\u00f8rste viner ble presentert, har han v\u00e6rt en flittig ambassad\u00f8r for b\u00e5de egne viner og vin generelt. Polansatte, presse, vinklubber og folk p\u00e5 vinmesser har f\u00e5tt m\u00f8te en ivrig Satyricon-musiker med glass og flasker i hendene. Til og med i musikkmilj\u00f8et (les: Inferno-festivalen) har han holdt vinkurs. Selv er han n\u00e5 i ferd med \u00e5 fullf\u00f8re h\u00f8yeste vinfaglig utdannelse. Et vinbokprosjekt er ogs\u00e5 underveis.", "-Det kommer i overskuelig fremtid. Men etter at Aschehoug nylig bestemte seg for \u00e5 legge ned faktaavdelingen sin, m\u00e5 jeg flytte prosjektet over til en annen avdeling eller et annet forlag. Jeg skriver ikke mer p\u00e5 boka f\u00f8r det er avkjlart, sier Wongraven.", "Det var for \u00f8vrig under arbeidet med vinboka si at Wongraven kom i kontakt med Luca Roagna i Piemonte. Han skulle skrive om tradisjonalister i Piemonte.", "-Vi fant tonen umiddelbart, og skj\u00f8nte ganske raskt at vi m\u00e5tte gj\u00f8re noe sammen. At vi begge hadde et st\u00f8rre potensiale gjennom \u00e5 samarbeide. Og Luca var klar p\u00e5 at vinene som skulle ha mitt navn p\u00e5 etiketten ogs\u00e5 m\u00e5tte bli mitt ansvar. Det var uproblematisk for meg. N\u00e5r det gjelder Barolo-vinen var alt p\u00e5 plass: En flott vinmark, godt jordsmonn, riktig beliggenhet, eldre vinstokker. Det kunne ikke bli bedre.", "Mens han venter p\u00e5 avklaring rundt boka, bruker han n\u00e5 tiden sin p\u00e5 bl.a. \u00e5 spre budskapet sitt.", "\u2013Jeg vil gjerne treffe vininteresserte folk n\u00e5r jeg drar rundt med vinene mine. Jeg har jobbet beinhardt for \u00e5 spre min entusiasme, sl\u00e5r han fast.", "Rockeren tidfester sin egen oppdagelse av god vin til et bes\u00f8k i Milano i 1997. Da tok en plateselskapskontakt ham med p\u00e5 et sted helt utenfor allfarvei. I en privat byg\u00e5rd, ned en kjellertrapp, fikk han oppleve et m\u00e5ltid med pasta og hvitvin som han i dag karakteriserer som \u00abj... bra\u00bb. En tid senere, da Satyricon spilte i Porto, var han p\u00e5 bes\u00f8k i portvinshusene i Vila Nova do Gaia. Der smakte han en vintage port fra 1960 som ga Wongraven en \u00abbl\u00e5st av banen-opplevelse\u00bb. Ogs\u00e5 eldre hvite portviner av h\u00f8y kvalitet gjorde inntrykk.", "I dag sier Wongraven rett ut at han f\u00f8r han var tyve \u00e5r neppe hadde samme sofistikerte forholdet til alkhol som han har i dag.", "\u2013Gjennom mitt yrke som musiker har jeg har reist mer rundt i verden enn det folk flest f\u00e5r gjort i l\u00f8pet av et helt liv. Det er ulemper med det \u00e5 turnere mye, men fordelen med turnelivet er at du blir eksponert for mange interessante ting: Reiseopplevelser, kultur, arkitektur og mat og drikke.", "Etterhvert som han ble mer og mer interessert, gikk han ogs\u00e5 dypere og dypere inn i vinverdenen. Under en turne i USA gjorde han skikkelig research p\u00e5 kj\u00f8lig klima-chardonnay. Blant annet opps\u00f8kte Wongraven Freestone ved Sonoma Coast- Impulsene fra vinopplevelsene f\u00f8rte ogs\u00e5 til at raideren til Satyricon ikke var s\u00e5 opphengt i \u00f8l og sprit som tidligere. Foran en turne i Australia fikk Wongraven ut penger fra arrang\u00f8rene f\u00f8r turnestart, slik at de selv kunne kj\u00f8pe inn drikke. Det ble gjort i en vinbutikk i Perth. Handlekurva inneholdt viner fra en rekke sm\u00e5produsenter som lager en helt annen vin enn det de store kommersielle, australsk produsentene st\u00e5r for.", "\u2013Jeg oppdaget tidlig at mange av vinene p\u00e5 det norske markedet er laget i en bestemt stil for \u00e5 tilpasses markedet. N\u00e5r produktsjefer hos norske vinimport\u00f8rer kunne blende egne viner, s\u00e5 kunne vel jeg ogs\u00e5 gj\u00f8re det, men med en annen innfallsvinkel. Jeg setter prim\u00e6rfrukt sv\u00e6rt h\u00f8yt. Og jeg \u00f8nsket ikke \u00e5 lage j\u00e5lete kjendisviner. Jeg ville ha vinbakgrunn nok til \u00e5 vise at jeg faglig hadde tyngde og legitimitet.", "Lanseringen av de to nye vinene er neste skritt p\u00e5 veien mot en total vinportef\u00f8lje p\u00e5 6-7 viner.", "-Folk forsto nok ikke at jeg mener alvor med dette f\u00f8r jeg ogs\u00e5 hadde f\u00e5tt en champagne og en hvitvin p\u00e5 markedet. N\u00e5 er jeg der. Men dette er bare et steg videre mot det som har v\u00e6rt intensjonen hele tiden, \u00e5 bygge ut en solid portef\u00f8lje. Jeg har jobbet i det stille md ting bare 3-4 andre personer har visst om. Min vinidentitet kan ikke bare knyttes til Luca Roagne i Piemonte. P\u00e5 sikt skal jeg ha en portef\u00f8lge jeg kan st\u00e5 for. Kanskje vil noe fases ut, og nye fases inn. Med 6-7 viner er jeg i m\u00e5l.", "Hvitvinen er laget i samarbeid med br\u00f8drene Remy og Armin Grassa, ogs\u00e5 kjent for Chateau du Tariquet-vinene. Selv om druene er dyrket i Gascogne i s\u00f8rvest-Frankrike, ville Wongraven fors\u00f8ke \u00e5 lage en vin i hvit Bordeaux-stil. Druene er sauvignon blanc og semillon.", "Champagnen fant han hos Baron-Fuente. Men siden champagne tar noen \u00e5r fra blending til lansering, vil ikke den \u00abekte\u00bb Wongraven-champagnen komme f\u00f8r i 2016. Forel\u00f8pig er det en cuv\u00e9e spesielt utvalgt av rockeren.", "Ogs\u00e5 n\u00e5r det gjelder sin private vinsamling setter Sigurd Wongraven prim\u00e6rfrukt sv\u00e6rt h\u00f8yt. Da han begynte \u00e5 kj\u00f8pe vin var det mest for ganske umiddelbart konsum. Da gikk det mye i r\u00f8de Rh\u00f4ne-viner og Riesling fra Alsace. N\u00e5r vinskapet kom p\u00e5 plass og han skulle finne vin som han skulle legge til side, tok han det hele lenger. Blant annet brukte han mye tid p\u00e5 nett for \u00e5 s\u00f8ke opp informasjon om bl.a. vinstiler.", "-Det er blitt mest gamle verden-viner. Men jeg har g\u00e5tt bredt i farge og stil. Alt fra Chambolle-Musigny til Amarone.", "-Noen spesialiteter?", "-Nei, jeg har ikke spesialisert meg. Skal man ha en bred vinfaglig forst\u00e5else er det viktig ikke \u00e5 sause seg opp i kun ett omr\u00e5de, sier Wongraven og legger ikke skjul p\u00e5 at det er viktig \u00e5 f\u00f8lge med p\u00e5 det som skjer.", "-Det er s\u00e5 h\u00f8yt tempo i vinverdenen at du ikke henger med om du ikke er nerd.", "-Hva slags reaksjoner har du f\u00e5tt i musikermilj\u00f8et p\u00e5 din store vininteresse?", "-Mange oppfatter nok at vinverdenen er noe kodifisert, at det kan v\u00e6re vanskelig og skummelt. Men jeg tror min entusiasme smitter over p\u00e5 andre. Ikke bare museikere, men alle slags folk. Jeg tror jeg har greid \u00e5 f\u00e5 folk generelt til \u00e5 bli mer interessert i vin, sier Sigurd Wongraven."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "fbf2ef0b9303fc12aec075e1d488780c63ed079165258f10c26ba69adaa301ad"}, {"field": "createtime", "value": "2015-12-13T17:11:37.000Z"}, {"field": "description", "value": "Satyricon-rockeren Sigurd Wongraven vil spre sin entusiasme for god vin til folket. N\u00e5 lanserer han frisk, s\u00f8r-fransk hvitvin og \u00f8kologisk champagne."}, {"field": "dominantimage", "value": "http://www.adressa.no/incoming/article3192892.ece/ALTERNATES/w980-default/Wongraven4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fabcd13b6eac187b55adf258063e7fc26465d21d.jpg?597cee24"}, {"field": "dominantthumbnaildimensions", "value": "300x169"}, {"field": "heading", "value": ["Fransk fra Wongraven -adressa.no", "Tar vinutdannelse", "Miliano 1997", "6-7 viner kommer", "M\u00e5 v\u00e6re en vinnerd"]}, {"field": "id", "value": "fabcd13b6eac187b55adf258063e7fc26465d21d"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": "gascogne"}, {"field": "kw-concept", "value": ["6-7 viner", "vin"]}, {"field": "kw-entity", "value": ["amarone", "wongraven", "wongraven freestone", "chateau du tariquet", "satyricon", "rh\u00f4ne", "riesling", "aschehoug", "luca", "baron-fuente", "sonoma coast", "barolo", "remy og armin grassa", "chambolle-musigny"]}, {"field": "kw-location", "value": ["porto", "bordeaux", "gaia", "alsace", "perth", "milano", "australia", "piemonte"]}, {"field": "kw-pageclass", "value": "article"}, {"field": "kw-person", "value": ["vila nova", "luca roagna", "jack daniels", "sigurd wongraven", "armin grassa", "luca roagne"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article3192892.ece/ALTERNATES/w980-default/Wongraven4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fransk fra Wongraven"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article3192916.ece"}, {"field": "pageclass", "value": ["article"]}, {"field": "publishtime", "value": "2012-06-11T08:32:38.000Z"}, {"field": "recs-articleid", "value": "3192916"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2012-06-11T08:32:38.000Z"}, {"field": "recs-rawtitle", "value": "Fransk fra Wongraven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Satyricon-rockeren Sigurd Wongraven vil spre sin entusiasme for god vin til folket. N\u00e5 lanserer han frisk, s\u00f8r-fransk hvitvin og \u00f8kologisk champagne."}, {"field": "thumbnail", "value": "http://content-thumbnail.cxpublic.com/content/thumbnail200x150/fabcd13b6eac187b55adf258063e7fc26465d21d.jpg?597cee24"}, {"field": "thumbnailfullheightdimensions", "value": "200x1953"}, {"field": "timestamp", "value": "2017-07-29T20:20:52.000Z"}, {"field": "title", "value": "Fransk fra Wongraven"}, {"field": "url", "value": "http://www.adressa.no/kultur/vin/article3192916.ece"}, {"field": "urlhash", "value": "fabcd13b6eac187b55adf258063e7fc26465d21d"}], "score": 0.997235, "siteId": "9222270286501375973", "id": "fabcd13b6eac187b55adf258063e7fc26465d21d"}

