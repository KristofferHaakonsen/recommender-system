{"fields": [{"field": "modifiedtime", "type": "time", "value": "2017-05-28T12:36:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["H\u00e5ndverk", "Nidaros Domkirkes Restaureringsarbeider"]}, {"field": "author", "value": "norunn bergesen"}, {"field": "body", "value": ["Saken oppdateres.", "- Det man m\u00e5 passe p\u00e5 n\u00e5r man er i smia er at man ikke m\u00e5 tr\u00e5kke p\u00e5 en masse kabler som ligger p\u00e5 gulvet der, sier Emil Svensson Glitsch (7). Han er hverken l\u00e6rling, svenn eller mester, men s\u00f8nn av en smed. Og selv har han banket en del jern allerede i sitt unge liv.", "Pappa, Ola Svensson, skal delta i NM i smedfaget i p\u00e5 l\u00f8rdag. Der skal han smi en lysestake med motiv fra \u00abDe tre Bukkene Bruse\u00bb.", "- Men man m\u00e5 ha p\u00e5 skyddglas\u00f6gon! Det er det samme som briller, sier Emil.", "Pappa er svensk, men gutta bor p\u00e5 L\u00f8ten, sammen med mamma. Pappa, Ola, er en av f\u00e5 smeder i Norge som lever av yrket sitt.", "- S\u00e5 m\u00e5 man ha p\u00e5 seg bomull og ull. For da brenner ikke kl\u00e6rne s\u00e5 enkelt opp, sier Emil og skyver metallemnet sitt inn i kullet.", "SE OGS\u00c5: En slager blant hestene", "OPPDATERT: L\u00f8rdag vant Ola Svensson svenneklassen under NM i smedfaget!", "Det gl\u00f8der i de tjuetalls essene som er satt opp i bakg\u00e5rden verkstedene til Nidaros Domkirkes Restaureringsarbeider (NDR) p\u00e5 Kalvskinnet i Trondheim. Her arrangeres det internasjonal smedfestival hele helgen. Det lukter kull, r\u00f8yk og varmt metall.", "L\u00f8rdag er det \u00e5pen bakg\u00e5rd hos NDR. Alle er velkomne til \u00e5 f\u00f8lge NM i smiing og oppleve tradisjonsh\u00e5ndverk p\u00e5 tett hold fra klokken ni om morgenen til fire p\u00e5 ettermiddagen.", "De ti deltakerne konkurrerer i \u00e5pen klasse, svennebrev- og mesterklassen. Det er i hovedsak nordmenn som deltar, men alle smeder som er medlemmer i Norsk Smedforening er kvalifisert til \u00e5 delta.", "Hele 59 deltakere fra Tyskland, USA, Tjekkia, Sverige, England, Danmark, Island og Russland har kommet til byen for \u00e5 l\u00e6re av hverandre, lytte til foredrag, bygge nettverk og ha en hyggelig helg sammen. N\u00e5r essene kj\u00f8lner innimellom, er det mat fra grillen og flere foredrag om faget. Noen trenger l\u00e6replass, andre trenger l\u00e6rlinger og alle trenger \u00e5 holde tradisjonen i hevd.", "- Norge har i stor grad mistet kompetansen i dette h\u00e5ndverket. Det var i ferd med \u00e5 d\u00f8, men har f\u00e5tt en liten opptur n\u00e5, sier Odd Inge Holmberget. Smeden jobber i NDR, og tilrettelegger smedfestivalen sammen med Torgeir Henriksen og l\u00e6rlingen Ida Skj\u00e6veland Moi.", "Ida (23) er fra Stavanger, men har l\u00e6rlingplass hos NDR i Trondheim. Hun har hatt interesse for faget hele livet.", "- Morfar var smed og foreldrene mine er veldig opptatte av h\u00e5ndverksarbeid som hobby, sier Ida.", "Hun har arvet morfarens smie og har planer for den.", "- Det er dette jeg gjerne vil leve av, sier hun noks\u00e5 selvsikkert. L\u00f8rdag stiller hun i \u00e5pen klasse.", "OPPDATERT: L\u00f8rdag vant Ida Skj\u00e6veland Moi \u00e5pen klasse under NM i smedfaget. Mesterklassen ble vunnet av Benjamin Kjellmann Chapin . Amerikaneren er l\u00e6rer i smedfaget ved H\u00e5ndverksskolen p\u00e5 Hjerleid i Dovre.", "Smijernsarbeidet er en h\u00e5ndverkerkunst som var i ferd med \u00e5 miste taket da yrket ble industrialisert etter krigen. Perler fra storhetstiden kan du se p\u00e5 gelenderet til Stiftsg\u00e5rdstrappa, p\u00e5 porten til det gamle bankbygget p\u00e5 hj\u00f8rnet ved S\u00f8ndre og Kongens gate og detaljer p\u00e5 Nidarosdomen - s\u00e6rlig p\u00e5 d\u00f8rene ved koret i \u00f8st.", "Og rekrutteringen er ikke s\u00e5 verst, med tanke p\u00e5 hvor f\u00e5 jobber som finnes som smed. En minibuss med elever og to l\u00e6rere har kommet i minibuss fra smedutdanningen ved Odda vgs. Det er ogs\u00e5 deltakere her fra H\u00e5ndverksskolen p\u00e5 Hjerleid i Dovre kommune.", "- Det er slik at man m\u00e5 finne en nisje om man skal drive med dette, sier Odd Inge Holmberget.", "Mange driver med smiing som hobby, slik som Amund Br\u00e5ten Gran\u00f8yen (14). Han er p\u00e5 smedfestival for f\u00f8rste gang og ivrer over ambolten.", "- Jeg dr\u00f8mmer ikke akkurat om \u00e5 bli smed, men det er jo g\u00f8y \u00e5 varme opp metall og sl\u00e5 p\u00e5 det, sier han og denger l\u00f8s.", "- Dette skal bli et smykke, kanskje. Jeg vet ikke helt. Men blir det smykke, s\u00e5 skal jeg kanskje gi det til mamma, smiler Amund, varmer enmet sitt til det gl\u00f8der p\u00e5 nytt og sl\u00e5r videre.", "Jan Tommy Kirkholt fra Kirkholtsmia er kjent for tv-seere fra \u00abAnno\u00bb. Han demonstrerte teknikker for \u00e5 smi et \u00f8kseblad for deltakerne da opptakene ble gjort i Trondheim i fjor.", "I bakg\u00e5rden hos NDR er han i gang med nok ei \u00f8ks. Butte smell og fin etterklang fyller \u00f8rene til dem som ikke har h\u00f8rselvern.", "- Det er bestandig noe j\u00e6velskap, flirer han h\u00f8yt under en gjennomsvett skyggelue, uten at vi kan avsl\u00f8re ha j\u00e6velskapen best\u00e5r i.", "Sammen med oppslager (hjelpemann) Bendik Selfjord Eriksen (som egentlig er svenn) sl\u00e5r de meiselen igjennom for \u00e5 lage \u00f8kse\u00f8yet hvor skaftet skal igjennom. Etterp\u00e5 bruker de en dor for \u00e5 utvide hullet. Karene sl\u00e5r annethvert slag og svetten siler.", "- Det er hardt \u00e5 v\u00e6re smed, roper en tilskuer.", "- Det g\u00e5r mer tid til oppvarming av emnet enn til selve slagene og da blir det jo mest pauser. Da kan man kan hvile og puste ut, sier han.", "Emil Svensson Glitsch (7) g\u00e5r i gang med sitt nye prosjekt. Hjemme i skuffen har han et emne som han har banket flatt som en pannekake. Han beskriver metoden, forteller om verkt\u00f8yene han har brukt og viser hvordan han fikk det til. Men hva det er bryr han seg ikke s\u00e5 hardt om.", "- Det blir hva det blir og n\u00e5r vi blir ferdige f\u00e5r vi se, sier han ubeskjedent.", "Sju\u00e5ringen tusler rolig mellom essen og ambolten med en gl\u00f8dende jernstang i h\u00e5nda.", "- Det er ikke s\u00e5 farlig med varmen. Man f\u00e5r egentlig bare brennmerke. Da skal man jo ha kaldt vann p\u00e5. Og kaldvann finnes alltid i en b\u00f8tte ved siden av. Brenner du deg, er det lurt \u00e5 g\u00e5 dit, sier han.", "Og p\u00e5 sp\u00f8rsm\u00e5l om hva han skal bli , er svaret \u00abpoliti\u00bb!", "- Jeg skal fange tyver, for jeg er ganske rask. Og dessuten skal jeg ble spesialpoliti. En s\u00e5nn en som f\u00e5r ha hjelm og gev\u00e6r. Det er de som f\u00e5r fange alle de raskeste og farligste tyvene.", "Enn\u00e5 m\u00e5 han n\u00f8ye seg med \u00e5 drive politiarbeid i lego.", "- Men med lego kan jeg bygge masse feller slik at det blir enklere for politiet \u00e5 fange alle tyvene.", "Smed? Ja, det kan alle de andre bli. Og p\u00e5 l\u00f8rdag heier han p\u00e5 pappa.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "8d3e0c7905cdd1524d62f50d22b9ac2bee5ddb3f0c3df34909ef2541cc94164e"}, {"field": "createtime", "value": "2017-05-27T06:47:45.000Z"}, {"field": "description", "value": "Det er vanskelig \u00e5 se om hendene er brennemerket under all soten. Grove h\u00e5ndverkergrep klemmer rundt tenger og hammere. Det er slik de lager kunst fra gl\u00f8dende kull."}, {"field": "dominantimage", "value": "http://www.adressa.no/incoming/article14787684.ece/6l7e5j/ALTERNATES/w980-default/doc6v3pnhgiq1inrfnwlm7%5B1%5D.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f4822bcd3f6389c00b15470f8683d74207b07f82.jpg?5978e1e9"}, {"field": "dominantthumbnaildimensions", "value": "300x169"}, {"field": "heading", "value": ["En fest for smeder -adressa.no", "Norgesmesterskap for smeder", "Framtiden i morfars smie", "Flere vil bli smed", "God dag mann!", "Bare brennemerker"]}, {"field": "id", "value": "f4822bcd3f6389c00b15470f8683d74207b07f82"}, {"field": "keyword", "value": ["H\u00e5ndverk", "Nidaros Domkirkes Restaureringsarbeider"]}, {"field": "keywords", "value": "H\u00e5ndverk,Nidaros Domkirkes Restaureringsarbeider"}, {"field": "kw-category", "value": ["nyheter", "trondheim"]}, {"field": "kw-concept", "value": ["smed", "\u00e5pen klasse"]}, {"field": "kw-entity", "value": ["s\u00f8ndre og kongens", "h\u00e5ndverksskolen", "nidarosdomen", "hjerleid", "island og russland", "anno", "nidaros domkirkes restaureringsarbeider", "norsk smedforening", "stiftsg\u00e5rdstrappa", "bukkene bruse", "tjekkia", "kalvskinnet", "kirkholtsmia", "r. alle"]}, {"field": "kw-location", "value": ["england", "odda", "l\u00f8ten", "tyskland", "danmark", "stavanger", "sverige", "trondheim", "dovre", "norge"]}, {"field": "kw-pageclass", "value": "article"}, {"field": "kw-person", "value": ["ola svensson", "odd inge holmberget", "emil svensson glitsch", "benjamin kjellmann chapin", "ida skj\u00e6veland moi", "torgeir henriksen", "amund br\u00e5ten gran\u00f8yen", "jan tommy kirkholt", "bendik selfjord eriksen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article14787684.ece/6l7e5j/ALTERNATES/w980-default/doc6v3pnhgiq1inrfnwlm7%5B1%5D.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En fest for smeder"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2017/05/27/En-fest-for-smeder-14787562.ece"}, {"field": "pageclass", "value": ["article"]}, {"field": "publishtime", "value": "2017-05-27T07:45:06.000Z"}, {"field": "recs-articleid", "value": "14787562"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2017-05-27T07:45:06.000Z"}, {"field": "recs-rawtitle", "value": "En fest for smeder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det er vanskelig \u00e5 se om hendene er brennemerket under all soten. Grove h\u00e5ndverkergrep klemmer rundt tenger og hammere. Det er slik de lager kunst fra gl\u00f8dende kull."}, {"field": "thumbnail", "value": "http://content-thumbnail.cxpublic.com/content/thumbnail200x150/f4822bcd3f6389c00b15470f8683d74207b07f82.jpg?5978e1e9"}, {"field": "thumbnailfullheightdimensions", "value": "200x2559"}, {"field": "timestamp", "value": "2017-07-26T18:39:37.000Z"}, {"field": "title", "value": "En fest for smeder"}, {"field": "url", "value": "http://www.adressa.no/nyheter/trondheim/2017/05/27/En-fest-for-smeder-14787562.ece"}, {"field": "urlhash", "value": "f4822bcd3f6389c00b15470f8683d74207b07f82"}], "score": 0.790628, "siteId": "9222270286501375973", "id": "f4822bcd3f6389c00b15470f8683d74207b07f82"}

