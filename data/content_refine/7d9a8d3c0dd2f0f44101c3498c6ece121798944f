{"fields": [{"field": "modifiedtime", "type": "time", "value": "2014-02-02T17:39:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "M\u00f8belverkstedet til snekkermester Anne Cathrine Hagen i Oslo er fullt av gamle trem\u00f8bler \u2013 blant annet stoler i bj\u00f8rk fra tidlig 1800-tall, en nedslitt, antikk barnegyngestol, et forgylt lite pyntebord.", "- Jeg sammenligner vedlikehold av trem\u00f8bler med \u00e5 vaske kl\u00e6r. Du har for eksempel finvask, ullvask og ulike temperaturer, sier hun.", "Hyller og skap er fulle av produkter som passer til treslag med forskjellige historier. Men ett r\u00e5d er viktigst f\u00f8r du kommer s\u00e5 langt:", "M\u00f8belsnekker Anne Cathrine Hagen, som er laugsformann i snekkerlauget i Oslo. Foto: Vegard Gr\u00f8tt- Ikke vask gamle trem\u00f8bler for mye med s\u00e5pe og vann, instruerer Hagen.", "Forgylte m\u00f8bler og s\u00e5kalte \u00abkineserier\u00bb \u2013 gamle dekorasjoner med kinesiske motiver \u2013 t\u00e5ler ikke vann i det hele tatt. \u201dVaskeslitasje\u201d er et begrep i bransjen. De som er for ivrige med vaskekluten f\u00e5r m\u00f8bler med mer eller mindre avslitt lakk, og forgyllingen kan l\u00f8se seg opp.", "Les ogs\u00e5: Huset fra 1936 har aldri blitt pusset opp", "Snekkermesteren viser frem en stol i lyst tre.", "- Denne er skjellakkbehandlet, forteller hun og drar en bomullspad med spesialrengj\u00f8ringsmiddel over stolen, f\u00f8r hun p\u00e5f\u00f8rer et tynt lag ny skjellakk.", "Skjellakkbehandling var vanlig p\u00e5 m\u00f8bler frem til og med f\u00f8rste verdenskrig. S\u00e5 overtok celluloselakk.", "Prinsippene for vedlikehold er like: Vann og s\u00e5pe b\u00f8r bare brukes n\u00e5r overflaten er skitten, og du b\u00f8r t\u00f8rke av godt med en t\u00f8rr fille etterp\u00e5, s\u00e5 vannet ikke f\u00e5r tid til \u00e5 skade lakken. Ny lakkering b\u00f8r skje hos fagpersoner.", "Det er hovedsakelig moderne, industrilakkerte m\u00f8bler som t\u00e5ler vann og s\u00e5pe. M\u00f8bler fra 60-og 70-tallet kan by p\u00e5 problemer, fordi det kan v\u00e6re vanskelig \u00e5 si hvordan de er behandlet tidligere, og hvor mye de t\u00e5ler.", "Hovedpoenget er klart:", "- Er du usikker p\u00e5 hva du skal gj\u00f8re, er det best ikke \u00e5 gj\u00f8re noen ting, sier Hagen, men forteller at st\u00f8vt\u00f8rking med t\u00f8rr klut alltid g\u00e5r an.", "- P\u00e5 m\u00f8bler med skjellakk eller lakk finnes gode rensemidler, sier hun, og anbefaler et merke som heter Centurio.", "Artikkelen fortsetter under bildet", "FORGYLT: Hvis du vasker forgylte m\u00f8bler med vann, kan forgyllingen l\u00f8se seg opp.", "FOTO: VEGARD GR\u00d8TT", "Men hva hvis treverket har skader? Vannringer, slitasje og flekker kan fjernes med overflatebehandling. Frister det \u00e5 slipe ned m\u00f8belet? Anne Cathrine Hagen hytter med pekefingeren.", "- V\u00e6r forsiktig med sandpapir p\u00e5 gamle trem\u00f8bler, sier hun.", "Det kan v\u00e6re vanskelig \u00e5 vite om bordflaten er heltre eller overflatefinert. Fin\u00e9rt treverk skal ikke slipes ned. Hvis du sliper ned et fin\u00e9rt bord, kan du komme gjennom det fine treverket og ned til fin\u00e9rplaten under. Da er bordet \u00f8delagt. Et solid bord i heltre greier du imidlertid neppe \u00e5 skade ved nedsliping. Slip da alltid i treretningen.", "SKJELLAKK: Hagen blander selv ut skjellakk, som lages av harpiks utsondret av lakkskjoldlus. Harpiksen kommer i flak som l\u00f8ses opp i sprit.", "FOTO: VEGARD GR\u00d8TT", "Leif Augustin er grunnlegger av Alanor, som leverer produkter for overflatebehandling til fargehandlere og byggevarekjeder i Norge. Han frar\u00e5der ogs\u00e5 \u00e5 slipe eller \u00e5 bruke maling- og lakkfjerning p\u00e5 gamle originaloverflater.", "- Pr\u00f8v f\u00f8rst \u00e5 redde det som er. Et gammelt m\u00f8bel skal se ut som det er brukt, da bevarer man verdien, sier han.", "Hvis trem\u00f8blene bare trenger en oppfriskning, anbefaler han \u00e5 rense og vokse dem.", "- Det er ikke s\u00e5 komplisert bare man l\u00e6rer seg knepene, mener han.", "Fremgangsm\u00e5ten er som f\u00f8lger: Rens med spesialrensemiddel og voksfjerner. T\u00f8rk godt av, la st\u00e5 til neste dag. P\u00e5f\u00f8r antikkvoks med spesialst\u00e5lull, vent noen timer og poler med en bomullsklut for \u00e5 f\u00e5 fin glans.", "Les ogs\u00e5:", "Disse materialene kan \u00f8ke sjansen for kjapt salg", "Slik vil de f\u00e5 deg til \u00e5 kj\u00f8pe bolig n\u00e5", "Olje, voks og lakk er de vanligste overflatebehandlingene, men hva du b\u00f8r gj\u00f8re, vil variere ut fra hvordan treverket er behandlet fra f\u00f8r. Det som er oljebehandlet f\u00f8r, kan gjerne oljebehandles igjen. Vokse kan du gj\u00f8re p\u00e5 alle m\u00f8bler, men hvis m\u00f8blene er vokset, m\u00e5 du ikke lakkere eller olje hvis du ikke er sikker p\u00e5 at du har fjernet voksen helt f\u00f8rst. Hagen anbefaler olje fremfor lakk eller voks.", "VEDLIKEHOLD: Med voks, olje eller lakk kan gamle trem\u00f8bler f\u00e5 nytt liv.", "VEGARD GR\u00d8TT- Voks kan v\u00e6re vanskelig \u00e5 f\u00e5 bort. Lakk fases ut p\u00e5 grunn av milj\u00f8skader, sier hun.", "Hvis du likevel \u00f8nsker \u00e5 vokse, kan det v\u00e6re lurt \u00e5 olje f\u00f8rst.", "- Voksen t\u00f8rker ut, da er det ikke s\u00e5 lekkert lenger, sier hun.", "Generelt har hun to r\u00e5d til overflatebehandling:", "- Tynne str\u00f8k er bedre enn tykke.", "Og:", "- Gni godt over med en myk b\u00f8rste etterp\u00e5, for \u00e5 b\u00f8rste opp glansen.", "Og et sikkerhetsr\u00e5d hvis du skal olje:", "- Heng fillene ut til t\u00f8rk, ikke kr\u00f8ll dem sammen i s\u00f8ppelen. De er nemlig selvantennelige inntil de har t\u00f8rket. N\u00e5r oljen har herdet, kan du kaste dem i s\u00f8ppelen, forteller Hagen.", "Artikkelen fortsetter under bildet", "UTSTYRET I ORDEN: Mange ulike produkter skal til for \u00e5 gi ulike trem\u00f8bler den behandlingen de trenger.", "VEGARD GR\u00d8TT", "Og hvis m\u00f8blene fortsatt skulle se litt skitne og slitt ut, kan du alltids kalle det patina: Alt det som har skjedd med m\u00f8belet siden det var nytt, av slitasje, nedbryting og skitt.", "- Patina er n\u00e5r du kan se spor etter en kj\u00e6rlig bestefarsh\u00e5nd over rygglenet, sier Hagen, og drar h\u00e5nden over en stolrygg som skal ha v\u00e6rt r\u00f8d en gang, men som n\u00e5 er slitt ned til ubehandlet tre. Hun mener det er greit at gamle m\u00f8bler ikke ser helt str\u00f8kne ut.", "- Hvis man ikke er sjenert av at det ser stygt ut, beh\u00f8ver man ikke gj\u00f8re s\u00e5 mye, sier hun.", "M\u00f8belets alder leder deg p\u00e5 riktig rengj\u00f8ringsvei. Her er noen tommelfingerregler.", "Frem til f\u00f8rste verdenskrig: Sannsynligvis skjellakkbehandlet. Ikke bruk vann/s\u00e5pe.", "Mellomkrigstiden: Trolig cellulosebehandlet. Ikke bruk vann/s\u00e5pe.", "Etter andre verdenskrig: Moderne industrilakkerte m\u00f8bler, de fleste t\u00e5ler vann/s\u00e5pe.", "60-70-tallet/retro: En vanskelig gruppe. V\u00e6r forsiktig. T\u00f8rk godt hvis du har brukt vann.", "1. Rens m\u00f8belet f\u00f8rst. Bruk spesialst\u00e5lull og m\u00f8belrens, g\u00e5 l\u00f8st over treverket. Bruk ikke vann eller white spirit, som kan \u00f8delegge overflaten.", "2. T\u00f8rk godt av med rene, t\u00f8rre kluter mens overflaten enn\u00e5 er fuktig. T\u00f8rk i \u00e9n retning og forny kluten, slik at du ikke t\u00f8rker st\u00f8v og m\u00f8kk rundt i ring.", "3. La st\u00e5 til neste dag, da har l\u00f8semidlene fordampet. Hvis du n\u00e5 ser sm\u00e5 riper, finnes det penner som kan retusjere dem. Velg en fargenyanse som er litt m\u00f8rkere enn treverket.", "4. Voks treverket. Velg en antikkvoks som har tiln\u00e6rmet samme farge som treverket. Jobb voksen godt inn i underlaget med spesialst\u00e5lull.", "5. Vent noen timer eller til dagen etterp\u00e5. Poler med en bomullsklut eller en myk b\u00f8rste, da f\u00e5r du fin glans.", "(Kilde: Leif Augustin, Alanor)", "FOTO: FOTO:"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "942f5cb869664bb87d350eca7afbcf7f8f990de7655fd4951e973507940471e3"}, {"field": "createtime", "value": "2017-04-20T20:31:30.000Z"}, {"field": "description", "value": "Kan du bevaringsknepene, har du m\u00f8blene lenger."}, {"field": "dominantimage", "value": "http://www.adressa.no/incoming/article9055673.ece/ALTERNATES/w980-default/riks000648967-SqXQuNi0CD.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d9a8d3c0dd2f0f44101c3498c6ece121798944f.jpg?5999c649"}, {"field": "dominantthumbnaildimensions", "value": "300x169"}, {"field": "heading", "value": ["Slik bevarer du trem\u00f8blene dine -adressa.no", "Lakktyper", "Rolig med sandpapiret!", "Overflatebehandling", "Patina", "Rengj\u00f8ring av gamle m\u00f8bler", "Slik vokser du"]}, {"field": "id", "value": "7d9a8d3c0dd2f0f44101c3498c6ece121798944f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["m\u00f8bel", "vann", "gamle trem\u00f8bler", "voks"]}, {"field": "kw-entity", "value": ["alanor", "centurio", "vaskeslitasje"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["anne cathrine hagen", "vegard gr\u00f8tt", "leif augustin"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9055673.ece/ALTERNATES/w980-default/riks000648967-SqXQuNi0CD.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik bevarer du trem\u00f8blene dine"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9055681.ece"}, {"field": "pageclass", "value": ["article"]}, {"field": "publishtime", "value": "2014-02-02T17:39:24.000Z"}, {"field": "recs-articleid", "value": "9055681"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-02-02T17:39:24.000Z"}, {"field": "recs-rawtitle", "value": "Slik bevarer du trem\u00f8blene dine -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Kan du bevaringsknepene, har du m\u00f8blene lenger."}, {"field": "thumbnail", "value": "http://content-thumbnail.cxpublic.com/content/thumbnail200x150/7d9a8d3c0dd2f0f44101c3498c6ece121798944f.jpg?5999c649"}, {"field": "thumbnailfullheightdimensions", "value": "200x1918"}, {"field": "timestamp", "value": "2017-08-20T17:26:33.000Z"}, {"field": "title", "value": "Slik bevarer du trem\u00f8blene dine"}, {"field": "url", "value": "http://www.adressa.no/forbruker/hjem/article9055681.ece"}, {"field": "urlhash", "value": "7d9a8d3c0dd2f0f44101c3498c6ece121798944f"}], "score": 0.8802136, "siteId": "9222270286501375973", "id": "7d9a8d3c0dd2f0f44101c3498c6ece121798944f"}

