{"fields": [{"field": "modifiedtime", "type": "time", "value": "2012-04-23T19:01:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DE HAR ALLEREDE jobbet i et halvt \u00e5rs tid. Med kalkyler, analyser, forretningsplaner. Men n\u00e5 n\u00e6rmer d-dag seg med stormskritt. 6. juledag skal de holde avskjedskonsert som dansebandet After Dark. 18. januar 1992 skal de gjenoppst\u00e5 , med konsert p\u00e5 den samme nattklubben - og utgivelsen av singlen \u00abFlamma\u00bb.", "De har pr\u00f8vd ut noen l\u00e5ter p\u00e5 norsk. \u00abI believe\u00bb har de spilt endel p\u00e5 dansetilstelninger under den nye tittelen \u00abRai Rai\u00bb og f\u00e5tt bra respons. Lite blir overlatt til tilfeldighetene. De jobber med forretningsplaner og har s\u00f8kt om utviklingst\u00f8tte - og de har faktisk f\u00e5tt innvilget n\u00e6ringsutviklingsmidler fra Nord-Tr\u00f8ndelag fylke. Et hovedpunkt i bandets f\u00f8rste fem\u00e5rsplan er at de skal v\u00e6re et landskjent band i l\u00f8pet av disse \u00e5rene. P\u00e5 den veien teller b\u00e5de de sm\u00e5 og de store skritt. Gjengen har ikke mange ytre r\u00e5dgivere. De hjelper hverandre. De \u00f8ver og \u00f8ver. Og ikke bare p\u00e5 musikken. Blikket skal alltid rettes mot publikum. Alle som studerer sine egne sko p\u00e5 \u00f8vingene f\u00e5r straks fyrop fra medmusikantene. Men det var \u00e9n ting: dette med navnet. Et folkelig norskspr\u00e5klig rockeband tuftet p\u00e5 tradisjonene fra de st\u00f8rste Namsos-rockerne kan ikke hete After Dark.", "DE HAR KRANGLET i m\u00e5nedsvis allerede, men n\u00e5 er d-dag snart bare en juleferie unna. Fornorskningen Svarta Natta blir oppfattet som for depressiv. En litt forfinet variant med After d'Arc blir av kanskje enda mer forst\u00e5elige grunner forkastet. De seks guttene har mye h\u00e5r,og n\u00e5 sitter de og river seg i det.", "- \u00c6 har det. Sier vokalist Bjarne Br\u00f8ndbo. - Det m\u00e5 rett og slett v\u00e6re det det e.", "- Da m\u00e5 i s\u00e5 fall skrive det p\u00e5 en spesiell m\u00e5te, sier lillebror Eskil", "- Med initialer, foresl\u00e5r keyboardmester Terje Tranaas.", "- Det m\u00e5 v\u00e6re med store bokstaver, sier gitarist og l\u00e5tskriver Frode Viken.", "- Skal det v\u00e6re med eller uten punktum etter hver bokstav, sp\u00f8r bassist og typograf Eivind Berre.", "Diskusjonen varer langt inn i svarte natta. Og over i den neste. Men 18. januar feirer D.D.E. sin f\u00f8dsel.", "DE STORE D-ERS tidsalder er over. Men ikke helt. Den st\u00f8rste selgeren i Norge i 2001 er en samleplate med DumDum Boys. Og innen Morten Abel fikk fart p\u00e5 salget av sin nye cd var D.D.E. med \u00abVi ska f\u00e6st aill mot aill\u00bb det eneste norske orkester som hadde n\u00e5dd kravet til platinaplate (50 000 solgte) med en cd med nyskrevet musikk.", "Bandet p\u00e5 syv sitter sammen med Adresseavisen hjemme hos plateselskapsjefen Gunnar Hordvik og feirer trofeet, beviset p\u00e5 at bandet holder seg i det absolutte tetskikt i norsk underholdningsindustri. Eller snarere: Det er ett av bevisene. Et annet er at bandet, n\u00e5r 2001 eroppgjort, vil ha spilt 100 konserter med over 1100 publikummere i gjennomsnitt. De vil alts\u00e5 ha spilt for et publikum p\u00e5 over 110 000 n\u00e5r juleturn\u00e8en sammen med Knutsen og Ludvigsen og Tore Str\u00f8m\u00f8y som, starter i Skien s\u00f8ndag, er ferdig rett f\u00f8r jul.", "I L\u00d8PET AV DE TI \u00c5RENE bandet har eksistert har de holdt 1000 konserter. Det blir nesten en konsert hver tredje dag som gjennomsnitt. Det er ikke spesielt lite. Det er ikke spesielt mange deler av Norge D.D.E. ikke kjenner. Det er ikke spesielt mange folk i Norge som ikke kjenner D.D.E. heller, som ikke har en mening om bandet.", "- Det er morsomt \u00e5 tenke p\u00e5 at vi hadde disse klare m\u00e5lene for ti \u00e5r siden. Og at vi lyktes, sier vokalist Bjarne Br\u00f8ndbo. I dag er det 20 personer som har sin hovedinntekt av D.D.E.", "- Bortsett fra god planlegging, hva er s\u00e5 de viktigste suksessfaktorene?", "- Jeg tror en veldig viktig del er stayerevnen. For det andre har vi meloditeften til Frode Viken. For det tredje har vi personkjemien i bandet. For det fjerde har vi m\u00e6 som frontmann, oppsummerer Bjarne n\u00f8kternt.", "- Bandet har aldri v\u00e6rt i n\u00e6rheten av \u00e5 bli oppl\u00f8st?", "- Jeg begynte jo i 1982, den siste som ble med. Etter noen dager i D.D.E. satt jeg vettskremt i hj\u00f8rnet og tenkte at dette kommer umulig til \u00e5 holde i mange uker - utbl\u00e5sninger var daglige. S\u00e5 skj\u00f8nte jeg at nettopp det er styrken, sier Arnt Egil R\u00e5nes.", "- Ja, vi hadde en real utlufting fra Stj\u00f8rdal og inn i dag, istemmer Frode Viken. Frode er den eldste og mest erfarne i bandet. S\u00f8nnen Daniel er med i et av de mest lovende yngre Namsos-bandene, Nullskattesnylterne. Men det er ganske mye lenger vei fra ingenting og opp i v\u00e5re dager.", "N\u00e5 er vel bare to grupper p\u00e5 tilsvarende niv\u00e5 som dem, Hellbillies og Ole Ivars. Mange norske artister f\u00e5r stor kommersiell utttelling p\u00e5 en enkelt cd, for s\u00e5 \u00e5 forsvinne.", "- S\u00e5 mange gj\u00f8r ting i feil rekkef\u00f8lge n\u00e5, de bygger ikke opp karrierer.", "Sier de som virkelig har gjort det. Som har levd med harrystempel og det som verre er, men som er de som har overlevd dette merkelige ti\u00e5ret med s\u00e5 mange vyer og h\u00f8ye ambisjoner i norsk popul\u00e6rmusikk. Og n\u00e5 planlegges alts\u00e5 jubileet. Det blir nok en samleplate i v\u00e5r. Men alle planer for jubileusm\u00e5ret blir presentert i Namsos. 18. januar, selvf\u00f8lgelig."]}, {"field": "category0", "value": "kultur"}, {"field": "contenthash", "value": "42befb60623f7440f103a168e2c77f29c91be03667a1c1a20ee21f3713b37ab0"}, {"field": "createtime", "value": "2017-04-30T17:11:01.000Z"}, {"field": "description", "value": "Det er november 1991. Norsk pop er dominert av de store d-er: Dance With a Stranger, deLillos og DumDum Boys. I Namsos sitter en gjeng og legger slagplanen for det store gjenommbruddet."}, {"field": "dominantimage", "value": "http://www.adressa.no/incoming/article1036248.ece5/ALTERNATES/w980-default/ver2%20DDEinni"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66cbc8296a28d4d1b0c610f61d37280757fc0637.jpg?5964ef8c"}, {"field": "dominantthumbnaildimensions", "value": "300x169"}, {"field": "heading", "value": "Snart ti \u00e5r siden d-dagen -adressa.no"}, {"field": "id", "value": "66cbc8296a28d4d1b0c610f61d37280757fc0637"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["bandet", "svarte natta", "dag", "norsk"]}, {"field": "kw-entity", "value": ["eivind berre", "nullskattesnylterne", "eskil", "hellbillies og ole ivars", "knutsen og ludvigsen", "after dark", "flamma", "dumdum boys", "svarta natta", "rai rai", "with", "arc", "norge d.d.e.", "stranger", "adresseavisen"]}, {"field": "kw-location", "value": ["daniel", "namsos", "stj\u00f8rdal", "skien", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["frode viken", "bjarne br\u00f8ndbo", "terje tranaas", "arnt egil r\u00e5nes", "ole ivars", "gunnar hordvik", "tore str\u00f8m\u00f8y", "morten abel"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1036248.ece5/ALTERNATES/w980-default/ver2%20DDEinni"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Snart ti \u00e5r siden d-dagen"}, {"field": "og-type", "value": "article"}, {"field": "og-url", "value": "http://www.adressa.no/kultur/article189589.ece"}, {"field": "pageclass", "value": ["article"]}, {"field": "publishtime", "value": "2001-12-01T11:26:43.000Z"}, {"field": "recs-articleid", "value": "2805658"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-12-01T11:26:43.000Z"}, {"field": "recs-rawtitle", "value": "Snart ti \u00e5r siden d-dagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er november 1991. Norsk pop er dominert av de store d-er: Dance With a Stranger, deLillos og DumDum Boys. I Namsos sitter en gjeng og legger slagplanen for det store gjenommbruddet."}, {"field": "thumbnail", "value": "http://content-thumbnail.cxpublic.com/content/thumbnail200x150/66cbc8296a28d4d1b0c610f61d37280757fc0637.jpg?5964ef8c"}, {"field": "thumbnailfullheightdimensions", "value": "200x1450"}, {"field": "timestamp", "value": "2017-07-11T15:32:28.000Z"}, {"field": "title", "value": "Snart ti \u00e5r siden d-dagen"}, {"field": "url", "value": "http://www.adressa.no/kultur/article189589.ece"}, {"field": "urlhash", "value": "66cbc8296a28d4d1b0c610f61d37280757fc0637"}], "score": 0.6568103, "siteId": "9222270286501375973", "id": "66cbc8296a28d4d1b0c610f61d37280757fc0637"}

