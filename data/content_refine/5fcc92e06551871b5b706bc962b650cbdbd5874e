{"fields": [{"field": "modifiedtime", "type": "time", "value": "2012-06-19T05:01:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I G\u00c5R VAR DET St. Jean de Pied de Port i Frankrike. I sin tid hovedstad i Navarra, fortsatt en slags spesiell miks hvor innbyggerne snakker b\u00e5de baskisk og fransk. En idyllisk liten fjellandsby hvor man kunne sitte p\u00e5 en uterestaurant og kikke ned p\u00e5 sprelske \u00f8rreter i elva som deler byen i to. Ettermiddagen ble brukt til \u00e5 vandre s\u00e5 langt det var mulig \u00e5 komme f\u00f8r solen gikk ned og h\u00f8sttemperaturen trakk seg inn i kropp og sjel. Et vertshus b\u00f8d p\u00e5 overnattingsmuligheter, og i tidlige morgentimer, etter en frokost med skinke, olivenolje og br\u00f8d, var jeg i gang igjen. I dag skal jeg krysse Pyreneene.", "800 kilometer igjen", "Pilegrimsstien har tatt av fra bilveien og snor seg inn mellom markerte trestammer. Sikten gj\u00f8r at det gjelder \u00e5 tr\u00e5 varsomt. Forsiktige skritt og lave stemmer foran meg r\u00f8per retningen. Her og der bekrefter gule piler risset inn i steiner, tr\u00e6r eller malt p\u00e5 skilt at det er rett vei. Jeg f\u00f8lger \u00abEl Camino de Santiago\u00bb, pilegrimsruten til den hellige byen Santiago de Compostela. Det er 800 kilometer igjen \u00e5 g\u00e5, men jeg har ikke tenkt \u00e5 ta hele turen. Klarer du 100 kilometer har du gjort deg fortjent til pilegrimsbeviset \u00abCompostelana\u00bb. Det f\u00e5r holde. Og s\u00e5 er det jo lov \u00e5 ta buss, sykkel, hest eller andre fremkomstmidler et stykke av veien.", "P\u00e5 fjellpassets h\u00f8yeste punkt, Alto de Iba\u00f1eta p\u00e5 1057 meter over havet, splittes som ved et under t\u00e5ken av varme solstr\u00e5ler. Et moderne kapell ligger i en sving der vei og sti igjen m\u00f8tes. P\u00e5 bakken st\u00e5r en rekke sm\u00e5 trekors med navn og hilsener, en takk fra pilegrimer som har klart \u00e5 ta seg over fra fransk til spansk side av Pyreneene. Herfra g\u00e5r det bare en vei, nedover og bortover, i retning Santiago. Den verste biten er unnagjort.", "Merci, Saint Jacques", "Et ungt, fransk par holder hverandre i hendene, kneler og planter sitt lille trekors. Jaqueline og Andr\u00e9 har bestemt seg for \u00e5 ta pilegrimsleden som bryllupsreise. \u00abMerci Saint Jacques\u00bb st\u00e5r det p\u00e5 trekorset de etterlater seg. \u00abTakk, hellige Jakob\u00bb.", "De er ikke katolikker, betror de meg. Det er ikke det dette handler om. I en verden hvor alt blir bare mer og mer turbulent f\u00f8lte de imidlertid behov for \u00e5 finne roen, seg selv og samtidig starte sin ekteskapelige livsreise p\u00e5 en helt spesiell m\u00e5te. En annerledes opplevelse, en tur de tror vil ha betydning for hvordan deres egen fremtid og forhold blir.", "Like bortenfor stopper en hvit bil med danske skilter. Et eldre ektepar i sporty sko og kl\u00e6r jumper ut. Sveiper rundt kapellet og korsene. Tar en svipptur opp stien for \u00e5 se p\u00e5 varden til minne om soldaten Roland. Knipser raskt noen bilder av hverandre f\u00f8r de kj\u00f8rer videre. Danskene er ogs\u00e5 p\u00e5 pilegrimstur, men har ikke tid til \u00e5 ta den til fots. De har bare tre ferieuker til disposisjon, og skal jo oppleve litt av Frankrike og Tyskland p\u00e5 hjemturen ogs\u00e5, m\u00e5 vite. Men pilegrimsleden til Santiago har de h\u00f8rt s\u00e5 mye om, og snakket om \u00e5 pr\u00f8ve selv i mange \u00e5r, s\u00e5 n\u00e5r de n\u00e5 f\u00f8rst er p\u00e5 disse kanter, tar de med seg deler av den. Mest for fotoalbumet de skal vise frem for vennene hjemme, f\u00e5r jeg inntrykk av.", "Silkemyk skogbunn", "De neste kilometerne ned fra fjellet f\u00f8lger jeg stien gjennom en tett skog. N\u00e5leteppet fra barn\u00e5ler som har falt ned h\u00f8st etter h\u00f8st i kanskje hundre \u00e5r gj\u00f8r underlaget silkemykt \u00e5 tr\u00e5 p\u00e5. Skogen er n\u00e6rmest trolsk, og stemningen forsterkes av t\u00e5kedottene som n\u00e5 er i ferd med \u00e5 gi tapt for formiddagssolen.", "Lenger ned blir det mer steinete, f\u00f8r landskapet vider seg ut. Blomsterprakten og farvene er imponerende. Her og der ligger en gr\u00f8nnsakhage eller en liten vinmark. H\u00f8ye klostermurer og kirket\u00e5rn reiser seg foran meg. F\u00f8rste stoppested p\u00e5 spansk grunn, og nok et hellig sted. Colegiata-klosteret i Roncesvalles var et av de st\u00f8rste overnattingssteder for pilegrimene som tok den franske Aragon-ruten. Det var like i n\u00e6rheten her at den tapre soldat Roland i h\u00e6ren til Charles den store (Carlemagno) bl\u00e5ste i sitt horn s\u00e5 alt for sent til at kongen kunne komme til unnsetning.", "En sted \u00e5 v\u00e6re trygg", "Da b\u00f8lgen av pilegrimer tok av etter ryktene om at man hadde funnet levningene av hellige Jakob i Santiago, grodde det raskt opp sm\u00e5 byer rundt de fleste av stoppestedene langs pilegrimsleden. Roncesvalles er et av disse. Et sted \u00e5 slappe av, et sted \u00e5 f\u00f8le seg trygg. Ogs\u00e5 p\u00e5 den tid var veifarende utsatt for plyndringer. Det sies at kongen av Aragon, Sancho Mayor, utmeislet pilegrimsleden nettopp for \u00e5 gi de reisende trygghet, men ogs\u00e5 for \u00e5 f\u00e5 kontroll over pengestr\u00f8mmen. Pilegrimene var den tids turister. Og som i dag kom de fra hele verden, og mange brakte gaver, penger og verdifulle gjenstander med seg.", "Jeg sikrer meg stempel i pilegrimspasset f\u00f8r ferden videre g\u00e5r mot Pamplona. Ikke for \u00e5 l\u00f8pe foran oksene, men for \u00e5 f\u00f8lge pilegrimsleden som romerne d\u00f8pte Melkeveien, veien som stjernetegnet pekte ut, i retning mot der den kjente verden p\u00e5 den tid sluttet, Cape Finisterre.", "Dagen ender som planlagt opp i dronningenes by Puente La Reina. \u00c5 sitte p\u00e5 den magiske steinbroen Puente de los Peregrinos over elven Arga i solnedgangen veier opp for alle gnags\u00e5r og \u00f8mme muskler som er p\u00e5dratt p\u00e5 ferden dit. Min dag som pilegrim f\u00e5r en fin slutt. En annen gang fullf\u00f8rer jeg kanskje ferden videre helt til Santiago, for \u00e5 se stedet der levningene etter apostelen Jakob ligger og for \u00e5 h\u00f8re om mirakelet som skjedde da jomfru Maria viste seg p\u00e5 himmelen."]}, {"field": "category0", "value": "forbruker"}, {"field": "contenthash", "value": "e984c7813939d54d0cb8505867da6ac8c8e58cf15e0a8ddee51b6f33c600c2fd"}, {"field": "createtime", "value": "2017-07-11T11:30:23.000Z"}, {"field": "description", "value": "RONCESVALLES: Morgent\u00e5kens vattdotter henger nedover fjellsidene. Midtlinjen p\u00e5 asfalten foran oss forsvinner inn i et duggv\u00e5tt gr\u00e5tt teppe. Jeg er pilegrim for en dag, og m\u00e5 ha hjelp for \u00e5 finne retningen."}, {"field": "dominantimage", "value": "http://www.adressa.no/incoming/article1032865.ece5/ALTERNATES/w980-default/ver2%20pilegrim"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fcc92e06551871b5b706bc962b650cbdbd5874e.jpg?5964b6cf"}, {"field": "dominantthumbnaildimensions", "value": "300x169"}, {"field": "heading", "value": "Pilegrim i Pyreneene -adressa.no"}, {"field": "id", "value": "5fcc92e06551871b5b706bc962b650cbdbd5874e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-company", "value": "colegiata"}, {"field": "kw-concept", "value": ["ferden videre", "dag", "vei", "pilegrimsleden", "pilegrim", "sted"]}, {"field": "kw-entity", "value": ["jaqueline og andr\u00e9", "jakob", "carlemagno", "arga", "charles", "st. jean de pied", "peregrinos", "saint jacques", "el camino de santiago", "alto de iba\u00f1eta", "frankrike og tyskland", "melkeveien", "pyreneene", "port", "compostelana", "cape finisterre", "maria"]}, {"field": "kw-location", "value": ["navarra", "pamplona", "frankrike", "puente la reina", "santiago", "roncesvalles", "el camino", "aragon", "santiago de compostela", "roland"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1032865.ece5/ALTERNATES/w980-default/ver2%20pilegrim"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pilegrim i Pyreneene"}, {"field": "og-type", "value": "article"}, {"field": "og-url", "value": "http://www.adressa.no/forbruker/article217503.ece"}, {"field": "pageclass", "value": ["article"]}, {"field": "publishtime", "value": "2001-10-20T13:54:10.000Z"}, {"field": "recs-articleid", "value": "2834306"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-10-20T13:54:10.000Z"}, {"field": "recs-rawtitle", "value": "Pilegrim i Pyreneene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "RONCESVALLES: Morgent\u00e5kens vattdotter henger nedover fjellsidene. Midtlinjen p\u00e5 asfalten foran oss forsvinner inn i et duggv\u00e5tt gr\u00e5tt teppe. Jeg er pilegrim for en dag, og m\u00e5 ha hjelp for \u00e5 finne retningen."}, {"field": "thumbnail", "value": "http://content-thumbnail.cxpublic.com/content/thumbnail200x150/5fcc92e06551871b5b706bc962b650cbdbd5874e.jpg?5964b6cf"}, {"field": "thumbnailfullheightdimensions", "value": "200x1359"}, {"field": "timestamp", "value": "2017-07-11T11:30:23.000Z"}, {"field": "title", "value": "Pilegrim i Pyreneene"}, {"field": "url", "value": "http://www.adressa.no/forbruker/article217503.ece"}, {"field": "urlhash", "value": "5fcc92e06551871b5b706bc962b650cbdbd5874e"}], "score": 1.0052488, "siteId": "9222270286501375973", "id": "5fcc92e06551871b5b706bc962b650cbdbd5874e"}

