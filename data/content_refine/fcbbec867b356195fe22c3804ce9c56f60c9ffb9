{"fields": [{"field": "modifiedtime", "type": "time", "value": "2013-06-29T11:31:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["wenche fuglehaug", "\u00f8yvind nordli"]}, {"field": "body", "value": ["Saken oppdateres.", "Det regner i Skien, b\u00f8tter ned.", "Vi parkerer i en bakg\u00e5rd mellom Tuftebygget og den lokale Meny-butikken.", "Inn en d\u00f8r, opp en trapp og forbi et b\u00f8ttekott. Og der er kontoret til Yngvar Borgersen. Romslig og hyggelig, men enkelt. Ingen fancy resepsjon, ingen kule m\u00f8bler, ingen dyr kunst p\u00e5 veggene. Her kan ingen tro at en mangemillion\u00e6r jobber.", "Og hvorfor er han i det hele tatt p\u00e5 jobben denne regnv\u00e6rsdagen? Og ikke p\u00e5 en solfylt \u00f8y i Det indiske hav? Hvorfor slanger han seg ikke p\u00e5 en solseng og koser seg med paraplydrinker eller en god Chablis? Hvorfor ikke v\u00e6re en bekymringsl\u00f8s nyter istedenfor en pliktoppfyllende yter? Yngvar Borgersen vant tross alt 102.599.010 kroner p\u00e5 Eurojackpot for \u00e5tte uker siden.", "Skjer det ingenting med mennesker n\u00e5r de plutselig og uventet f\u00e5r s\u00e5 mange penger mellom hendene?", "- Jeg tror p\u00e5 verdien av gode hverdager. Jeg hadde et godt liv f\u00f8r 3. mai, og har det n\u00e5. Hvorfor gj\u00f8re de store forandringene? sier han til Aftenposten.no.", "Fredag 3. mai, Oriental House, Istanbul. Yngvar Borgersen er litt sliten etter en lang dag. Han er p\u00e5 forretningsreise og har med seg syv kunder fra G\u00e4vle i Sverige. Middag og godt drikke inntas mens alle underholdes av et forrykende, kulturelt show. Borgersen har lagt igjen mobiltelefonen sin p\u00e5 hotellrommet.", "- Jeg kom tilbake dit f\u00f8r midnatt, og s\u00e5 jeg hadde et ubesvart anrop, et Hamar-nummer. Jeg trodde det var fra kameraten min som bor der, og som jeg jevnlig har kontakt med p\u00e5 telefonen. Ogs\u00e5 kona Berit hadde v\u00e6rt p\u00e5 tr\u00e5den, men han ville ikke ringe tilbake og vekke henne.", "Dagen etter. Borgersen og kundene er p\u00e5 vei i maxitaxi til sightseeing i Bosporos. Telefonen ringer: \u00abHei, det er Roar J\u00f8dahl fra Norsk Tipping. Snakker jeg med Yngvar Borgersen? Sitter du godt?\u00bb", "Han sitter godt nok der i setet da beskjeden kommer om at han har vunnet tidenes st\u00f8rste lottogevinst i Norge: 102.599.010 kroner...", "- Jeg fikk g\u00e5sehud, og s\u00e5 en umiddelbar f\u00f8lelse av glede og frykt. Summen er s\u00e5 gedigen, s\u00e5 enormt stor. To, fem og 20 millioner kroner er mye penger, men samtidig h\u00e5ndterbart. Mer enn 100 millioner er s\u00e5pass mye at det er ufattelig og vanskelig \u00e5 ha oversikt og kontroll over, sier han.", "Hva ville du gjort med hundre millioner? Skriv i debattfeltet nederst i saken.", "Roar J\u00f8dahl har jobbet i en \u00e5rrekke i Norsk Tipping. Han er en av \u00e5tte p\u00e5 Hamar som bytter p\u00e5 \u00e5 bringe ut gledesbudskapet til nybakte million\u00e6rer. Flere hundre ganger har kommunikasjonsr\u00e5dgiveren ringt vinnerne, men n\u00e5 var det en helt spesiell \"julaften\". Aldri hadde gevinsten v\u00e6rt p\u00e5 over 100 millioner kroner.", "Fredag kveld ble til l\u00f8rdag. S\u00e5, endelig, var det noen som svarte i den andre enden av telefonen.", "- Han tok ikke av. Var ganske rolig. I hvert fall til at det var s\u00e5 mange penger, sier J\u00f8dahl.", "Han har nemlig opplevd hele f\u00f8lelsesregisteret.", "- Noen har sjekket kupongen f\u00f8r vi ringer og venter bare p\u00e5 den endelige bekreftelsen. Andre tror det er \u00abOnkel Tor\u00bb\" i familien som ringer for \u00e5 bl\u00f8ffe. Noen blir s\u00e5 glade at de gr\u00e5ter, de kan knapt vente p\u00e5 \u00e5 ringe n\u00e6r familie eller venner for \u00e5 fortelle hva som har skjedd.", "Flere av telefonsamtalene vil han aldri glemme. I hvert fall ikke mannen som fortalte at han dagen etter skulle i gjeldsm\u00f8te med banken. Hans \u00f8konomiske situasjon sto og vippet p\u00e5 kanten av stupet. Mannen var i ferd med \u00e5 miste b\u00e5de hus og hjem. F\u00f8r alle lottotallene plutselig gikk inn. Han ba Norsk Tipping om \u00e5 sende en bekreftelse p\u00e5 milliongevinsten til banken.", "Eller som vinneren sa:", "- Banken vil neppe tro meg hvis jeg kommer og sier at jeg er blitt lottomillion\u00e6r!", "J\u00f8dahl glemmer heller ikke alenemammaen som bodde p\u00e5 hybel med tre barn og knapt hadde penger til mat. Milliongevinsten ble en redning.", "- Jeg kunne h\u00f8re p\u00e5 stemmen hennes at bekymringene slapp taket. P\u00e5 slike dager er dette en fantastisk jobb.", "Knappe to m\u00e5neder er g\u00e5tt, og ekteparet Berit og Yngvar Borgersen lever som f\u00f8r i Skien.", "I hvert fall nesten.", "De har gjennom flere \u00e5r drevet sitt eget firma, og bygget det opp sakte, men sikkert. Det har v\u00e6rt mye jobb. De siste \u00e5rene har ekteparet tjent penger, men det har aldri v\u00e6rt snakk om \u00e5 ta ut en million kroner i utbytte eller i l\u00f8nn. Berit er regnskapsansvarlig. Hun har alltid v\u00e6rt familiens finansminister.", "- Selv om kona har god trening, steg ogs\u00e5 hennes puls da hun p\u00e5 nettbanken overf\u00f8rte 102 599 010 fra min l\u00f8nnskonto til v\u00e5r h\u00f8yrentekonto.", "- Men du sjekker vel kontofonen din flere ganger daglig n\u00e5?", "- Nei, kontofon har jeg aldri brukt. Kona gir meg penger, s\u00e5 det holder. P\u00e5 sp\u00f8k sier jeg at hun fortsatt gir meg lommepenger. Jeg er ingen materialist og ikke spesielt opptatt av ting og shopping.", "Men det er det mange andre som er, og derfor f\u00e5r han som oftest sp\u00f8rsm\u00e5l om hva han skal bruke pengene sine p\u00e5.", "- Det synes jeg er litt rart \u2013 det er jo ikke s\u00e5nn at man l\u00f8per og kj\u00f8per fordi man har f\u00e5tt mer penger. Men gjeld har vi ikke lenger, og midler skal inn i firmaet slik at vi f\u00e5r realisert noe av det vi lenge har planlagt og \u00f8nsket. S\u00e5 skal vi hjelpe ungene og fem barnebarn.", "Barna deres er to s\u00f8nner p\u00e5 38 og 40 \u00e5r. Det nyrike ekteparet har sammen med sin \u00f8konomiske r\u00e5dgiver allerede hatt et langt planleggingsm\u00f8te og holdt familier\u00e5d.", "- \u00c5 hjelpe familien \u00f8konomisk er naturlig, men sp\u00f8rsm\u00e5let er hvor store bel\u00f8p det er riktig \u00e5 porsjonere ut om gangen. Ikke alle beh\u00f8ver \u00e5 v\u00e6re enige i alle beslutninger jeg tar. Jeg hverken kan eller vil styres av forventninger, men m\u00e5 gj\u00f8re de disposisjonene jeg mener er riktige og hensiktsmessige.", "- Men noe luksus skal du unne deg?", "- Vi har en leilighet i Skien der vi trives godt, men den har ikke s\u00e5 gode solforhold. Kanskje vi bytter til en som har.", "- Hva med en ny bil, da?", "- Jeg har en BMW, en av de billigste, men den er fin nok den, forel\u00f8pig. Jeg har alltid dr\u00f8mt om en sportsbil, en Porsche, men jeg tror den dr\u00f8mmen er parkert. De er s\u00e5 upraktiske \u00e5 komme inn og ut av.", "Borgersen er praktisk og n\u00f8ktern, han tar sjelden av. Men den \u00f8konomiske r\u00e5dgiveren hans har insistert p\u00e5 at han skal sette av en post som heter moro .", "- Jeg har ikke s\u00e5 mange hobbyer, men er glad i hunden min, Tinka, laksefiske og fotball. Spesielt i Odds Ballklubb. Derfor har jeg investert 2,5 millioner i stortalentet Fredrik Semb Berge, som ogs\u00e5 spiller p\u00e5 U21-landslaget. \u00d8konomisk trygghet betyr at han kan videreutvikle seg i Odd. Den investeringen gjorde mange mennesker glade, det var en fin ting \u00e5 oppleve.", "Vinner du lottogevinsten p\u00e5 l\u00f8rdag, er pengene p\u00e5 kontoen senest onsdag. Frivillig, gratis \u00f8konomisk veiledning tilbys. Norsk Tipping har p\u00e5 anbud inng\u00e5tt avtaler med uavhengige r\u00e5dgivningsselskaper. Ingen skal ha spare- eller investeringsprodukter \u00e5 selge.", "En kopi av bekreftelsen p\u00e5 at du har vunnet m\u00e5 legges ved selvangivelsen. Det er ikke inntektsskatt p\u00e5 premier, men store summer skal likevel oppgis.", "Med pengene trygt i banken kan du slette all gjeld. Du kan kj\u00f8pe ny bil. Du kan sikkert slutte \u00e5 jobbe ogs\u00e5.", "Men hva er det som normalt skjer n\u00e5r n\u00f8kterne nordmenn st\u00e5r der, skjelvende og med hodet fullt av penger?", "- Lotto er en \u00abblind gudinne\u00bb som treffer noen utvalgte land og strand rundt. Likevel kan jeg bekrefte n\u00f8kternhet, sier r\u00e5dgiver \u00d8yvind Olsen i Steenberg & Plahte AS.", "Han er den som informerer, veileder og noen ganger gir f\u00f8ringer overfor de lykkelige.", "- Selv om de er blitt million\u00e6rer, tar de liksom ikke helt av. I mange tilfeller g\u00e5r penger til familien, hus og hjem, mens noen har l\u00e5n de \u00f8nsker \u00e5 redusere, smiler Olsen.", "Norsk n\u00f8kternhet bekrefter ogs\u00e5 en unders\u00f8kelse gjort av European Social Survey blant europeere i 20 ulike land. Den viser at nordmenn er blant de mest forsiktige i Europa. Nordmenn er trauste og synes ikke det er s\u00e5 viktig med penger og dyre saker, ei heller \u00e5 ha det moro og utforske nye ting. Nordmenn er opptatt av \u00e5 f\u00f8lge regler, oppf\u00f8re seg ordentlig og gj\u00f8re som man blir bedt om.", "- N\u00f8kternhet ligger litt i ryggmargen p\u00e5 oss nordmenn, vi er tross alt fiskere og b\u00f8nder. Som h\u00f8ster som vi s\u00e5r. Men jeg er litt redd for at trenden er i ferd med \u00e5 endre seg noe. Jeg som bor i oljelandet ser at noen mister fotfestet og m\u00e5ler alt i kvadratmeterpris og status. Nyrikdom kan lett f\u00f8re med seg en mer lettvint livsf\u00f8rsel. Den s\u00e5kalte botox-lykken er noe ganske annet enn \u00e5 legge stein p\u00e5 stein, bygge en grunnmur, sier kommunikasjonsr\u00e5dgiver Jan Aasmann St\u00f8rksen.", "Han driver sitt eget firma og er karri\u00e8remann i krysningspunktet mellom b\u00f8rs og katedral. St\u00f8rksen er blant annet kjent for \u00e5 ha utviklet Frelsesarmeen som merkevare.", "- N\u00f8kternhet er en grunnholdning som skaper god forvaltning. N\u00f8kternhet fremmer kreativitet og kvalitet. Man tar fantasien i bruk og tenker seg om. Folk som ikke har en n\u00f8ktern oppdragelse, tror at livet er som en colaautomat, der du putter det samme inn hver gang og f\u00e5r det samme ut. S\u00e5nn er ikke livet.", "I fjor skjer det som egentlig aldri skal skje. P\u00e5 \u00f8yriket Austevoll i Hordaland vinner Tord Oksnes (20) 12,2 millioner i Lotto. I 2006 vant Tords pappa 8,4 millioner sammen med en kollega, og i 2008 vant Tords s\u00f8ster 8,2 millioner kroner. At tre i samme familie vinner s\u00e5 mye penger er helt unikt, men Tord Oksnes tar det hele med stor ro. Ogs\u00e5 han praktiserer n\u00f8kternhet i hverdagen.", "- Pengene har ikke forandret meg noe s\u00e6rlig, det sier i alle fall de som kjenner meg godt. Jeg er mer gavmild enn tidligere, men ellers lever jeg stort sett som f\u00f8r.", "P\u00e5 kontoret i Skien serverer Yngvar Borgersen kaffe og wienerbr\u00f8d. Telefonen ringer med jevne mellomrom under intervjuet. Han kunne valgt \u00e5 v\u00e6re anonym, men st\u00e5r frem n\u00e5. 63-\u00e5ringen kunne bestemt seg for \u00e5 ha hemmelig telefonnummer, men det er upraktisk. Han kunne ha gjemt seg bort, men er sosial. Derfor tar han telefonen og snakker med ukjente som tigger om penger.", "- Det t\u00e5ler jeg. De fleste av henvendelsene bruker jeg ikke mye tid p\u00e5, brev kastes og sms-er slettes. Noen henvendelser diskuterer jeg videre med min r\u00e5dgiver", "- Er du lykkeligere n\u00e5?", "- Tryggere, absolutt. Og friere. Men jeg var lykkelig f\u00f8r pengene ogs\u00e5. Det er rart med det sp\u00f8rsm\u00e5let. Vi mennesker dr\u00f8mmer om mye, ogs\u00e5 om \u00e5 bli million\u00e6rer. Dr\u00f8mmer kan v\u00e6re en sterk drivkraft og motivasjon. Men n\u00e5r de er realisert, kan de miste noe av magien...", "Store pengepremier f\u00f8rer til at flere spiller. Psykolog er bekymret over utviklingen.", "Eurojackpot har hatt en \u00f8kning den siste tiden etter at en skiensmann vant over 100 millioner kroner, bekrefter Norsk Tipping. De store premiesummene, spesielt i Viking Lotto, vil ogs\u00e5 dukke opp med jevne mellomrom i fremtiden.", "- Store gevinster trigger spillelysten hos de fleste, spesielt de unge er utsatt. Vi er bekymret for at flere kommer i risikosonen for \u00e5 bli spilleavhengige, sier Ingjerd Meen Lorvik, seniorr\u00e5dgiver og psykologspesialist ved Borgestadklinikken i Skien.", "Hun leder ogs\u00e5 Norsk Forening for Spillproblematikk.", "Psykologen har flere pasienter som behandles for spilleavhengighet.", "- Folk spiller av ulike grunner, og mange har en dr\u00f8m om \u00e5 vinne mye penger for \u00e5 gjenreise en d\u00e5rlig \u00f8konomi, men veldig f\u00e5 vinner. I stedet ender mange opp med stadig st\u00f8rre gjeld. De kommer i en mer og mer ulykkelig situasjon.", "Meen Lorvik sier de h\u00f8ye gevinstene inspirerer b\u00e5de spilleavhengige og andre til \u00e5 spille mer.", "- Det er utvilsomt agendaen til Norsk Tipping, og jeg er redd vi bare vil f\u00e5 stadig mer oppmerksomhet rundt og reklame for pengespill med store gevinster."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "3fab4d5c50c4485d2ea137a273bfdf80911352167191afa59e9ce9494d964f0a"}, {"field": "createtime", "value": "2017-05-01T15:29:55.000Z"}, {"field": "description", "value": "Yngvar Borgersen (63) vant tidenes jackpot, men fortsatt har han ikke sjekket kontofonen. Er alle nordmenn s\u00e5 n\u00f8kterne \u2013 ogs\u00e5 lottomillion\u00e6rene?"}, {"field": "dominantimage", "value": "http://www.adressa.no/incoming/article7842125.ece/ALTERNATES/w980-default/afp000537252.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fcbbec867b356195fe22c3804ce9c56f60c9ffb9.jpg?599804ec"}, {"field": "dominantthumbnaildimensions", "value": "300x169"}, {"field": "heading", "value": ["Vant over 100 millioner - f\u00e5r lommepenger av kona -adressa.no", "Glede og frykt", "Gledesbudskapet", "Gjeldfri", "Familier\u00e5d", "Blind gudinne", "N\u00f8kterne", "Tre i familien", "Tiggerbrev", "Advarer mot storgevinstene", "M\u00e5 behandles"]}, {"field": "id", "value": "fcbbec867b356195fe22c3804ce9c56f60c9ffb9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "personal-finance"}, {"field": "kw-company", "value": ["norsk tipping", "plahte as"]}, {"field": "kw-concept", "value": ["million kroner", "penger", "million", "n\u00f8ktern"]}, {"field": "kw-entity", "value": ["porsche", "viking lotto", "aftenposten", "borgestadklinikken", "frelsesarmeen", "onkel tor", "eurojackpot", "berit", "tords", "meny", "ingjerd meen lorvik", "berit og yngvar borgersen", "bosporos", "steenberg", "tuftebygget", "odds ballklubb", "oriental house", "european social survey", "tinka"]}, {"field": "kw-location", "value": ["europa", "hamar", "austevoll", "chablis", "istanbul", "g\u00e4vle", "hordaland", "sverige", "skien", "norge"]}, {"field": "kw-pageclass", "value": "article"}, {"field": "kw-person", "value": ["jan aasmann st\u00f8rksen", "yngvar borgersen", "tord oksnes", "roar j\u00f8dahl", "fredrik semb berge", "\u00f8yvind olsen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article7842125.ece/ALTERNATES/w980-default/afp000537252.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vant over 100 millioner - f\u00e5r lommepenger av kona"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article7842123.ece"}, {"field": "pageclass", "value": ["article"]}, {"field": "publishtime", "value": "2013-06-29T11:31:58.000Z"}, {"field": "recs-articleid", "value": "7842123"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-06-29T11:31:58.000Z"}, {"field": "recs-rawtitle", "value": "Vant over 100 millioner - f\u00e5r lommepenger av kona -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Yngvar Borgersen (63) vant tidenes jackpot, men fortsatt har han ikke sjekket kontofonen. Er alle nordmenn s\u00e5 n\u00f8kterne \u2013 ogs\u00e5 lottomillion\u00e6rene?"}, {"field": "thumbnail", "value": "http://content-thumbnail.cxpublic.com/content/thumbnail200x150/fcbbec867b356195fe22c3804ce9c56f60c9ffb9.jpg?599804ec"}, {"field": "thumbnailfullheightdimensions", "value": "200x2387"}, {"field": "timestamp", "value": "2017-08-19T09:29:16.000Z"}, {"field": "title", "value": "Vant over 100 millioner - f\u00e5r lommepenger av kona"}, {"field": "url", "value": "http://www.adressa.no/nyheter/innenriks/article7842123.ece"}, {"field": "urlhash", "value": "fcbbec867b356195fe22c3804ce9c56f60c9ffb9"}], "score": 0.58858716, "siteId": "9222270286501375973", "id": "fcbbec867b356195fe22c3804ce9c56f60c9ffb9"}

