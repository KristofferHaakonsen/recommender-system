{"fields": [{"field": "modifiedtime", "type": "time", "value": "2012-04-23T09:13:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Harriet Karoliussen fl\u00f8rter med sola bak skinnende pilotsolbriller utenfor baren Etoile p\u00e5 toppen av Grand Hotel. \u00c5tte etasjer under oss koker hovedstadssommeren p\u00e5 makstemperatur, mens forlagsredakt\u00f8ren snakker enda varmere om sin lidenskap for t\u00e5redryppende kiosklitteratur. Det skal vi komme tilbake til.", "Hun vokste opp i Namsos, men det ble ikke den namdalske sm\u00e5byen som fikk nyte godt av Karoliussens friske fraspark. I hele sitt voksne liv har hun bodd i Oslo, f\u00f8rst som litteraturstudent, senere som journalist i Morgenbladet og n\u00e5 som redakt\u00f8r for norsk skj\u00f8nnlitteratur i Cappelen. Karoliussen har v\u00e6rt \u00e5 se som paneldeltaker i NRKs \u00abStore Studio\u00bb og som fotballekspert i b\u00e5de VG og Petres \u00abHolger Nielsens metode\u00bb. I de senere \u00e5r har hun endatil kastet seg ut i et sterkt bypolitisk engasjement gjennom Oslo byforum.", "Men n\u00e5 har Harriet Karoliussens meningsbank tatt sommerferie. For \u00f8yeblikket er det godset i Sverige som opptar henne mest. Sammen med kona kj\u00f8pte hun sommerhus noen mil s\u00f8r for Svinesund for tre \u00e5r siden. N\u00e5 eier de to m\u00e5l av Europa, som Karoliussen ynder \u00e5 si det.", "- Den svenske skj\u00e6rg\u00e5rden er helt fantastisk. Der er det helt \u00e5pen strand til fri benyttelse, ikke noe strandsone der, nei. Men selvf\u00f8lgelig kommer det noen kjipe nordmenn og \u00f8delegger med private brygger og utepeiser, sn\u00f8fter hun ergerlig.", "- Les mer!", "P\u00e5 sin lille plett i Europa ligger Karoliussen og vaker i sj\u00f8en eller hengek\u00f8ya hele sommeren - selvf\u00f8lgelig med en god bok under snuten. Forlagsredakt\u00f8ren blander mer enn gjerne forretning og forn\u00f8yelse.", "- B\u00f8ker er mobil nytelse. N\u00e5r en historie treffer, er det s\u00e5 utrolig bra. Folk leser alt for lite b\u00f8ker, mener hun. Og det er s\u00e6rlig flokkmentaliteten i norske leservaner Karoliussen vil til livs.", "- Det leses s\u00e5 homogent. Det er synd at folk ikke vil lese mer bredt, og ikke bare bestselgerne. Bestselgerne er bra, bevares, men det finnes s\u00e5 mye mer, sier hun. Som litteraturstudent var det ikke akkurat bokklubbenes bestselgere hun fordypet seg i. For det var dette med dameromanene, da. I sin hovedfagsoppgave dukket Harriet Karoliussen ned i norsk kiosklitteratur.", "- Hvorfor synes litteraturviterne det er s\u00e5 kjipt med dameromaner? Vi skal liksom v\u00e6re s\u00e5 kloke i hodet n\u00e5r vi leser b\u00f8ker, men det m\u00e5 da v\u00e6re lov \u00e5 bli glad, k\u00e5t eller begynne \u00e5 gr\u00e5te av en roman? Vi m\u00e5 utvide kvalitetsbegrepet, det er altfor mye kultursnobberi ute og g\u00e5r. Da snobber jeg heller nedover, sier hun bestemt.", "Bokhandlerdatteren fra Namsos hadde aldri planer om \u00e5 jobbe i forlag.", "- Jeg ville lage bokhandel, jeg. \u00abHarriets bok og caf\u00e9\u00bb. Jeg skulle st\u00e5 bak disken og dele ut dritpolitiske fanziner og servere suppe. Den id\u00e9en er ikke lagt bort enn\u00e5, smiler hun lurt f\u00f8r hun avsl\u00f8rer en annen ambisjon.", "- Jeg vil bli sportsminister. Skill sport og kultur, og f\u00e5 kulturen inn i n\u00e6ringsdepartementet. Kulturen m\u00e5 bli mer salgbar, vi er n\u00f8dt til \u00e5 tenke mer merkevarebygging og strategi i norsk kultur. Kultursponsing, ja takk, sier Karoliussen.", "Som fotballekspert i b\u00e5de VG og NRK Petre har Karoliussen f\u00e5tt fronte sin sterke fotballfanatisme. Men det begynte i Namsos. I tillegg til at unge Harriet selv var en sv\u00e6rt s\u00e5 habil fotballspiller, ble etter hvert store deler av fritida brukt til \u00e5 frese rundt i en hvit gammel Volvo med hvinende viftereim og heie p\u00e5 Namsos sitt 2.divisjonslag.", "- Venninna mi og jeg l\u00e5nte bil av faren hennes, og fartet rundt p\u00e5 kampene til Namsos. Rosenborg var den store fienden. Jeg hater Rosenborg, sier den ihuga V\u00e5lerenga-supporteren innbitt.", "- Er Namsos viktig for deg i dag?", "- Oslo er min by, men Namsos betyr mye. Jeg liker den tr\u00f8nderske mentaliteten, laid-back holdningen som preger tr\u00f8nderne. \u00abDet e itj n\u00e5 h\u00e6ft\u00bb, liksom. For meg er det rekreasjon \u00e5 komme til Namsos, til familien og naturen, sier utflytteren, som blir nostalgisk varm om hjertet av \u00e5 h\u00f8re DDE og \u00c5ge Aleksandersen p\u00e5 radioen.", "- Jeg liker intuitivt DDE. Kjempeartig. Og \u00c5ge er jo Namsos' store s\u00f8nn, sier hun med en viss stolthet i stemmen.", "Ertekrok", "Den slagkraftige eks-tr\u00f8nderen liker seg godt n\u00e5r hun kan provosere. I sin m\u00e5nedlige spalte i Aftenposten f\u00e5r hun rikelig anledning til nettopp det. Da hun brukte sine tilm\u00e5lte spaltemillimeter til \u00e5 frese mot r\u00f8ykeloven, lot ikke reaksjonene vente p\u00e5 seg.", "- Jeg fikk kassevis med leserbrev fra Astma- og allergiforbundet og jeg vet ikke hva. De var rasende. Men n\u00e5r jeg synes r\u00f8ykeloven er teit, da skriver jeg det.", "- Dagfinn H\u00f8ybr\u00e5ten har f\u00e5tt unngjelde hos deg?", "- Ja, jeg har v\u00e6rt forbanna p\u00e5 H\u00f8ybr\u00e5ten mange ganger i de spaltene. Jeg har skrevet om b\u00e5de r\u00f8ykelov og homopolitikk. Det er s\u00e5 morsomt \u00e5 skrive om homoting. Du vet, bruker du ordet \u00abhomofili\u00bb eller \u00absex\u00bb i Aftenposten, da er det mange som blir sjokkert, flirer Karoliussen.", "- Og da er du forn\u00f8yd?", "- Jeg vet jo at hvis man stikker nesen frem, da f\u00e5r man tyn. Men vi m\u00e5 t\u00f8rre \u00e5 erte folk. Det liker jeg.", "Fotballfanatiker"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "e7969b7dc7287e08b8c8ab0bd6f2fde8d5f52b472c8e00031962fbf094c3108d"}, {"field": "createtime", "value": "2016-04-15T10:18:04.000Z"}, {"field": "description", "value": "Forlagsredakt\u00f8r Harriet Karoliussen snobber nedover med kiosklitteratur p\u00e5 nattbordet og DDE i cd-spilleren."}, {"field": "heading", "value": "Om by, ball og b\u00f8ker -adressa.no"}, {"field": "id", "value": "907f192b2759aaae02293a184b4b7de8c7d1bf4c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-company", "value": "volvo"}, {"field": "kw-concept", "value": ["liker", "kultur", "bok"]}, {"field": "kw-entity", "value": ["store studio", "e. kjempeartig", "etoile", "aftenposten", "morgenbladet", "v\u00e5lerenga", "cappelen", "astma", "petre", "rosenborg", "grand hotel"]}, {"field": "kw-location", "value": ["europa", "namsos", "sverige", "oslo", "svinesund"]}, {"field": "kw-pageclass", "value": "article"}, {"field": "kw-person", "value": ["harriet karoliussen", "holger nielsens", "\u00e5ge aleksandersen", "dagfinn h\u00f8ybr\u00e5ten"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1097970.ece5/ALTERNATES/w980-default/ver2%20meninger%2046(1)"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Om by, ball og b\u00f8ker"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article10387.ece"}, {"field": "pageclass", "value": ["article"]}, {"field": "publishtime", "value": "2004-08-03T07:59:08.000Z"}, {"field": "recs-articleid", "value": "2481592"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2004-08-03T07:59:08.000Z"}, {"field": "recs-rawtitle", "value": "Om by, ball og b\u00f8ker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Forlagsredakt\u00f8r Harriet Karoliussen snobber nedover med kiosklitteratur p\u00e5 nattbordet og DDE i cd-spilleren."}, {"field": "thumbnail", "value": "http://content-thumbnail.cxpublic.com/content/thumbnail200x150/907f192b2759aaae02293a184b4b7de8c7d1bf4c.jpg?596ca522"}, {"field": "thumbnailfullheightdimensions", "value": "200x960"}, {"field": "timestamp", "value": "2017-07-17T11:53:06.000Z"}, {"field": "title", "value": "Om by, ball og b\u00f8ker"}, {"field": "url", "value": "http://www.adressa.no/nyheter/innenriks/article10387.ece"}, {"field": "urlhash", "value": "907f192b2759aaae02293a184b4b7de8c7d1bf4c"}], "score": 0.51104784, "siteId": "9222270286501375973", "id": "907f192b2759aaae02293a184b4b7de8c7d1bf4c"}

