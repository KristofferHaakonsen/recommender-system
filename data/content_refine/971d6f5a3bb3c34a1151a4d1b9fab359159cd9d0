{"fields": [{"field": "modifiedtime", "type": "time", "value": "2012-08-23T09:23:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "J. K. Rowling:HARRY POTTER OG ILDBEGERETDammOversatt av Torstein Bugge H\u00f8verstad647 sider", "For mange norske barn er dagen i dag en begivenhet: Ei ny bok i Harry Potter-serien er i salg! Jeg kjenner gutter helt ned i 11-\u00e5rsalderen som har kortet ventetida med \u00e5 lese \u00abHarry Potter og Ildbegeret\u00bb p\u00e5 engelsk, fordi den norske utgaven ikke har v\u00e6rt tilgjengelig. Denne sommeren har jeg passert Harry Potter-plakater i bokhandlene p\u00e5 de fleste internasjonale flyplasser, med stabler av b\u00f8ker der nysgjerrige lesere i mange aldre har smugkikket. Nylig s\u00e5 jeg ei godt voksen dame p\u00e5 flytoget mellom Gardermoen og Oslo, som koste seg helt alene med forrige Potter-bok. Her snakker vi alts\u00e5 om barneb\u00f8ker.", "Da den forrige boka i serien ble utgitt, var f\u00f8rsteopplaget til forlaget Damm p\u00e5 utrolige 45 000 b\u00f8ker. Da denne fjerde boka kom ut i Tyskland, var opplaget en million.", "Hva er det egentlig med denne Harry Potter?", "Her er noen spontane reaksjoner fra en spent anmelder, som faktisk er f\u00f8rstegangsleser av serien:", "SPENNINGEN", "Ei barnebok p\u00e5 647 sider burde ikke ha en sjanse i havet til \u00e5 fange unge lesere. Men anslaget er s\u00e5 drivende godt at det hekter deg fast: I et mystisk hus, der det ble beg\u00e5tt et ul\u00f8st trippeldrap for femti \u00e5r siden, dukker truende skikkelser opp. S\u00e5 blir vi vitner til et nytt drap, og skj\u00f8nner at Harry Potter er i livsfare. Makabert? Slett ikke. Rowling holder siden spenningen ved like gjennom hele fortellingen, med ulike virkemidler. Det er godt gjort.", "KOMPOSISJONEN", "Rowling spenner opp et bredt lerret over veldig mange boksider. Men hun vet hva hun gj\u00f8r. Boka veksler mellom ytre dramatikk og roligere partier, der det ikke er bare rumpeldunk-jakt p\u00e5 sopelimer som setter fart i leseren. Hun legger lista h\u00f8yt, med en d\u00f8delig trussel konstant hengende over Harrys unge hode. Likevel mister hun aldri grepet om tr\u00e5dene. Vekslingene i stemning og temperatur er gode, langt bedre enn i mange andre b\u00f8ker for unge lesere.", "DET EVENTYRLIGE", "Fortellingen om Harry Potter er fantastisk og uvirkelig, med trollmenn, drager, usynlighetskapper og svarte krefter. For en leser er det faktisk problemfritt. Det kunstige oppst\u00e5r f\u00f8rst n\u00e5r en skal fors\u00f8ke seg p\u00e5 et handlingsreferat. For eventyret er definert innenfor greie rammer, som leseren lett forholder seg til. Det er nettopp den elegante balansen mellom magi og realisme som gj\u00f8r det enkelt \u00e5 akseptere spillereglene, og som gj\u00f8r selve fortellingen nesten troverdig spennende.", "PERSONGALLERIET", "Bokserier leses best i rekkef\u00f8lge. Men det er lett \u00e5 f\u00e5 utbytte av denne bok fire, selv for en Potter-debutant. Persongalleriet er nemlig stort, ryddig og rikt p\u00e5 samme tid. Her er rene underholdningskarikaturer, men ogs\u00e5 imponerende mange levende skikkelser med troverdige trekk. Som alle helter har Harry noen f\u00e5 gode og lojale venner, og minst like mange klart definerte fiender inne p\u00e5 trollmannsskolen i borgen Galvort. Men Rowling har laget en historie med mange figurer \u00e5 spille p\u00e5, og det er en klar styrke.", "HUMOREN", "Her er det mye \u00e5 more seg over. Oversetter Torstein Bugge H\u00f8verstad m\u00e5 ha gjort en god jobb, for nesten ingen av de merkelige ordene i fortellingen har mothaker. Tonen mellom de tre vennene Hermine (belest, intelligent, temperamentsfull og idealistisk), Ronny (enkel, munter, munnrapp og lojal) og Harry er munter, og det skjer mye underlig en kan more seg over. Inspirasjonen fra Roald Dahl er tydelig.", "SAMFUNNS-", "REFERANSENE", "Boka inneholder mange muntre referanser til den virkelige verden, historien og samfunnet omkring oss. I starten av boka drar v\u00e5re venner p\u00e5 en gigantisk rumpeldunk-finale, og reiser med trollverdenens svar p\u00e5 kollektivtrafikk til en teltleir som minner mest om en Roskilde-festival. Selve kampen har klare referanser til engelsk rugby, og litt til fotball. Heiagjengen til det ene laget best\u00e5r av s\u00e5kalte \"lamier\", med samme egenskaper som sirenene i gresk mytologi (de forhekser mannfolk).Og etter kampen skjer et opptrinn i reneste Ku-Klux-Klan-stil, der trollmenn ut\u00f8ver rasisme mot vanlige mennesker. P\u00e5 borgen Galtvort drar Hermine i gang en l\u00f8nnskamp for undertrykte husnisser, som egentlig verken vil l\u00f8nnes eller frigj\u00f8res. Alle disse muntre assosiasjonene er krydder for enhver voksen leser.", "IDENTIFIKASJONEN MED HELTEN", "Det mest spennende med Harry Potter er at han er en hverdagslig helt. Han er ikke spesielt flink p\u00e5 skolen, ganske beskjeden, litt snarsint og treg til \u00e5 f\u00e5 gjort ting. Og han er ei kl\u00f8ne med jenter, selv om han lenge har hatt et godt \u00f8ye til Cho. Men samtidig har han egenskaper til \u00e5 fylle heltens rolle, n\u00e5r det kreves. P\u00e5 det viset er det enkelt \u00e5 leve seg inn i Harry, b\u00e5de for liten og stor. Han har briller, er kortvokst og redd. Men p\u00e5 bunnen er han en god gutt, og f\u00e5r litt ekstra drahjelp av den grunn.", "SPR\u00c5KET", "Ytre spenning og godt spr\u00e5k henger ikke alltid i hop i barneb\u00f8ker. Men Harry Potter-serien er skrevet p\u00e5 helt greit vis. Spr\u00e5ket er ikke s\u00e5 veldig stramt, men muntlig og flyter lett. Det finnes mange gode beskrivelser, lette replikker og en bevisst og munter bruk av dialekt. Det er neppe tilfeldig at oversetteren har sikret seg en pris for jobben sin allerede.", "PUBLIKUMSAPPELLEN", "Det eneste som er \u00abgalt\u00bb med Harry Potter, er den utrolige populariteten serien har f\u00e5tt, b\u00e5de her og i resten av verden. Mange av oss blir skeptiske til slike suksesser, som av og til skyldes tung, Disney-aktig markedsf\u00f8ring og f\u00f8rer med seg en rekke spin-off-produkter vi kunne klart oss uten. Men bokserien om Harry Potter tar sitt lesende publikum med storm p\u00e5 \u00e6rlig vis.I stedet for \u00e5 v\u00e6re negative, b\u00f8r voksne i stedet applaudere en bokhelt som pirrer fantasien, gjenoppliver eventyret og vekker leselysten til live hos unge lesere som var i ferd med \u00e5 skyve boka langt under pc-pulten.", "Gi ungene Harry Potter!", "Og la gjerne de voksne", "smuglese litt ogs\u00e5."]}, {"field": "category0", "value": "kultur"}, {"field": "contenthash", "value": "c4c1f3b36495bec7295c536359b53420b87146cf3f89aebec65dc94ad813b950"}, {"field": "createtime", "value": "2017-04-30T17:30:19.000Z"}, {"field": "description", "value": "Det er mer enn tilfeldigheter og tung markedsf\u00f8ring som har gjort Harry Potter til en suksess. Selv en uinnvidd blir raskt sugd inn i denne historien, som er imponerende velkomponert, rik og ikke minst spennende."}, {"field": "dominantimage", "value": "http://www.adressa.no/incoming/article1032594.ece5/ALTERNATES/w980-default/ver2%20Harry%20Potter"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/971d6f5a3bb3c34a1151a4d1b9fab359159cd9d0.jpg?59730d4f"}, {"field": "dominantthumbnaildimensions", "value": "300x169"}, {"field": "heading", "value": "Hva er det med Harry Potter? -adressa.no"}, {"field": "id", "value": "971d6f5a3bb3c34a1151a4d1b9fab359159cd9d0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "disney"}, {"field": "kw-concept", "value": ["unge lesere", "unge", "bok"]}, {"field": "kw-entity", "value": ["damm", "hermine", "ronny", "gardermoen og oslo", "ku-klux-klan", "galtvort", "harry potter og ildbegeret", "cho", "galvort", "rowling"]}, {"field": "kw-location", "value": ["roskilde", "tyskland"]}, {"field": "kw-pageclass", "value": "article"}, {"field": "kw-person", "value": ["torstein bugge h\u00f8verstad", "torstein bugge h", "harry potter", "roald dahl"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1032594.ece5/ALTERNATES/w980-default/ver2%20Harry%20Potter"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er det med Harry Potter?"}, {"field": "og-type", "value": "article"}, {"field": "og-url", "value": "http://www.adressa.no/kultur/article235365.ece"}, {"field": "pageclass", "value": ["article"]}, {"field": "publishtime", "value": "2001-09-06T08:04:47.000Z"}, {"field": "recs-articleid", "value": "910401"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-09-06T08:04:47.000Z"}, {"field": "recs-rawtitle", "value": "Hva er det med Harry Potter? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er mer enn tilfeldigheter og tung markedsf\u00f8ring som har gjort Harry Potter til en suksess. Selv en uinnvidd blir raskt sugd inn i denne historien, som er imponerende velkomponert, rik og ikke minst spennende."}, {"field": "thumbnail", "value": "http://content-thumbnail.cxpublic.com/content/thumbnail200x150/971d6f5a3bb3c34a1151a4d1b9fab359159cd9d0.jpg?59730d4f"}, {"field": "thumbnailfullheightdimensions", "value": "200x1522"}, {"field": "timestamp", "value": "2017-07-22T08:31:11.000Z"}, {"field": "title", "value": "Hva er det med Harry Potter?"}, {"field": "url", "value": "http://www.adressa.no/kultur/article235365.ece"}, {"field": "urlhash", "value": "971d6f5a3bb3c34a1151a4d1b9fab359159cd9d0"}], "score": 1.014898, "siteId": "9222270286501375973", "id": "971d6f5a3bb3c34a1151a4d1b9fab359159cd9d0"}

