{"fields": [{"field": "modifiedtime", "type": "time", "value": "2016-03-21T15:20:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Barneoppdragelse", "Oppvekst", "Barn og unge"]}, {"field": "author", "value": "kristine grue langset"}, {"field": "body", "value": ["Saken oppdateres.", "Kontakten mellom generasjonene er tett, viser ny forskning fra NOVA, Norsk institutt for forskning om oppvekst, velferd og aldring.", "Mer enn seks av ti foreldre er sammen med voksne barn ukentlig eller oftere, noe som er omtrent p\u00e5 samme niv\u00e5 som p\u00e5 1960-tallet.", "Mer enn seksti prosent hjelper til og passer barnebarn minst \u00e9n gang i m\u00e5neden.", "Hele 80 prosent av eldre foreldre har minst ett barn boende innen en radius p\u00e5 fem mil.", "Rita Gj\u00f8rven er en av disse heldige besteforeldrene. Med unntak av ett som studerer i Skottland, har hun alle barnebarna innen fem mils radius. Gj\u00f8rven har syv barnebarn i alderen seks til 19 \u00e5r.", "Den ene datteren, svigers\u00f8nn og fire barnebarn tilbrakte tidligere tre \u00e5r i Kina, men er n\u00e5 kommet tilbake.", "\u2014 Det var vanskelig \u00e5 ha dem s\u00e5 langt unna, men ogs\u00e5 noe l\u00e6rdom i det. Jeg ble roligere etter at jeg fikk bes\u00f8ke dem og se hvordan hverdagen deres var der. Men jeg m\u00e5 si det er deilig \u00e5 ha alle i n\u00e6rheten igjen, og \u00e5 kunne n\u00e5 dem p\u00e5 rundt ti minutter, sier Gj\u00f8rven.", "Tidligere da hun var yrkesaktiv, kunne hun ikke alltid hjelpe til med akutte ting i hverdagen.", "\u2014 N\u00e5 som jeg er blitt pensjonist, gleder det meg desto mer \u00e5 kunne gj\u00f8re det. Plutselig er det behov for \u00e5 hente p\u00e5 skolen, eller kj\u00f8re et sted. Samtidig er det ikke snakk om at barna utnytter oss, vi er der som en ressurs \u2013 ellers har vi v\u00e5re rutiner og de har sine, legger hun til.", "Mormoren og morfaren p\u00e5 Ullern i Oslo har faste avtaler med flere av barnebarna i l\u00f8pet av en uke.", "\u2014 Det er noe fint med det forutsigbare. Avtalen kan v\u00e6re \u00e5 kj\u00f8re dem p\u00e5 en fritidsaktivitet. M\u00f8tepunktet blir en veldig fin ting som det enkelte barnebarnet og jeg eller mannen min har sammen, det styrker forholdet p\u00e5 en s\u00e6rlig m\u00e5te, sier Gj\u00f8rven.", "Besteforeldre som \u00abhjelpekorps\u00bb, det er ett av funnene i rapporten til forskerne Katharina Herlofson og Svein Olav Daatland.", "\u2014 Flergenerasjonshushold er lite vanlig i Norge, men vi bor ofte n\u00e6r hverandre, sier Herlofson. Hjelp flyter i stor grad nedover fra eldre til yngre generasjoner i familien, i hvert fall frem til 70-75-\u00e5rsalderen.", "\u2014 Deretter hjelper de yngre i st\u00f8rre grad de eldre, sier Daatland.", "Til gjengjeld yter den eldre generasjonen gjerne \u00f8konomisk bistand til de yngre, blant annet ved kj\u00f8p av bolig.", "I l\u00f8pet av perioden 2002 til 2007 \u00f8kte dessuten besteforeldres innsats i barnebarnpass. Forskerne konkluderer med at generasjonsfamilien st\u00e5r sentralt \u2013 ogs\u00e5 i moderne menneskers liv.", "Forholdet mellom foreldre og voksne barn oppleves ogs\u00e5 som emosjonelt n\u00e6rt, men foreldre har en tendens til \u00e5 rapportere om tettere b\u00e5nd enn barna. Barna ser ut til \u00e5 bety mer for foreldrene enn omvendt.", "-Hvis man m\u00e5 prioritere, s\u00e5 prioriterer man oftest nedover generasjonslinja, sier Daatland.", "Lege tar oppgj\u00f8r med egoistiske eldre:", "Rita Gj\u00f8rven mener det er viktig at besteforeldre finner sine ting \u00e5 gj\u00f8re med barnebarna, ting som springer ut fra interesser og kunnskap som de har.", "\u2014 Foreldre, eller kanskje s\u00e6rlig m\u00f8dre, kan kjenne p\u00e5 utilstrekkelighet, tenke at \u00abde andre m\u00f8drene er s\u00e5 flinke til slik og s\u00e5nn\u00bb. Slike tanker og sammenligninger kan ramme bestem\u00f8dre ogs\u00e5, innr\u00f8mmer hun.- Jeg kjenner p\u00e5 det litt selv i m\u00f8te med andre som er flinke med h\u00e5ndarbeid, baking og lignende. Men jeg m\u00e5 gj\u00f8r det jeg er god p\u00e5. Det er \u00e5 ta med barnebarna p\u00e5 teater, p\u00e5 reiser, i Operaen eller p\u00e5 utstilling. Som gammel l\u00e6rer koser jeg meg ogs\u00e5 med \u00e5 hjelpe dem med lekser og synes det er interessant \u00e5 se hva de arbeider med p\u00e5 skolen.", "- Vi har sittet ned tre-fire timer og snakket om dypere ting, det er noe vi aldri har gjort f\u00f8r.", "Det aller viktigste funksjonen til en besteforelder, mener hun, er v\u00e6re en voksen ved siden av foreldrene som elsker barnet uforbeholdent og som det kan ha tillit til.", "Det fryder ogs\u00e5 mormoren \u00e5 oppdage hvor ulike personligheter de har alle sammen, alle de syv barnebarna.", "\u2014 Jeg liker \u00e5 bli kjent med menneskene bak disse sm\u00e5 og st\u00f8rre etterkommerne mine, sier hun.", "Hvis andre bestem\u00f8dre kommer med munnhellet \u00abdet er hyggelig n\u00e5r de kommer og hyggelig n\u00e5r de drar\u00bb, s\u00e5 er ikke det noe hun kjenner seg igjen i.\u2014 \u00c5 v\u00e6re sammen med barnebarna er for meg en lykke, og det rager helt \u00f8verst p\u00e5 skalaen av f\u00f8lelser. Barnebarna beriker livet veldig, det er en berikelse som man ikke kan f\u00e5 andre steder eller i andre opplevelser, det er helt unikt, forteller den pensjonerte universitetslektoren.", "Her er flere engasjerende saker:", "--", "Referanse:", "Katharina Herlofson & Svein Olav Daatland. Forskning om familiegenerasjoner. En kunnskapsstatus. NOVA Rapport 2/2016", "P\u00e5 oppdrag fra Barne-, likestillings- og inkluderingsdepartementet har NOVA utarbeidet en kunnskapsstatus om generasjonsforskning.", "Denne rapporten oppsummerer norsk og internasjonal forskning om familiegenerasjoner og identifiserer kunnskapshull og behov for videre forskning.", "Kilder er f\u00f8rst og fremst Den norske studien av livsl\u00f8p, aldring og generasjon (NorLAG)", "Longitudinellstudien har s\u00e5 langt hatt to runder med datainnsamling: den f\u00f8rste i 2002\u20132003 og den andre fem \u00e5r senere, i 2007\u20132008. En tredje runde er planlagt for 2016.", "Utvalget i den f\u00f8rste runden var personer i alderen 40 til 79 \u00e5r. Et flertall av disse ble fulgt opp i den andre runden.", "I denne runden ble NorLAG koblet sammen med den internasjonale Generations and Gender Study (GGS), som ble satt i gang av FN (Vikat m.fl. 2008).", "Den sammensl\u00e5tte datainnsamlingen fikk navnet LOGG (Lifecourse, Generations and Gender). Utvalget ble utvidet, b\u00e5de ved at antall respondenter over 40 \u00e5r ble \u00f8kt, og ved at aldersgruppen 18\u201339 \u00e5r ble inkludert.", "En annen unders\u00f8kelse forskerne benytter er OASIS (Old age and Autonomy \u2013 the role of Service systems and Intergenerational Solidarity). Dette er den f\u00f8rste komparative studien Norge var med i som belyste forholdet mellom generasjonene.", "Datainnsamlingen fant sted p\u00e5 begynnelsen av 2000-tallet og inkluderte storbybefolkningen i England, Tyskland, Spania og Israel i tillegg til Norge (Daatland og Herlofson 2004).", "(Kilde: NOVA/ HIOA)"]}, {"field": "category0", "value": "familieogoppvekst"}, {"field": "contenthash", "value": "66f7336802f0ce5836eeaf2ce8eae334459e179f6772ab66d4ff9093bcce091a"}, {"field": "createtime", "value": "2016-12-19T14:17:28.000Z"}, {"field": "description", "value": "Pass, omsorg, hjelp, tr\u00f8st og penger flyter mellom generasjonene, kanskje mer enn noensinne, viser studie."}, {"field": "heading", "value": ["Familiene holder sammen som p\u00e5 60-tallet -adressa.no", "En heldig bestemor", "Faste avtaler med barnebarna", "\u00abHjelpekorps\u00bb", "Bestemorkomplekser finnes ogs\u00e5", "Berikelse"]}, {"field": "id", "value": "329a3785388be60225bae17c69cf3c8594bd9b92"}, {"field": "keyword", "value": ["Ungdom", "Barneoppdragelse", "Oppvekst", "Barn og unge"]}, {"field": "keywords", "value": "Ungdom,Barneoppdragelse,Oppvekst,Barn og unge"}, {"field": "kw-category", "value": "familieogoppvekst"}, {"field": "kw-concept", "value": ["foreldre", "generasjon", "forskning", "barn", "faste avtaler", "familiene holder", "barnebarn", "voksne barn", "hjelp"]}, {"field": "kw-entity", "value": ["rapport 2", "generations and gender", "daatland og herlofson 2004", "old", "norlag", "ullern", "lifecourse", "operaen", "norsk", "gender study", "autonomy", "service", "herlofson 2004", "generations and gender study", "barne", "kilde", "katharina herlofson og svein olav daatland", "spania og israel", "vikat", "intergenerational solidarity"]}, {"field": "kw-location", "value": ["england", "kina", "oslo", "skottland", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["katharina herlofson", "svein olav daatland", "rita gj\u00f8rven"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/c5543701-5b64-4b8b-958b-e5d7de6cf707?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familiene holder sammen som p\u00e5 60-tallet"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Familiene-holder-sammen-som-pa-60-tallet-8879b.html"}, {"field": "pageclass", "value": null}, {"field": "publishtime", "value": "2016-03-21T08:07:39.000Z"}, {"field": "recs-articleid", "value": "8879"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-03-21T08:07:39.000Z"}, {"field": "recs-rawtitle", "value": "Familiene holder sammen som p\u00e5 60-tallet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Pass, omsorg, hjelp, tr\u00f8st og penger flyter mellom generasjonene, kanskje mer enn noensinne, viser studie."}, {"field": "thumbnail", "value": "http://content-thumbnail.cxpublic.com/content/thumbnail200x150/329a3785388be60225bae17c69cf3c8594bd9b92.jpg?58a4d633"}, {"field": "thumbnailfullheightdimensions", "value": "200x2140"}, {"field": "timestamp", "value": "2017-02-15T22:29:07.000Z"}, {"field": "title", "value": "Familiene holder sammen som p\u00e5 60-tallet"}, {"field": "url", "value": "http://www.adressa.no/familieogoppvekst/Familiene-holder-sammen-som-pa-60-tallet-8879b.html"}, {"field": "urlhash", "value": "329a3785388be60225bae17c69cf3c8594bd9b92"}], "score": 0.5074766, "siteId": "9222270286501375973", "id": "329a3785388be60225bae17c69cf3c8594bd9b92"}

