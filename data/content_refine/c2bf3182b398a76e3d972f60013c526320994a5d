{"fields": [{"field": "modifiedtime", "type": "time", "value": "2016-11-26T14:53:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["bodil garvik", "bergens tidende/adresseavisen"]}, {"field": "body", "value": ["En oktoberdag i 1999 f\u00e5r lensmannskontoret i Os i Hordaland en oppringning. En mann forteller at han har skutt og drept sin kone og datter. Politiet rykker ut til familiens bolig med \u00e5tte bev\u00e6pnede politifolk. To av dem tar seg frem til huset, mens kollegene sikrer dem.", "\u00c9n av de to er 24 \u00e5r gamle Nina St\u00f8rseth Kj\u00f8nli fra Trondheim, nyutdannet, og den eneste kvinnen p\u00e5 lensmannskontoret. Sammen med sin makker g\u00e5r hun forsiktig inn p\u00e5 \u00e5stedet.", "Alder: 41", "Bosted: Land\u00e5s i Bergen", "Sivilstand: Singel", "Bakgrunn: Oppvokst i Trondheim. Fikk jobb p\u00e5 lensmannskontoret i Os etter Politih\u00f8gskolen. Ett \u00e5rs studium i offentlig forvaltning fra Universitetet i Bergen.", "De finner mor og datter d\u00f8de. Moren i uthuset, datteren ved sengen. Gjerningsmannen ligger p\u00e5 tunet. F\u00f8r politifolkene rekker frem, har han skutt seg selv.", "\u00c5stedet skal voktes. Kj\u00f8nli blir satt p\u00e5 vaktjobben, alene. Hele dagen, og utover mot midnatt. Dagen etter er hun tilbake i den avsidesliggende boligen, sammen med \u00e5stedsgranskere.", "Tredje dagen er hun med p\u00e5 obduksjon av de d\u00f8de, fordi de erfarne politifolkene mener det er l\u00e6rerikt.", "17 \u00e5r senere knytter Kj\u00f8nli rutinert en dobbel \u00e5ttetallsknute p\u00e5 et tau rundt livet og \u00e5ler seg smidig og lynkjapt opp en ti meter h\u00f8y klatrevegg p\u00e5 Fantoft.", "- Jeg har mistet litt hud p\u00e5 hendene. Jeg klatret i to og en halv time i g\u00e5r kveld ogs\u00e5!", "Hun viser leende frem de s\u00e5re hendene, etter \u00e5 ha firt seg ned fra toppen igjen.", "I to \u00e5r har hun klatret, og hun elsker det. Hvem skulle trodd. Ikke hun selv, i alle fall. Terskelen for \u00e5 bli med p\u00e5 en slik sosial aktivitet var himmelh\u00f8y. Klatre ...? Hun, som knapt torde \u00e5 g\u00e5 ut sin egen d\u00f8r?", "- Klatring er en god m\u00e5te \u00e5 v\u00e6re redd p\u00e5. Og klatring krever at du har tillit til den som holder tauet, sier hun, og gj\u00f8r klart for nok en tur opp veggen.", "Tilliten har v\u00e6rt dyrekj\u00f8pt.", "Etter drapshendelsen gikk dagene som f\u00f8r p\u00e5 lensmannskontoret i Os h\u00f8sten 1999. Ingen debrif, ingen fagfolk \u00e5 snakke med om det politifolkene hadde v\u00e6rt s\u00e5 tett p\u00e5. Kj\u00f8nli fortsatte i yrket hun hadde bestemt seg for allerede p\u00e5 ungdomsskolen.", "Snikende kom symptomer hun ikke forsto. Det f\u00f8rste var at hun ikke fikk sove. \u00c5 g\u00e5 vakter ble vanskelig. Hun var alltid tr\u00f8tt. Og hun begynte \u00e5 bli skvetten, sluttet \u00e5 stole p\u00e5 folk, klarte ikke \u00e5 ha folk bak ryggen.", "- Jeg tenkte at dette m\u00e5 jeg holde skjult. Jeg var redd for \u00e5 miste jobben, fordi jeg var ung, og jeg var kvinne.", "For \u00e5 demme opp for symptomene, begynte hun \u00e5 trene. Mye l\u00f8ping - og mye skjult l\u00f8ping. F\u00f8r hadde hun alltid trent med andre, v\u00e6rt aktiv fotballspiller og trener. N\u00e5 l\u00f8p hun alene for \u00e5 roe ned. L\u00f8p f\u00f8r jobb og ofte etter jobb. Trening ble til overtrening.", "- Og jeg tok kontroll p\u00e5 mat. Til \u00e5 begynne med var det bare \u00absunt\u00bb. Jeg kuttet ut matvare etter matvare. Det skapte problemer p\u00e5 jobb. Jeg gikk jo ned i vekt.", "Vekttapet fikk kolleger til \u00e5 reagere, og de s\u00f8rget for \u00e5 sende henne til bedriftslegen.", "- Men jeg hadde jo ikke noe problem. Jeg skulle holde alt skjult. Vekttapet var kun et kontrollbehov. Jeg hadde ikke noe behov for \u00e5 g\u00e5 ned i vekt.", "Uforutsigbarheten og spenningen hun hadde v\u00e6rt s\u00e5 fascinert av med politiyrket, hadde n\u00e5 blitt veldig vanskelig. For \u00e5 slippe vakter til alle d\u00f8gnets tider, skiftet hun i 2005 arbeidssted, til utlendingsseksjonen p\u00e5 Bergen sentrum politistasjon. En kontorjobb, for det meste.", "Men symptomene forsvant ikke.", "- Jeg fikk kjempeangst bare telefonen ringte. Jeg kunne ikke h\u00f8re nokialyd p\u00e5 mange \u00e5r. Jeg taklet ikke uforutsette ting.", "Tanken p\u00e5 at alt dette vanskelige, angstanfallene, paranoiaen, de dype, gjentatte depresjonene, skulle ha noe med tragedien i Os \u00e5 gj\u00f8re, var helt frav\u00e6rende i den perioden.", "- Jeg hadde jo ikke reagert noe p\u00e5 det da, tenkte jeg. Jeg var bemerkelsesverdig lite stresset da det skjedde, selv om det var stygt. Jeg klarte ikke \u00e5 koble symptomene til det som skjedde i Os.", "Det hanglet og gikk. Kj\u00f8nli bodde alene og kunne skjule mye. Foreldrene hjemme i Trondheim fikk ikke rede p\u00e5 hvor ille det sto til.", "Helt til 2008, da en erfaren lege i bekjentskapskretsen tok aff\u00e6re. Han sykmeldte henne og s\u00f8rget for mennesker hun kunne snakke med; han skaffet henne en fastlege. Ett \u00e5r senere ble hun innlagt p\u00e5 post for spiseforstyrrelser p\u00e5 Haukeland universitetssykehus. De fire andre pasientene var mye yngre.", "Etter tre m\u00e5neder p\u00e5 Haukeland ble Kronstad distriktspsykiatriske senter (DPS) holdepunkt.", "- Jeg hadde panikk for at jeg ikke var i jobb. Jeg er oppvokst med at man g\u00e5r p\u00e5 jobb - uansett. Hva skjedde med yrket mitt? Hva skjedde med identiteten min? For mine venner var jeg \u00abPoliti- Nina\u00bb. Hva var jeg n\u00e5?", "\u00c5 holde masken overfor kolleger og familie, var t\u00f8ft.", "- Det var utrolig slitsomt. Jeg f\u00f8lte meg veldig alene.", "Selvmordsfors\u00f8kene har v\u00e6rt flere. Det siste skjedde sommeren 2015. Alle har endt med innleggelser p\u00e5 Haukeland, p\u00e5f\u00f8lgende opphold p\u00e5 Psykiatrisk akuttmottak p\u00e5 Sandviken sykehus og deretter DPS. Innlagt hver jul.", "- Enkelte ganger vil jeg bare vekk fra situasjonen jeg er i. Andre ganger har det v\u00e6rt et klart d\u00f8ds\u00f8nske. Jeg ville bare forsvinne fra verden.", "At hun hadde f\u00e5tt diagnosen posttraumatisk stressyndrom (PTSD), gjorde symptomene hun opplevde forst\u00e5elige for henne.", "Psykisk helsetilstand som utl\u00f8ses av en traumatisk hendelse man enten har opplevd selv eller har v\u00e6rt vitne til.", "Symptomer kan v\u00e6re sterke minner om den traumatiske hendelsen, flashbacks, der hendelsen gjennomleves p\u00e5 nytt.", "Anspenthet, nerv\u00f8sitet, irritabilitet og sinne er ofte del av tilstanden. Noen isolerer seg og f\u00e5r lav selvf\u00f8lelse.", "Svimmelhet, kvalme, s\u00f8vnvansker og nedsatt konsentrasjon er ogs\u00e5 vanlige symptomer", "- Flashbacks natt og dag knyttet til hendelsen, trigget av syn, lukt, m\u00f8ter med folk, synet av en pyjamas. Den drepte jenta var p\u00e5 samme alder som meg. Jeg kastet alle pyjamasene mine. Og det gikk mange, mange \u00e5r uten at jeg l\u00e5 i en seng. Seng er knyttet til uro. Jeg sov p\u00e5 sofaer og gulv. De siste par \u00e5rene har jeg jobbet med \u00e5 ligge i seng.", "I november 2014 skjedde det som skulle bli et vendepunkt. En psykiatrisk sykepleier overtalte Kj\u00f8nli til \u00e5 opps\u00f8ke D\u00f8r\u00e5pner - et aktiviseringstilbud i regi av R\u00f8de Kors, myntet p\u00e5 folk som trenger en dytt for \u00e5 komme p\u00e5 beina igjen. Noen har psykiske problemer, noen strever med rusavhengighet, andre har fengselsopphold bak seg. En av D\u00f8r\u00e5pners aktiviteter er klatring.", "- Jeg avfeide det. Jeg kunne ikke v\u00e6re et sted der det var s\u00e5 uoversiktlig. Jeg var l\u00e5st inne i meg selv, kunne ikke ta buss eller noe. Jeg kunne i hvert fall ikke fungere i en sosial setting - mennesker, kontakt ...", "Under vennlig tvang gikk Kj\u00f8nli til slutt med p\u00e5 \u00e5 m\u00f8te Elise Theodorsen, koordinator i D\u00f8r\u00e5pner. Den psykiatriske sykepleieren m\u00e5tte v\u00e6re med. De avtalte \u00e5 m\u00f8tes utenfor R\u00f8de Kors-huset nedenfor Fl\u00f8ibanen. \u00c5 g\u00e5 inn alene var utenkelig.", "- Det var s\u00e5 vanskelig \u00e5 g\u00e5 inn den d\u00f8ren. Og da jeg ble med p\u00e5 klatringen, var det helt forferdelig! Jeg pr\u00f8vde \u00e5 synke gjennom jorden. Men de frivillige i D\u00f8r\u00e5pner trakk meg med.", "Fellestransporten til klatrehallen p\u00e5 Fantoft var ogs\u00e5 en utfordring. Det ble starten p\u00e5 \u00e5 t\u00f8rre \u00e5 ta kollektiv transport alene. Hun klatret, sammen med andre. Utover v\u00e5ren 2015 ble klatringen noe hun s\u00e5 stadig mer frem til.", "- Jeg ville ikke miste noen klatredager, selv om jeg hadde det helt forferdelig. Det ble en indre motivasjon til \u00e5 bli sterkere - og \u00e5 ta den forbaskede Bybanen. Tidligere hadde motivasjonen stort sett ligget hos andre. Jeg hadde ingen tro p\u00e5 at jeg skulle bli bra. Jeg hadde mistet h\u00e5pet. Men det jeg opplevde hos D\u00f8r\u00e5pner ga meg et langt, godt friminutt. Alle tanker, all angst forsvant n\u00e5r jeg klatret. Etter klatringen tenkte jeg at jeg kunne holde ut litt til.", "Klatring fordrer fysisk kraft. S\u00e5 hun begynte \u00e5 spise.", "Tilfriskningen har tidvis v\u00e6rt skj\u00f8r. Siste sommer var tung, den som endte p\u00e5 Sandviken. Men siden har hun ikke v\u00e6rt der. I stedet har klatringen blitt stadig mer viktig. N\u00e5 har Kj\u00f8nli selv blitt frivillig hjelper i D\u00f8r\u00e5pner-prosjektet. Her hjelper hun mennesker som er like fortapte som hun selv var da hun kom til R\u00f8de Kors-huset f\u00f8rste gang.", "- Jeg fikk et inderlig \u00f8nske om \u00e5 gi videre det jeg hadde opplevd. N\u00e5 er det jeg som kommer tett p\u00e5 og pusher folk n\u00e5r de ikke vil v\u00e6re med. Jeg har f\u00e5tt tilbakemelding p\u00e5 at jeg er til st\u00f8tte. I naturlige sammenhenger forteller jeg dem om mitt liv. Selv om vi har alle yrkesgrupper her, s\u00e5 har jeg tenkt mye p\u00e5 at fra \u00e5 v\u00e6re politi, s\u00e5 jobber jeg n\u00e5 sammen med tidligere kriminelle. Jeg var redd for at de ikke ville ha noe med meg \u00e5 gj\u00f8re, fordi jeg tidligere var politi. Det er lett \u00e5 sette folk i b\u00e5s. Men her er det ikke forskjell p\u00e5 frivillige og deltakere.", "Denne oktoberdagen i klatrehallen er det Kj\u00f8nli som er helt sjef. Og i dag skal D\u00f8r\u00e5pner-koordinator Elise til pers. Hun er motstrebende overtalt til \u00e5 pr\u00f8ve \u00e5 klatre. Tre-fire nervepirrende meter oppe i veggen roper en blek koordinator.", "- Eh ... er dette h\u00f8yt nok?", "- Nei!", "Klatresjefen ler ertende n\u00e5del\u00f8st. Stemningen er h\u00f8y, lett.", "- Bare det lille jeg klatret der, det er tungt! Men n\u00e5 er jeg inspirert til \u00e5 g\u00e5 lenger neste gang, bedyrer Koordinator-Elise, velberget nede.", "- Det er det som er det fine med D\u00f8r\u00e5pner. Du tar litt og litt, sier Kj\u00f8nli, f\u00f8r hun selv hurtig drar seg opp p\u00e5 veggen igjen.", "I tillegg til klatrefellesskapet er menigheten Salt Bergen et anker for den tidligere politikvinnen. Hun jobber bitte litt for dem ogs\u00e5, med regnskap. Ti minutter n\u00e5 og da, n\u00e5r hun klarer det. Jobben gj\u00f8r hun hjemme i leiligheten p\u00e5 Land\u00e5s. Hun g\u00e5r mange og lange turer med Aiko, den skakkj\u00f8rte omplasseringshunden som er blitt en bestevenn.", "Livet folder seg ut, i retninger hun ikke s\u00e5 komme. Autorisasjon som klatreleder i Norges Klatreforbund. Foreldrene som har v\u00e6rt p\u00e5 bes\u00f8k, etter at hun skj\u00f8v dem bort i \u00e5revis. Sist jul var den f\u00f8rste p\u00e5 mange \u00e5r hun ikke var innlagt. I stedet var hun frivillig medhjelper i R\u00f8de Kors\u2019 julefeiring. Ikke minst - hun har v\u00e6rt utenbys for f\u00f8rste gang siden 2008.", "- Jeg har v\u00e6rt i Skien og bes\u00f8kt en familie jeg kjenner. Jeg kj\u00f8pte meg bil der! Det har jeg ikke hatt p\u00e5 mange \u00e5r.", "Det hender hun savner politiyrket.", "- Jeg var s\u00e5 stolt da jeg utdannet meg. Men jeg var for ung. Jeg tror jeg ville v\u00e6rt en mye bedre politibetjent n\u00e5, med den erfaringen jeg har f\u00e5tt. Jeg ble politi fordi jeg ville hjelpe folk. Ikke for \u00e5 jage kjeltringer; heller p\u00e5virke folk til \u00e5 ta klokere valg.", "Hun har tenkt mye p\u00e5 hvordan ledelsen ved Os lensmannskontor forholdt seg til situasjonen den gangen i 1999. Hadde hun fortsatt v\u00e6rt i politiuniform, og ikke uf\u00f8retrygdet, hvis hendelsen hadde blitt h\u00e5ndtert annerledes?", "- Jeg var lenge bitter. Kanskje de pr\u00f8vde \u00e5 hjelpe meg uten at jeg s\u00e5 det, men de fleste p\u00e5 lensmannskontoret var eldre menn av den gamle skolen. N\u00e5 er det opplagt at en nyutdannet ikke skal settes alene p\u00e5 vakt ute i skogen.", "Nina St\u00f8rseth Kj\u00f8nli erkjenner at politiyrket ikke ble dr\u00f8mmejobben for henne. Hun er ikke lenger \u00abPoliti- Nina\u00bb.", "- Identiteten min ligger ikke i et yrke. Den ligger i meg selv. Jeg er tilbake der jeg var - til \u00e5rsaken til at jeg ville inn i politiyrket. Jeg ville st\u00f8tte folk. N\u00e5 kan jeg gi litt tilbake.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "c40dff623d8569725fc6c18bfa929b2c94cf67712cd449f1e5106c848299b66f"}, {"field": "createtime", "value": "2017-04-30T09:15:44.000Z"}, {"field": "description", "value": "Nina St\u00f8rseth Kj\u00f8nli hadde v\u00e6rt politi i \u00e9n m\u00e5ned da det skjedde noe som endret alt."}, {"field": "dominantimage", "value": "http://www.adressa.no/pluss/magasin/article13836602.ece/sjyjgm/ALTERNATES/w980-default/BT-_P7A1688.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2bf3182b398a76e3d972f60013c526320994a5d.jpg?59905373"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmejobben som \u00f8dela alt -adressa.no", "Klatring og tillit", "L\u00f8p for \u00e5 roe ned", "Koblet ikke", "Sov p\u00e5 sofaer og gulv", "Hjelper andre", "Helt sjef", "Ikke lenger \u00abPoliti-Nina\u00bb"]}, {"field": "id", "value": "c2bf3182b398a76e3d972f60013c526320994a5d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["alene", "klatre", "traumatisk hendelse", "politi", "jobb", "psykiatrisk sykepleier"]}, {"field": "kw-entity", "value": ["aiko", "r\u00f8de kors", "d\u00f8r\u00e5pner", "politi-nina", "land\u00e5s", "fl\u00f8ibanen", "bybanen", "politih\u00f8gskolen", "haukeland", "norges klatreforbund", "salt bergen", "s. innlagt", "kronstad", "psykiatrisk", "universitetet", "fantoft", "politi", "koordinator-elise"]}, {"field": "kw-location", "value": ["trondheim", "skien", "hordaland", "sandviken"]}, {"field": "kw-pageclass", "value": "article"}, {"field": "kw-person", "value": ["elise theodorsen", "nina st\u00f8rseth kj\u00f8nli"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13836602.ece/sjyjgm/ALTERNATES/w980-default/BT-_P7A1688.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmejobben som \u00f8dela alt"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/26/Dr%C3%B8mmejobben-som-%C3%B8dela-alt-13836610.ece"}, {"field": "pageclass", "value": ["article"]}, {"field": "publishtime", "value": "2016-11-26T14:53:08.000Z"}, {"field": "recs-articleid", "value": "13836610"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-26T14:53:08.000Z"}, {"field": "recs-rawtitle", "value": "Dr\u00f8mmejobben som \u00f8dela alt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nina St\u00f8rseth Kj\u00f8nli hadde v\u00e6rt politi i \u00e9n m\u00e5ned da det skjedde noe som endret alt."}, {"field": "thumbnail", "value": "http://content-thumbnail.cxpublic.com/content/thumbnail200x150/c2bf3182b398a76e3d972f60013c526320994a5d.jpg?59905373"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-13T13:26:11.000Z"}, {"field": "title", "value": "Nina hadde dr\u00f8mmejobben, s\u00e5 skjedde det noe som \u00f8dela alt"}, {"field": "url", "value": "http://www.adressa.no/pluss/magasin/2016/11/26/Dr%c3%b8mmejobben-som-%c3%b8dela-alt-13836610.ece"}, {"field": "urlhash", "value": "c2bf3182b398a76e3d972f60013c526320994a5d"}], "score": 0.5784142, "siteId": "9222270286501375973", "id": "c2bf3182b398a76e3d972f60013c526320994a5d"}

