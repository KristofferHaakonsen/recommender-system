{"fields": [{"field": "modifiedtime", "type": "time", "value": "2012-06-19T12:23:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Det var i 2001 at Elin og Rune \u00d8ritsland, og den eldste datteren Kaja, som da var nyf\u00f8dt baby, dro p\u00e5 visning. Og forelsket seg pladask i et gammelt hus fra 1958. Det vil si, de falt for tomta og s\u00e5 at huset Solvang kunne bli familiens dr\u00f8mmebolig \u2013 p\u00e5 sikt.", "Dette er mange arbeidstimer siden.", "Elin, f\u00f8rskolel\u00e6rer fra Melhus, og Rune, selger fra Trondheim, kj\u00f8pte huset og giftet seg samme \u00e5r. Og s\u00e5 begynte oppussingen. Kanskje likegreit at de ikke helt skj\u00f8nte hvor lang tid det ville ta. For f\u00f8rst n\u00e5, elleve \u00e5r etter og enda en datter senere, er de ferdige. Huset har g\u00e5tt fra 140 kvadratmeter, til hele 300 kvadrat. Grunnkassen st\u00e5r inni der fortsatt, men det meste er helt forandret. Og viktigst for familien: Huset har blitt akkurat slik Elin, Rune, Kaja (11) og Hanna (8) \u00f8nsket seg det.", "Vegger, d\u00f8rer og trapp er flyttet. Grovkjelleren har blitt en sokkelleilighet som leies ut. Og loftet er hevet og f\u00e5tt en p\u00e5bygd ny stue. Men det mest fantastiske med prosjektet er vel egentlig at familien har bodd i huset hele tiden.", "\u2013Vi har levd midt i et oppussingsprosjekt helt siden vi flyttet inn, vegger har b\u00e5de blitt revet og bygd mens vi har hatt hverdagene v\u00e5re her. Vi har tenkt hus stort sett all ledig tid, og den store hobbyen v\u00e5r i helger har v\u00e6rt \u00e5 kj\u00f8re rundt og se p\u00e5 hus, smiler ekteparet som n\u00e5 for f\u00f8rste gang siden huset ble kj\u00f8pt ikke har noe som skal snekres eller males.", "\u2013Det er nesten litt rart, \u00e5 plutselig ikke ha noen prosjekter g\u00e5ende. Det er litt vakuumf\u00f8lelse, sier Rune.", "N\u00e5 er det bare \u00e5 nyte det ferdige resultatet.", "\u2013Vi har brukt god tid p\u00e5 oppussingen, og siden vi har bodd her samtidig har vi vokst med huset. Kjent p\u00e5 behov, og uti ifra disse tatt bevisste, gjennomtenkte valg. Her har det ikke v\u00e6rt noe hastverk, og det gj\u00f8r at alt har blitt slik vi ville og tenkte. Det er ingenting vi angrer p\u00e5 i dag, eller ville gjort annerledes, sier Elin. Hvite s\u00f8yler", "Huset, som st\u00e5r like ved Gaulas bredd, p\u00e5 et jorde like ved Melhusbrua, har blitt herskapelig. Hvitmalt og med 13 hvite s\u00f8yler som gir huset et ekstra fornemt preg. Utskj\u00e6ringer i m\u00f8nene.", "En s\u00f8yle er kl\u00f8yvd i to og tatt inn i hallen, for \u00e5 lage en naturlig overgang mellom ute og inne.", "\u2013Vi var enige der, jeg og Rune, at vi ville ha hvitt hus med r\u00f8dt tak og s\u00f8yler, sier Elin.", "Og ogs\u00e5 innomhus har de v\u00e6rt enige, selv om arbeidsdelingen sa seg selv: Rune har tatt seg av det praktiske og funksjonelle, mens Elin har hatt mest \u00e5 si n\u00e5r det har kommet til selve innredningen. De har hatt snekkerhjelp, men Rune har ogs\u00e5 snekret, og tatt seg av de store tingene. Elin de mindre, men like viktige, tingene.", "\u2013Jeg er glad i \u00e5 holde p\u00e5 i huset. Lage sm\u00e5 utstillinger, bytte ut og forandre innimellom. Og s\u00e5 m\u00e5 jeg ha masse levende lys, det skal v\u00e6re koselig \u00e5 v\u00e6re hjemme, sier Elin. Felles smak for lilla", "50-tallshuset har blitt et lyst og hvitt 2000-tallshus. Stort sett alle vegger er hvitmalte, utenom en fondvegg i lilla i stua nede, og s\u00e5 har lilles\u00f8steren Hanna har f\u00e5tt et lekent, turkis rom.", "Det er to stuer i huset. Den ene er nede, i tilknytning til spisestue og kj\u00f8kken. Denne stua ble bygd p\u00e5 det opprinnelige huset p\u00e5 70-tallet, og er et trappetrinn lenger ned enn det opprinnelige huset.", "Her, som i resten av huset, er det hvitmalte sm\u00e5m\u00f8bler og gjenstander i hvitt og s\u00f8lv. Men her er ogs\u00e5 f\u00f8rsteetasjens farge: Lilla. M\u00f8rkt lilla teppe p\u00e5 det hvitmalte gulvet og en like m\u00f8rk lilla fondvegg.", "\u2013Lillafargen var det faktisk jeg som valgte ut, ei helg Elin var bortreist, smiler Rune. Et v\u00e5galt, men godt valg, som viser at ekteparet har samme smak. For Elin likte \u00f8yeblikkelig fargen, selv om hun hadde bedt Rune male veggen beige.", "Men den st\u00f8rste forandringen har skjedd oppe p\u00e5 loftet. Da familien kj\u00f8pte huset var det et lite loft med lav takh\u00f8yde, det var kun plass til to soverom her oppe. N\u00e5 er det fire store soverom, et bad og i tillegg er det bygd p\u00e5 en ny stue opp\u00e5 stua i f\u00f8rste etasje. Her var det ingenting f\u00f8r. Utef\u00f8lelse i stua", "Og det er i denne stua familien helst sitter. Her har de tv, noe de ikke har i stua nede \u2013 fordi de syns det er greit \u00e5 ha en stue uten tv ogs\u00e5. Tv, gode, hvite sofaer i skinn. Og spennende dekorelementer, som leder tankene ut.", "\u2013Siden dette var ute f\u00f8r, s\u00e5 ville vi skape en utef\u00f8lelse her inne, Vi ville ta vare p\u00e5 det som var i det nye, sier Elin som har sl\u00e5tt seg ned p\u00e5 favorittplassen, i en av de hvite sofaene med enda hvitere pelsputer i.", "\u2013Vi har laget en egen stjernehimmel i skr\u00e5taket, og vi har ogs\u00e5 kledd et lite skr\u00e5tak inn mot det opprinnelige huset med takplater i r\u00f8d stein, de samme vi har brukt ute, og en takrennne i kobber, sier Elin. Det gir stua s\u00e6rpreg, og ja, en utef\u00f8lelse.", "Utef\u00f8lelsen forsterkes ved at det er store og mange vinduer, i ulike fasonger. Gaula og himmelen over Melhus kommer nesten inn.", "\u2013Vinduene er et godt eksempel p\u00e5 at vi har tatt nye valg etter hvert, fordi vi har bodd her under oppussingen og merket at noe m\u00e5 gj\u00f8res annerledes enn hva vi egentlig tenkte. Her la vi inn flere vinduer enn opprinnelig tegnet inn, fordi vi s\u00e5 at det m\u00e5tte vi bare ha, sier Elin. Det er et valg som er lett \u00e5 forst\u00e5, for fra loftsstua er utsikten fantastisk, selv en m\u00f8rk ettermiddag i januar. Elva Gaula renner like nedenfor, og utsikten er raus og vid til alle kanter. Det er ogs\u00e5 fullt forst\u00e5elig at det ikke er gardiner her oppe.", "Dusjsteiner fra Gaula", "Oppe er ogs\u00e5 soverommene til alle i familien. Elin og Rune har det st\u00f8rste soverommet med d\u00f8r direkte ut til badet, og med tilgang til veranda og et eget walk-in-closet.", "\u2013Vi ville ha et stort bad, det er viktig n\u00e5r vi er fire som bruker det. Badekar, dusj og to vasker og godt med gulvplass. Det var et godt valg vi er glade for i dag, sier Elin som har pyntet badekaret innbydende med flytelys, og ogs\u00e5 her er det utsikt ned til Gaula.", "Og i dusjen ligger det tett i tett med sm\u00e5 elvebreddssteiner. Alle plukket fra nettopp Gaula, og alle i familien har v\u00e6rt med p\u00e5 letingen etter de fineste, rundeste steinene.", "\u2013Vi ville ha steiner i gulvet i dusjen, og da fins det jo \u00e5 f\u00e5 kj\u00f8pt. Men siden vi bor s\u00e5 n\u00e6rme Gaula s\u00e5 var det ekstra moro \u00e5 plukke de selv. Og s\u00e5 ble det en fin s\u00f8ndagstur ut av det, sier mamma Elin.", "Ogs\u00e5 husets to jenter har f\u00e5tt hvert sitt store soverom. \"St\u00f8rst av alt er kj\u00e6rligheten\" st\u00e5r det i skr\u00e5taket inne p\u00e5 rommet til Kaja, som er holdt i hvitt og beige. Stores\u00f8ster har ogs\u00e5 f\u00e5tt sofa og egen tv.", "\u2013Vi prioriterte \u00e5 gi jentene ganske store rom, slik at de har plass til bes\u00f8k. Noe som nok blir enda viktigere n\u00e5r de blir st\u00f8rre, sier Elin.", "Stor tomt p\u00e5 kj\u00f8pet", "Husets mest fargesterke rom er rommet til \u00e5tte\u00e5ringen Hanna. Her er fargen turkis, samme med hvitt. Kul, hvit diskolampe i taket og en hengestol som er favorittplassen til Hanna, forst\u00e5elig nok. Hengestolen er b\u00e5de til lek og avslapping.", "Familiehuset har blitt det resultatet alle fire dr\u00f8mte om, et resultat som b\u00e5de er hjemmekoselig og staselig. Men det er en stor jobb som er gjort. Huset har blitt revet og bygget p\u00e5 samtidig, og midt oppi dette har familien bodd \u2013 i elleve \u00e5r.", "\u2013Hadde det ikke v\u00e6rt enklere \u00e5 bygge seg et nytt hus, helt fra bunnen av?", "\u2013Jo, det ville i alle fall blitt mindre jobb, innr\u00f8mmer Rune.", "\u2013Men det er jo noe med det, med \u00e5 ta med sjela i det gamle huset inn i det nye. Jeg syns vi har greid det, sier Rune, mens Elin legger til at ved \u00e5 kj\u00f8pe et gammelt hus fikk de med stor tomt, noe de \u00f8nsket.", "\u2013Skulle vi kj\u00f8pt tomt i et nytt felt, s\u00e5 ville vi nesten ikke f\u00e5tt plass rundt oss. Slik er det bare, for n\u00e5 bygges det tettere enn hva de gjorde p\u00e5 50-tallet. Dette huset har tomt p\u00e5 halvannet m\u00e5l, sier Elin.", "\u2013Og b\u00e5de p\u00e5 tomta og i huset storkoser vi oss, sier mammaen i huset, mens Hanna har f\u00e5tt p\u00e5 seg de hvite englevingene som egentlig henger p\u00e5 den lilla stueveggen til pynt. Men huset er jo ikke bare stas, det er ogs\u00e5 lek."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "e606cfdf6a235d580724c6b48ab979b5ab867a19ce799795c125a316e996dcac"}, {"field": "createtime", "value": "2012-07-26T17:19:07.013Z"}, {"field": "description", "value": "Da familien \u00d8ritsland fant et gammelt hus p\u00e5 et jorde i Melhus, tenkte de: Her er det muligheter!"}, {"field": "dominantimage", "value": "http://www.adressa.no/incoming/article2129683.ece5/ALTERNATES/w980-default/hopp%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/194c344861ee486be51ff5e46b4bf5db7e0aa6f8.jpg?5992893c"}, {"field": "dominantthumbnaildimensions", "value": "300x169"}, {"field": "heading", "value": ["Herskapelig ved Gaulas elvebredd -adressa.no", "Bodd i oppussingen", "Klar arbeidsfordeling"]}, {"field": "id", "value": "194c344861ee486be51ff5e46b4bf5db7e0aa6f8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["opprinnelige huset", "hus", "gammelt hus"]}, {"field": "kw-entity", "value": ["\u00f8ritsland", "elin", "elin og rune", "lilla", "elin og rune \u00f8ritsland", "melhusbrua", "rune", "kaja"]}, {"field": "kw-location", "value": ["melhus", "solvang", "trondheim", "hanna"]}, {"field": "kw-pageclass", "value": "article"}, {"field": "kw-person", "value": ["elva gaula", "rune \u00f8ritsland"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2129683.ece5/ALTERNATES/w980-default/hopp%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Herskapelig ved Gaulas elvebredd"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1760711.ece"}, {"field": "pageclass", "value": ["article"]}, {"field": "publishtime", "value": "2012-01-20T10:55:03.000Z"}, {"field": "recs-articleid", "value": "3115816"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-01-20T10:55:03.000Z"}, {"field": "recs-rawtitle", "value": "Herskapelig ved Gaulas elvebredd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Da familien \u00d8ritsland fant et gammelt hus p\u00e5 et jorde i Melhus, tenkte de: Her er det muligheter!"}, {"field": "thumbnail", "value": "http://content-thumbnail.cxpublic.com/content/thumbnail200x150/194c344861ee486be51ff5e46b4bf5db7e0aa6f8.jpg?5992893c"}, {"field": "thumbnailfullheightdimensions", "value": "200x4197"}, {"field": "timestamp", "value": "2017-08-15T05:40:12.000Z"}, {"field": "title", "value": "Herskapelig ved Gaulas elvebredd"}, {"field": "url", "value": "http://www.adressa.no/forbruker/hjem/article1760711.ece"}, {"field": "urlhash", "value": "194c344861ee486be51ff5e46b4bf5db7e0aa6f8"}], "score": 0.62375337, "siteId": "9222270286501375973", "id": "194c344861ee486be51ff5e46b4bf5db7e0aa6f8"}

