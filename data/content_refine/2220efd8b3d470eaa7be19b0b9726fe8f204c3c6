{"fields": [{"field": "modifiedtime", "type": "time", "value": "2016-08-18T09:21:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["vegard enlid", "kai kristiansen", "kari hovde", "ole jacob hoel", "mats krokstrand", "emma dahle moe", "tonje jacobsen", "martin gundersen", "kristin heggdal"]}, {"field": "body", "value": ["Saken oppdateres.", "Norges eldste avis har brukt all sin erfaring for \u00e5 gi studentene tips og r\u00e5d for en herlig studietid i Trondheim. Kulturjournalistene tipser om de mest intense kulturopplevelsene. Friluftsentusiast? Her er destinasjonene du m\u00e5 vite om. Hva vet du om historiske Trondheim - og hva er de viktige snakkisene i byen?", "Dette er introduksjonpakken du trenger.", "Enjoy!", "1. Kaf\u00e9 Soil  Denne perla finner du p\u00e5 Nedre Bakklandet. Her f\u00e5r du b\u00e5de kaffe, bakst, snop og enkle matretter som kun er vegetariske og veganske. Dette er i tillegg byens eneste kaf\u00e9 der du kan sette kaffe p\u00e5 vent til noen som trenger det. Vis kart", "2. Caf\u00e9 le Fr\u00e8re  Eieren bak dette stedet hevder \u00e5 servere byens beste espresso. Om det stemmer f\u00e5r du dra og avgj\u00f8re selv. Er det en ting som er helt sikkert, er det at de er ekstremt glade i ingef\u00e6r, med hele 21 sorter \u00abGinger Ale\u00bb. Kafeen ligger p\u00e5 hj\u00f8rnet av en byg\u00e5rd ved Bratt\u00f8rveita. Vis kart", "3. Dromedar kaffebar  Dromedar finner du flere steder i Trondheim, b\u00e5de p\u00e5 Bakklandet, i Nordre og Olav Tryggvassons. Sistnevnte kan skryte av flere priser, og senest i \u00e5r tok de med seg fire priser fra kaffe-NM. Vis kart", "4. Caf\u00e9 L\u00f8kka  P\u00e5 tur mot Solsiden skimter du et gult hus med mye skravlende folk p\u00e5 utsiden (i alle fall n\u00e5r det er godt v\u00e6r). P\u00e5 Caf\u00e9 L\u00f8kka kan du sitte og spille brettspill mens du tar deg en kopp kaffe. Forresten: her finner du i tillegg to pok\u00e9stops. Vis kart", "5. Antikvariatet  Denne hipster-plassen kan du ikke unng\u00e5 \u00e5 se n\u00e5r du g\u00e5r over Bakklandet. Tar du p\u00e5 deg flanellskjorte og Levis 501 passer du perfekt inn her, men det er ikke noe must! Vis kart", "1. ViDa Restaurant (Parkkafeen)  I l\u00f8nsjtid f\u00e5r du et ganske s\u00e5 norskt karbonadesm\u00f8rbr\u00f8d til 65,- p\u00e5 dette strengt tatt vietnamesiske spisestedet, som ligger litt skjult \u2013 men sentralt \u2013 ved V\u00e5r Frue kirke. Et av kuppene er Nem nuong, grilla svinekj\u00f8tt du selv pakker inn i rispapir, sammen med frisk mynte- og koriandersalat. En av byens beste retter uansett pris, som gj\u00f8r deg stappmett for 159,-. Vis kart", "2. Sakura Sushi  Det skorter ikke p\u00e5 gode sushi-steder i Trondheim, i stort sett samme, litt dyre prisleie. Men om du ser bort fra noe forvirrende \u00e5pningstider, leverer Sakura Sushi h\u00f8yst akseptabel fisk og ris et prisniv\u00e5 under de fleste. 129,- for kombomeny, take away! Vis kart", "3. Lyche Kj\u00f8kken & Bar  Av og for studenter p\u00e5 Samfundet, her kan du komme unna med br\u00f8d, sm\u00f8r og suppe for 58,-, og det holder lenge. Stor burger med ost, bacon og fries til 109,- er ogs\u00e5 innafor. Husk studentbeviset! Vis kart", "4. Peking House  Peking House tilbyr helt grei kinesisk mat, til helt greie priser. Men se opp for l\u00f8nsjtilbudet mellom kl. 14 og 16. Her f\u00e5r du to retter til totalt 89,-, et s\u00e6rdeles prisvennlig restaurantkj\u00f8p. Velg blant sju ulike retter. Vis kart", "5. Kafe Dis  Lite glamor\u00f8se omgivelser, men dagens kj\u00f8ttkaker med ertestuing, poteter og tytteb\u00e6rsyltet\u00f8y til 109,- blir du b\u00e5de mett og glad av! Vis kart", "6. Golden Kebab  Ikke den beste, men kanskje den st\u00f8rste og billigste kebaben \u00e5 f\u00e5 tak i nattestid i Trondheim. 89,- for et berg av kj\u00f8tt som absolutt slukker saltt\u00f8rsten etter en tur ute. F\u00f8rstevalg for de med \u00f8ye for flest kalorier for kronene. Vis kart", "7. Daniel Pub  Daniel p\u00e5 hj\u00f8rnet er en slags institusjon i byen, med sin brune pub-stil som setter deg noen ti\u00e5r tilbake i tid. Og godt er det! Spesielt kj\u00f8ttsuppa, lagd fra bunnen av, metter bra en kald h\u00f8stkveld, og du f\u00e5r ta s\u00e5 mye br\u00f8d du vil. Middager fra 80,- til 120,-. Obs \u2013 stenger d\u00f8rene i \u00e5ttetida p\u00e5 kveldene, og enda ei time tidligere p\u00e5 l\u00f8rdagene. Vis kart", "8. Lian Restaurant  Gr\u00e5kallbanen er ikke bare Europas nordligste trikk (som tidvis g\u00e5r gjennom skogen; hvor eksotisk er ikke det?) - den tar det ogs\u00e5 rett til utsiktsrestauranten Lian som tilbyr luksuri\u00f8s buffet med hjemmebakt br\u00f8d, lokale oster, spekekj\u00f8tt fra Tynset, karbiser fra Mer\u00e5ker, r\u00f8ykalaks og mer. Spis s\u00e5 mye du vil for 109,-. Obs \u2013 kun onsdager 12-15 og s\u00f8ndager 12-14. Vis kart", "9. Emilies \u2013 et spisested  Emilies er et av de definitive toppstedene for gourmetmat i Trondheim, og koster deretter. Vel, det vil si: inntil nylig: de siste m\u00e5nedene har de kj\u00f8rt knalltilbud p\u00e5 femretters til kroner 1000,-, inkludert fyldig vinpakke. Ikke hverdagskost, men skal du f\u00f8rst skeie ut, f\u00e5r du mye for pengene her. Husk \u00e5 ta stilling til om du skal koste p\u00e5 deg et glass sjampis til apetittvekkerne (koster ekstra). Vis kart", "10. Trondheim folkekj\u00f8kken  I sju \u00e5r har ildsjeler servert gratis middag p\u00e5 tirsdager kl. 19, ved infokafeen p\u00e5 Svartlamon. Stor stemning, god, sunn mat som ellers kunne havnet i s\u00f8pla, og det er selvsagt forventet at de som spiser deltar i matlaginga. Spesielt popul\u00e6rt blant internasjonale studenter - sjekk Trondheim folkekj\u00f8kken p\u00e5 Facebook. Vis kart", "1. Det g\u00e5r bra om du henger etter i et fag. \u00c5 stryke er ikke krise, \u00e5 konte er ikke verdens undergang, og C er en helt fin karakter.", "2. Studentrabatter er fint , og det finnes en god del av det. Som oftest m\u00e5 du sp\u00f8rre om det selv, men det er ingen skam i \u00e5 ville spare et par kroner. I tillegg finnes det oversikter p\u00e5 nett som viser deg alle tilbudene du f\u00e5r som student. Husk studentbevis!", "3. Kj\u00f8p brukt, alltid. Pensumb\u00f8ker er r\u00e5dyre, men man kommer ikke utenom. Det er flere gode alternativ for \u00e5 sk\u00e5ne lommeboka. Sp\u00f8r eldre studenter om de fortsatt har b\u00f8kene. Ellers er det enkelt og greit \u00e5 avtale kj\u00f8p med andre studenter p\u00e5 for eksempel iBok og Facebook-sider for salg av brukt pensum.", "4. Studietid er ikke bare studier. Det er viktig \u00e5 kose seg, og dessuten er det mye god l\u00e6rdom i en dyp filosofisamtale over en Dahls en mandagskveld p\u00e5 Edgar. Ikke ha d\u00e5rlig samvittighet hvis du unner deg noen edle dr\u00e5per i ukedagene, men: alt med m\u00e5te!", "5. Dra p\u00e5 forelesninger. Jobb i kollokvie. Les hjemme. Skriv oppgaver. Finn din egen m\u00e5te \u00e5 jobbe p\u00e5, men helst gj\u00f8r det f\u00f8r november hvis du vil gj\u00f8re det bra p\u00e5 eksamen.", "1. Dafting ned Nidelven  Kj\u00f8p oppbl\u00e5sbar b\u00e5t og gli ned Nidelven i godt lag. Aktiviteten inneb\u00e6rer moderat fysisk aktivitet, men lar seg kombinere med svalende drikke p\u00e5 varme v\u00e5r- og h\u00f8stdager. Vis kart", "2. Fang virtuelle dyr  Etter at Pok\u00e9mon Go kom til Trondheim sverger mange studenter til mobilspillet for \u00e5 oppdage nye deler av byen. Snublesteiner, gatekunst, og spesielle kjennemerker g\u00e5r igjen p\u00e5 byens pok\u00e9stops.", "3. Slakkline i H\u00f8yskoleparken  V\u00e6r en av de kule som mestrer balansekunsten og bli sett n\u00e5r du gj\u00f8r det. Aktiviteten er ogs\u00e5 noe for pengelense da du kun beh\u00f8ver en lastestropp og to tr\u00e6r. Vis kart", "4. Flykt med vennene dine  Byen har f\u00e5tt seg to konkurrerende akt\u00f8rer innen aktiviteten \u00abescape rooms\u00bb. Liker du kodel\u00f8sing sammen med andre er dette definitivt en aktivitet for deg. Her kan du velge mellom \u00e5 l\u00f8se zombie-puslespill og eller \u00e5 stjele en diamant. Vis kart", "5. Bes\u00f8k Trondheims badekatedral  Pirbadet p\u00e5 Bratt\u00f8ra er landets mest bes\u00f8kte badeanlegg av en grunn. For de fartsglade er det to sklier p\u00e5 80 og 100 meter, og for livsnyterne er det utend\u00f8rs boblebad med utsikt over fjorden. Vis kart", "6. Vertikal glede  Trondheim har noen utrolig flotte klatreruter, med Harbak i \u00c5sfjord som et av Norges beste buldrefelt. N\u00e6rmest Trondheim ligger klatrefeltet Korsvika, her er de fleste rutene boltet, men de finnes ogs\u00e5 naturlige ruter og buldremuligheter.", "7. Lei ei koie  I Tr\u00f8ndelag ligger det 22 koier, alts\u00e5 hytter uten innlagt vann og str\u00f8m, som studenter kan leie gjennom NTNUI. Tilgang p\u00e5 privatbil er definitivt hjelpsomt for \u00e5 n\u00e5 de fleste hyttene, men flere av dem kan n\u00e5s innen to timer til fots med hjelp av offentlig transport.", "8. Delta i NTNUI  Norges st\u00f8rste idrettslag, NTNUI, har noe for enhver smak. Mange forbinder studenttiden med lesesal og egentrening, men slik trenger det ikke \u00e5 v\u00e6re. Selv reklamerer de med 50 ulike sportsgrener.", "9. G\u00e5 Geitfjellet  Fjellet ligger vest for Trondheim og er en praktisk tur for nyankomne. Her f\u00e5r du en av de beste utkikkspunktene fra By\u00e5sen med nydelig utsikt over Trondheim og omegn. Ta rute 8 til By\u00e5sen butikksenter for deretter \u00e5 bruke beina i cirka \u00e9n time. Vis kart", "10. Volleyball i D\u00f8dens dal  Sommervarmen kan vare overraskende lenge i Trondheim, ikke gi slipp p\u00e5 de siste mulighetene til \u00e5 f\u00e5 sand mellom beina i godt lag. Du trenger ikke \u00e5 reservere en bane, men v\u00e6rt fort ut om finv\u00e6ret virkelig inntreffer. Vis kart", "1. Anne B. Ragde (58)  Bestselgende forfatter og blidspent fl\u00e5kjeft. Har klaget p\u00e5 trikkest\u00f8y i Ila i et kvart \u00e5rhundre, men har endelig flyttet til andre siden av byen hvor hun kan r\u00f8yke utend\u00f8rs i skyggen p\u00e5 nordvendt balkong.", "2. H\u00e5kon & H\u00e5kon  Henholdsvis Bleken og Gullv\u00e5g. To s\u00e5kalte trondheimskunstnere hvis verker henger p\u00e5 stueveggen hos trondhjemmere med papirene i orden. Bleken (87) kan v\u00e6re forbitret p\u00e5 meget og mangt, ogs\u00e5 p\u00e5 Gullv\u00e5g. Gullv\u00e5g (57) mumler mest i sitt gresk-ortodokse skjegg.", "3. Noora fra \u00abSkam\u00bb  Som egentlig heter Josefine Frida Pettersen (20). Bor i byen sammen med sin NTNU-studerende kj\u00e6reste. Like pen i virkeligheten som p\u00e5 tv, og alle kvinnelige f\u00f8rtiser med sinnarynke er misunnelige.", "4. Perodd Tessem (50)  Neppe en A-kjendis, men godt kvalifisert i B-klassen. Gyml\u00e6rer, solariumsbrun, fitnessut\u00f8ver og norgesmester med imponerende muskler og Instagram-konto.", "5. Mads Bones (35)  Skuespiller, wonderboy og Oscar Wilde lookalike. Gjerne entertainer p\u00e5 en jobbkonferanse n\u00e6r deg. En av hjernene bak spelparodien \u00abSpelet p\u00e5 Testiklestad\u00bb der byttinger, homser og grovt spr\u00e5k har sendt sjokkb\u00f8lger gjennom kultiverte kirkegjengere.", "1. Skipark p\u00e5 Gr\u00e5kallen  Nikkersadelen satte barkebr\u00f8det i halsen da det ble avgjort at det skal bygges slal\u00e5manlegg og big jump i Bymarka. Motstanderne kjemper nok til Dovre faller mot det de anser som et uheldig inngrep i natur- og friluftsomr\u00e5det.", "2. Tr\u00f8nderrock og \u00c5ge  \u00c5ge Aleksandersen, favorittskalden fra tr\u00f8nderrockens episenter Namsos, ble bisk da Adressa ringte ham midt i sydenferien for \u00e5 diskutere tr\u00f8nderrockdominans i tr\u00f8ndersk kulturliv. St\u00f8tte fra DDE-Bjarne og Facebook: Ikke tr\u00e5kk p\u00e5 tr\u00f8nderrock. I hvert fall ikke i ferien.", "3. Torget i Trondheim  Lokalpolitikere og bypatrioter har siden Br\u00e5 brakk staven dr\u00f8mt om at Torget skal bli en myldrende \u00abplaza\u00bb. Fremdeles er stedet en vindfull \u00f8rken som de fleste haster over, dog bilfritt og med hildringer i form av julemarked og matfestival.", "4. Syklister vs. bilister  En del syklister og bilister er neppe skapt for diplomatiet. \u00abLobotomerte l\u00f8khoder som tror de eier veien\u00bb, sier syklister om bilister. \u00abSelvmordskandidater i trikot som tror de eier veien\u00bb, sier bilister om syklister. Sjelden ferdig snakka i kommentarfeltet.", "5. Rosenborg Ballklub  Hovedtrener K\u00e5re kan g\u00e5 i fred p\u00e5 Rema 1000 s\u00e5 lenge \u00abTroillongan\u00bb i RBK leverer noenlunde. Sure oppst\u00f8t da Mushaga Bakenga spilte for erkerivalen Molde en periode, men Hallset-gutten er tilbake i varmen og har beholdt alle lemmer.", "1. Bymarka  Rull p\u00e5 deg trimtightsen og bli en frisksporter i Bymarka. \u00abFjellfie\u00bb fra Geitfjellet, r\u00f8mmegr\u00f8t p\u00e5 Elgsethytta, randonn\u00e9etur med hodelykt p\u00e5 Gr\u00e5kallen og nakenbad i Kobberdammen.", "2. Sj\u00f8promenaden  Strekket fra Skansenparken til Rockheim. Her kan du grille, bade og flanere med utsikt mot Fosenalpene. Svalestup fra \u00absmultronst\u00e4llet\u00bb Sj\u00f8badet er ogs\u00e5 en mulighet, men vis respekt for badefundamentalister som har gjennomlevd krigen.", "3. Svartlamoen  Genuin \u00abshabby chic\u00bb finner du i byens alternative bydel som i sin tid var bebodd av husokkupanter med nesering. Unng\u00e5 kardinalfeilen ved \u00e5 sp\u00f8rre etter Cola Zero og baconp\u00f8lse i det lokale vannhullet Ramp. Pils og lammeburger derimot.", "4. Solsiden  En perlerad av pizza og burgersjapper finner du p\u00e5 Aker Brygges lillebror i nord. N\u00e5r sola skinner finner b\u00e5de syklubben fra Mer\u00e5ker og beibsen med Michael Kors-veske veien hit for en utepils. Heller \u00e5letrang jazz enn gloss? G\u00e5 p\u00e5 Dokkhuset.", "5. Bakklandet  Blir Solsiden for yuppie, er Bakklandet omr\u00e5det \u00e5 henge en l\u00f8rdag ettermiddag. Verneverdige trehus, low-FI restauranter og kafeer. Skuffkak p\u00e5 skeive Skydsstationen er et must. En spikersuppe av Crocs, kasjmir og italienske turister med boblevest.", "6. Under Elgeseter bru  Det hender en er down & out, ogs\u00e5 i Trondheim \u2013 og et passelig sted \u00e5 dyrke undergangsf\u00f8lelsen er en filosofisk stund under Elgeseter bru, p\u00e5 Samfundetsiden. Her er du sikret skygge, til alle d\u00f8gnets tider \u2013 og v\u00e6r ikke overrasker om du f\u00e5r deppekompiser for livet.", "7. Toppen av Blussuvollsbakken  Det hender en er skikkelig oppesen, ogs\u00e5 i Trondheim. Et passende sted \u00e5 dyrke hybris er byens \u00f8stlige topp. P\u00e5 Kvilhaugen rastet b\u00f8ndene p\u00e5 vei hjem fra bytur, denne l\u00f8rdagen arrangeres det \u00e5rlige motbakkel\u00f8pet opp Blussuvollsbakken. Men det er fint \u00e5 kvile og nyte utsikten herfra uansett om en har g\u00e5tt, sprunget eller busset.", "8. Park-liv  Noen sverger til Sm\u00e5bergan, rundt festningen, andre til Marinen, mellom Domen og elva, noen til sm\u00e5parkene p\u00e5 Ila eller Buran. I Trondheim er selv de mest hektiske bygatene tr\u00e6ge, men det er fint med pustehull likevel.", "9. Bristol konditori  Hippe kaffebarer og fine restauranter finner du alltids. Men er du ute etter et sted som favner Trondheims sjel g\u00e5r du hit \u2013 enten du er ute etter en halvliter eller en Napoleonskake og traktekaffe. Minimalisme er ikke stilen her.", "10. Karbis  En har ikke skj\u00f8nt Trondheim helt f\u00f8r en har skj\u00f8nt magien ved et perfekt tilberedt karbonadesm\u00f8rbr\u00f8d. med eller uten speilegg, men alltid med brunet l\u00f8k. Festvarianten er med agurk og tomat. P\u00e5 flere av de nevnte stedene vil du f\u00e5 ok karbis.", "1. Broen / Invader Ace / Ich Bin N! ntendo \u2013 Dokkhuset Scene, 3. september  Tre av de mer spennende og grensesprengende bandene i norsk musikk har s\u00f8kt sammen i kunstnerkollektivet Jungelen. Denne kvelden spiller de med og mot hverandre, i uttrykk som spenner fra vestafrikansk musikk til punk og elektronika. Vis kart", "2. Tre Sm\u00e5 Kinesere \u2013 Byscenen, 14. og 17. september  Obligatorisk oppm\u00f8te for alle som trodde Trondheim bare handlet om rock. Et av landets fineste poporkestre de siste 30 \u00e5rene r\u00f8rer p\u00e5 seg igjen, s\u00e5 forh\u00e5pentligvis f\u00e5r vi ogs\u00e5 h\u00f8re nye l\u00e5ter blant klassikerne. Vis kart", "3. Bishop Nehru \u2013 Brukbar/Bl\u00e6st 14. september  Hyllet av Kendrick Lamar, p\u00e5 turn\u00e9 med Wu-Tang Clan og samarbeid med MF Doom: New York-rapperen Bishop Nehru har hiphopens establishment i ryggen n\u00e5r han kommer til Norge for f\u00f8rste gang. Med NAS linet opp som produsent for den kommende debuten, er dette sjansen til \u00e5 se en stigende stjerne i startfasen. Vis kart", "4. Ida Jenshus \u2013 Bar Moskus 22. og 25. september  Etter et lengre USA-opphold kommer Ida Jenshus tilbake til Norge og Trondheim. To konserter p\u00e5 superintime Moskus kan fort bli den optimale stedet \u00e5 oppleve en artist som graver stadig dypere i amerikansk countryrock, folk og psykedelia. Vis kart", "5. Mayhem \u2013 Studentersamfundet 23. september  Mayhem framf\u00f8rer denne kvelden hele \u00abDe Myseriis Dom Sathanas\u00bb-albumet fra 1994, regnet som et av svartmetallens tidlige hovedverk. Albumet var spilt inn \u00e5ret f\u00f8r, men ble utsatt og kom ut samme m\u00e5ned som bassist Varg Vikernes ble d\u00f8mt for drapet p\u00e5 gitarist \u00d8ystein Aarseth. Brrr. Vis kart", "6. Jaga Jazzist \u2013 Studentersamfundet 24. september  De begynte som en vennegjeng i ten\u00e5rene fra T\u00f8nsberg, men Jaga Jazzist er i dag et velsmurt musikalsk maskineri med forgreininger inn i en rekke viktige musikalske prosjekt. Halsbrekkende virtuos, men f\u00f8rst og fremst fremdragende komponert musikk som ikke har sin like. Vis kart", "7. Kvelertak \u2013 Byscenen 13. og 14. oktober  Etter \u00e5 ha gitt ut sitt klart mest varierte, og antagelig ogs\u00e5 sitt beste album \u00abNattesferd\u00bb tidligere i \u00e5r, m\u00e5tte det ekstrakonsert til for \u00e5 stille tr\u00f8ndernes sult etter Kvelertak. Bandets blanding av klassisk rock, metal og punk holder seg forbausende frisk. Vis kart", "8. \u00c5rabrot \u2013 Brukbar/Bl\u00e6st 21. oktober  I disse dager kommer dokumentaren \u00abCocks & Crosses \u2013 musikken som ikke ville d\u00f8\u00bb om Kjetil Nernes, som etter \u00e5 ha f\u00e5tt d\u00f8delig kreftdiagnose heller \u00f8kte tempoet p\u00e5 innspilling og turnering med sitt band \u00c5rabrot. \u00abThe Gospel\u00bb kom i vinter og trekkes fram som bandets beste. Vis kart", "9. Bob Hund \u2013 Studentersamfundet 22. oktober  Det er 20 \u00e5r siden Bob Hund slapp \u00abOmslag: Martin Kann\u00bb og var noe av det hippeste indie-verden kunne by p\u00e5. S\u00e5nn er det kanskje ikke i 2016, men likevel er det f\u00e5 liveopplevelser som matcher svenskene i form. I h\u00f8st vender de tilbake til scenen de har holdt flere ekstatiske konserter f\u00f8r. Vis kart", "10. Pentagram \u2013 Brukbar/Bl\u00e6st 18. november  Mer enn 40 \u00e5r etter at de ble dannet, kommer endelig Pentagram til Trondheim for f\u00f8rste gang. Etter mange \u00e5r med personlige problemer, har frontfigur Bobby Liebling og bandet hans blitt rettmessig anerkjent som en viktig pioner innen amerikansk doom metal. God historie, bra band. Vis kart", "1. Fire Fine  25-\u00e5rsgrense. Gratis inngang. Quiz p\u00e5 onsdag, liveband p\u00e5 torsdag og DJ p\u00e5 l\u00f8rdag. Sitteplasser b\u00e5de ute og inne. Lokalet har lounge-stil, i tillegg til dansegulv. Vis kart", "2. S\u00f8strene Karlsen  23-\u00e5rsgrense. Gratis inngang. Sitteplasser b\u00e5de ute og inne, i tillegg til dansegulv. B\u00e5de ny og gammel musikk. - Her er det folk i alle aldre innom, sier driftssjef Eric Str\u00f6m. Vis kart", "3. TAG  23-\u00e5rsgrense. Gratis inngang. Lounge oppe og klubbkonserter nede. Musikken er RNB og soul. - Det er mest jenter som kommer hit, og her b\u00f8r du ha p\u00e5 deg fine kl\u00e6r for \u00e5 komme inn, sier daglig leder Lise Fjelly. Vis kart", "4. D12.  20-\u00e5rsgrense. Gratis inngang torsdag, betaling fredag og l\u00f8rdag. Har pianobar, lounge-plass og dansegulv. Spiller lounge- og 90-tallsmusikk. Vis kart", "5. Diskoteket  21-\u00e5rsgrense. Betaling p\u00e5 l\u00f8rdager, ellers gratis inngang. Blandet bar- og klubb-konseptet. Musikken som spilles er house blandet med soul og funk. Vis kart", "6. The Mint  20-\u00e5rsgrense. Gratis inngang torsdag, betaling fredag og l\u00f8rdag. Musikken som spilles er hits og house. Nattklubb-konsept. Dresscode. Vis kart", "7. Studio 26  20-\u00e5rsgrense. Har en kjeller som er roligere og mer intim, og en etasje med nattklubb og dansegulv. Gratis inngang p\u00e5 torsdager, betaling fredag og l\u00f8rdag. Vis kart", "8. Studentersamfundet.  18-\u00e5rsgrense for medlemmer og studenter, ellers 20-\u00e5rsgrense p\u00e5 fredager og l\u00f8rdager. Har konserter, kulturarrangementer, debatter, flere barer, en caf\u00e9 og en restaurant. Ulik \u00e5pningstid p\u00e5 hvert lokale. Vis kart", "9. Downtown  20-\u00e5rsgrense. \u00c5pent alle dager unntatt s\u00f8ndag. Utestedet har tre konsepter: nattklubb med DJ, pianobar og partybar med 90- og 2000-talls-hits. Betaling fredag og l\u00f8rdag. Vis kart", "10. Bar Circus  20-\u00e5rsgrense. Gratis inngang. Rock and roll-musikk. \u00c5pent hver dag utenom mandag. Kaller seg et vorsipel-konsept. Flest studenter p\u00e5 bes\u00f8k i ukedagene. Vis kart", "1. Begynnelser - Tr\u00f8ndelag Teater, fra 2. september Det er grunn til \u00e5 ha forventninger p\u00e5 flere fronter til denne urpremieren, med manus av Carl Frode Tiller og musikk kreert og spilt av Motorpsycho.", "2. Bastard-festivalen - Teaterhuset Avant Garden, 19-24. september Den internasjonale teaterfestivalen er et \u00e5rlig h\u00f8ydepunkt. Blant forestillinger verdt \u00e5 merke seg i h\u00f8st er \u00abIcloni\u00bb av Lisa Lie og \u00abThe Agony & Ecstacy Of Steve Jobs\u00bb av Kate Pendry.", "3. Juleevangeliet The Smash Hit Musical - Tr\u00f8ndelag Teater, fra 18. november. Trioen Bones, Havdal og L\u00f8seth har markert seg grundig i parodifaget, ikke minst med spelparodien \u00abSlaget p\u00e5 Testiklestad\u00bb. N\u00e5 er det juleevangeliet som f\u00e5r unngjelde.", "4. Alle tiders julebord - Dokkhuset fra 23. november Duoen Hans Petter Nilsen og Ivar Nergaard tar tr\u00f8ndersk julebordskultur p\u00e5 kornet i grovkornet forestilling med rom for latter, gr\u00e5t og ettertanke. Definitivt mest latter.", "5. Eurocorridors - Teaterhuset Avant Garden, fra 2. desember", "1. Frivilligheten i Trondheim er mangfoldig.  P\u00e5 Samfundet finner du lydteknikere, kokker, markedsf\u00f8ringsmedarbeidere, skuespillere, elektrikere, musikere, grafikere, konsertarrang\u00f8rer og mye mer. Andre organisasjoner du kan v\u00e6re med i er for eksempel NTNUI, Studenttinget, Quak og R\u00f8de Kors. Det finnes ogs\u00e5 utallige festivaler som kan trenge en hjelpende h\u00e5nd. Mulighetene er mange!", "2. Du er garantert massevis av nye venner.  Det kan virke skummelt \u00e5 bli med i en gjeng der man ikke kjenner noen. Da kan det v\u00e6re greit \u00e5 vite at de aller fleste er i samme situasjon, og at studenter som jobber frivillig i Trondheim ofte er blant de mest sosiale menneskene du kan oppdrive.", "3. T\u00f8r \u00e5 ta p\u00e5 deg ansvar.  Det er avskrekkende \u00e5 skulle forplikte seg til store ansvar og arbeidsoppgaver, men vi er (nesten) alle amat\u00f8rer. Man m\u00e5 ut av komfortsonen, og gjerne ta seg litt vann over hodet, for \u00e5 virkelig l\u00e6re.", "4. Egennytte.  Det kan ofte v\u00e6re verdt \u00e5 g\u00e5 glipp av en forelesning eller to for \u00e5 jobbe frivillig. \u00c5 f\u00e5 gode karakterer er bra og viktig, men arbeidserfaring, samarbeidsevner og engasjement er vel s\u00e5 viktig. Hva betyr egentlig en C n\u00e5r du kan vise til at du har v\u00e6rt med \u00e5 drifte Norges st\u00f8rste Studentersamfund, kulturfestival eller studentidrettslag?", "5. V\u00e6r \u00e5pen.  Studietiden er tiden for \u00e5 bli kjent med nye mennesker. Ved \u00e5 bli med i en frivillig organisasjon m\u00f8ter du mange likesinnede, men du f\u00e5r ogs\u00e5 sjansen til \u00e5 bli kjent med mennesker som er helt forskjellig fra deg. Benytt deg av det, de har ofte mye \u00e5 l\u00e6re deg!", "1. Byscenen  Byscenen ble den halvstore scenen byen lenge savnet, og har sl\u00e5tt seg opp med et konsertprogram som hver sesong leverer kvalitet i et stort spekter - fra metal til korps og det meste imellom. Vis kart", "2. Studentersamfundet  Det Runde R\u00f8de holder koken, med tre scener av ulik st\u00f8rrelse for konserter med alt fra internasjonale toppnavn til lokale helter. Ekstra livlig under Uka, men bra tr\u00f8kk ogs\u00e5 i mellom\u00e5r. Vis kart", "3. Brukbar/Bl\u00e6st  Etter fusjonen mellom to av byens mest popul\u00e6re scener, fors\u00f8ker profilen \u00e5 ta vare p\u00e5 begges tidligere s\u00e6rpreg. Her kan du fort f\u00e5 alternativ rock tidlig p\u00e5 kvelden og klubbkonsept utover natta. Vis kart", "4. Dokkhuset  Lekestue for byens alltid boblende jazzmilj\u00f8, og sentrum b\u00e5de for Jazzfest i mai og Trondheim Kammermusikkfestival i september/oktober. Ogs\u00e5 med et solid hel\u00e5rsprogram i beslektede sjangre, med norske og internasjonale navn. Vis kart", "5. Moskus  En av byens minste barer, like fullt med et kresent konsertprogram som spesielt evner \u00e5 trekke gode, alternative americana-navn opp av hatten. Men v\u00e6r p\u00e5 hugget, her blir det alltid utsolgt. Vis kart", "1. Her f\u00e5r du kj\u00f8pt busskort.  Det aller enkleste alternativet er \u00e5 fikse via AtBs hjemmesider, men hvis du er nettl\u00f8s finnes det andre alternativer. Du kan ta turen til et av AtBs kundesentre, som du finner i Kongens gate og Trondheim sentralstasjon.", "2. App  Lurer du p\u00e5 n\u00e5r bussen g\u00e5r? Hvilken buss du burde ta? Eller vil du kj\u00f8pe en enkeltbillett med mobilen? Det finnes apper for s\u00e5nt! Det er bare \u00e5 s\u00f8ke etter AtB i din foretrukne app-kiosk og velge og vrake mellom ruteplanleggere, sanntidsinformasjon, med mer.", "3. Billettkontroller  AtB-billettene er faktisk nest-dyrest i landet. For mange kan det friste \u00e5 pr\u00f8ve lykken uten bussbillett. Det anbefales ikke. AtB har varslet at de skal trappe opp billettkontrollene, og det kan bli en sv\u00e6rt dyr tur hvis du blir tatt.", "4. Nattbussen  Har du v\u00e6rt ute p\u00e5 byen og m\u00e5 ha skyss hjem? Da kan du slenge deg p\u00e5 nattbussen. Det er totalt 14 forskjellige nattbuss-ruter som kan frakte deg hjem fra byen.", "5. \u00abRegler\u00bb  Tidligere i \u00e5r skrev AtB en liste med 17 punkter, som kan v\u00e6re greit \u00e5 ha i bakhodet f\u00f8r du g\u00e5r om bord i bussen. Hold minst \u00e9n meters avstand til buss i bevegelse, ikke snakk h\u00f8ylytt i telefonen og gi sitteplassen din til noen som trenger det mer, er noen av punktene AtB trekker fram.", "1. Det gamle r\u00e5dhuset.  En del av Trondheim Folkebibliotek, med kirkeruin og kirkeg\u00e5rd/skjeletter fra middelalderen. Vis kart", "2. Kristiansten festning.  Har sikret Trondheim siden 1680-tallet. En fint sted \u00e5 f\u00e5 oversikt. Vis kart", "3. Sverresborg Tr\u00f8ndelag Folkemuseum.  Byavdeling med et st\u00f8rre antall gamle hus som er flyttet fra Trondheim sentrum. Vis kart", "4. Erkebispeg\u00e5rden.  Middelaldermuseum, Rustkammeret og Riksregaliene. Vis kart", "5. Olavsbr\u00f8nnen/Oktogonen  Ligger i Nidarosdomens eldste del. Benytt gudstjenestene for et bes\u00f8k; de er gratis. Vis kart", "6. Domkirkeg\u00e5rden.  Fredet kirkeg\u00e5rd med mange gamle lokale kjendiser og mye personalhistorie. Vis kart", "7. Sparebankkjelleren.  Middelaldersk kirkeruin i S\u00f8ndre gate. (PS: i en enda m\u00f8rkere del av kjelleren: Kjell Erik Killi Olsens \u00abSalamandernatten\u00bb.) Vis kart", "8. Norsk Rettsmuseum.  Konsentrert gr\u00f8ss og gru i byens gamle kriminalasyl ved Ilen kirke. Vis kart", "9. Sukkerhuset p\u00e5 Kalvskinnet.  Stort synlig minne om 1700-tallets slavehandel/sukkerimport + lokal \u00f8lhistorie, E.C. Dahls bryggeri fra 1856. Vis kart", "10. Fosenkaia med Gulskuret.  Gammel kyst- og b\u00e5tkultur, lukt av tj\u00e6re og smak av \u00f8l. Vis kart"]}, {"field": "category0", "value": "student"}, {"field": "contenthash", "value": "7ee145e0e0cdbd03fb3685e7945a0fb7ea4601b53f31c80f107bd8ef105c2944"}, {"field": "createtime", "value": "2016-08-18T07:49:53.000Z"}, {"field": "description", "value": "Fra alle oss til alle dere: listebonanza med alt det beste i Trondheim!"}, {"field": "dominantimage", "value": "http://www.adressa.no/incoming/article13196332.ece/t8zl3w/ALTERNATES/w980-default/IMG_omw_Pstereo-luftfoto_1_1_KG9MJKE.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2220efd8b3d470eaa7be19b0b9726fe8f204c3c6.jpg?59976ccb"}, {"field": "dominantthumbnaildimensions", "value": "300x169"}, {"field": "heading", "value": ["100 tips som gj\u00f8r studietiden i Trondheim 1000 ganger bedre -adressa.no", "Fem cafeer du m\u00e5 sjekke ut", "10 restaurant-tips fra Smakspolitiet", "Fem ting du har godt av \u00e5 vite", "10 ting du kan gj\u00f8re med kroppen", "Fem kjendiser du b\u00f8r vite hvem er", "Fem snakkiser du b\u00f8r kunne henge med p\u00e5", "10 spennende steder/opplevelser \u00e5 bes\u00f8ke", "10 konserter du b\u00f8r f\u00e5 med deg i h\u00f8st", "10 utesteder du trygt kan sjekke ut", "Fem teaterforestillinger verdt \u00e5 se i h\u00f8st", "Fem tips til deg som vil v\u00e6re frivillig", "Fem musikkscener du b\u00f8r f\u00f8lge med p\u00e5", "Fem ting du m\u00e5 vite om bussen i Trondheim", "10 historiske steder du b\u00f8r kjenne til"]}, {"field": "id", "value": "2220efd8b3d470eaa7be19b0b9726fe8f204c3c6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "arts-and-entertainment"}, {"field": "kw-company", "value": ["crocs", "michael kors", "instagram", "facebook"]}, {"field": "kw-concept", "value": ["vis", "kart", "trondheim", "gratis inngang torsdag", "vis kart"]}, {"field": "kw-entity", "value": ["blir solsiden", "ace", "bin n", "e.c. dahls", "jaga jazzist", "nidelven kj\u00f8p", "moskus", "ballklub hovedtrener k\u00e5re", "atb", "testiklestad", "soil denne", "br\u00e5", "elgeseter", "geitfjellet fjellet", "avant garden", "blussuvollsbakken det", "samfundet", "byscenen", "bjarne og facebook", "caf\u00e9 l\u00f8kka", "by\u00e5sen", "b-klassen", "bar av", "circus 20", "bratt\u00f8rveita", "restaurant gr\u00e5kallbanen", "bratt\u00f8ra", "aker brygges", "byen", "gr\u00e5kallen nikkersadelen", "tr\u00f8ndelag folkemuseum", "trondheim 1000", "buran", "bymarka", "a-kjendis", "cocks", "nedre bakklandet", "adressa", "teater", "bishop nehru"]}, {"field": "kw-location", "value": ["namsos", "edgar", "delta", "t\u00f8nsberg", "trondheim", "dovre", "norge", "tynset", "york", "lian", "mer\u00e5ker", "molde", "ila"]}, {"field": "kw-pageclass", "value": "article"}, {"field": "kw-person", "value": ["h\u00e5kon henholdsvis bleken", "lisa lie", "ivar nergaard", "bobby liebling", "lise fjelly", "\u00f8ystein aarseth", "anne b. ragde", "kate pendry", "kendrick lamar", "daniel pub daniel", "ida jenshus", "eric str\u00f6m", "olav tryggvassons", "ginger ale", "kjetil nernes", "martin kann", "mads bones", "bob hund", "oscar wilde", "carl frode tiller", "josefine frida pettersen", "\u00e5ge \u00e5ge aleksandersen", "kjell erik killi olsens"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article13196332.ece/t8zl3w/ALTERNATES/w980-default/IMG_omw_Pstereo-luftfoto_1_1_KG9MJKE.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "100 tips som gj\u00f8r studietiden i Trondheim 1000 ganger bedre"}, {"field": "og-type", "value": "article"}, {"field": "og-url", "value": "http://www.adressa.no/student/2016/08/18/100-tips-som-gj%C3%B8r-studietiden-i-Trondheim-1000-ganger-bedre-13189653.ece"}, {"field": "pageclass", "value": ["article"]}, {"field": "publishtime", "value": "2016-08-18T08:47:52.000Z"}, {"field": "recs-articleid", "value": "13189653"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2016-08-18T08:47:52.000Z"}, {"field": "recs-rawtitle", "value": "100 tips som gj\u00f8r studietiden i Trondheim 1000 ganger bedre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "Fra alle oss til alle dere: listebonanza med alt det beste i Trondheim!"}, {"field": "thumbnail", "value": "http://content-thumbnail.cxpublic.com/content/thumbnail200x150/2220efd8b3d470eaa7be19b0b9726fe8f204c3c6.jpg?59976ccb"}, {"field": "thumbnailfullheightdimensions", "value": "200x6253"}, {"field": "timestamp", "value": "2017-08-18T22:40:11.000Z"}, {"field": "title", "value": "100 tips som gj\u00f8r studietiden i Trondheim 1000 ganger bedre"}, {"field": "url", "value": "http://www.adressa.no/student/2016/08/18/100-tips-som-gj%c3%b8r-studietiden-i-Trondheim-1000-ganger-bedre-13189653.ece"}, {"field": "urlhash", "value": "2220efd8b3d470eaa7be19b0b9726fe8f204c3c6"}], "score": 0.36659718, "siteId": "9222270286501375973", "id": "2220efd8b3d470eaa7be19b0b9726fe8f204c3c6"}

