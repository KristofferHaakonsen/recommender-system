{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["britt fadnes", "fysioterapeut", "voksenpsykiatrisk poliklinikk", "molde"]}, {"field": "body", "value": ["Saken oppdateres.", "Selv d\u00f8rer g\u00e5r opp bare ved at jeg n\u00e6rmer meg, moderne kj\u00f8kkenskuffer glir ut og inn nesten bare ved \u00e5 se p\u00e5 dem, heisen er rett innenfor d\u00f8ra, oppvaskmaskin og eltemaskin har s\u00e5 \u00e5 si alle. Eksemplene er utallige. Lettheten \u00e5pner ogs\u00e5 for \u00e5 kunne gj\u00f8re flere ting samtidig. Er dette helt uproblematisk? Antakelig ikke.", "Jeg deltar ogs\u00e5 i hverdagens letthet. Jeg har ikke fysisk krevende arbeid og kj\u00f8rer gjerne bil fra d\u00f8r til d\u00f8r. Er frav\u00e6r av hverdagslige sm\u00e5 og kanskje st\u00f8rre kroppslige utfordringer en ulykke? Er det moderne livet som favoriserer f\u00e5 balanseutfordringer og lite fysisk innsats i alminnelige hverdagsbevegelser en st\u00f8rre dumskap enn vi vil ta inn over oss? Uten krav til \u00e5 m\u00e5tte v\u00e6re tilstede, reduseres lett evnen til \u00e5 ta en ting av gangen. Uhensiktsmessige avsporinger blir mer regelen enn unntaket. Men hvordan i all verden kan jeg si og mene noe slikt? Er jeg ikke positiv til framskrittene som gj\u00f8r hverdagen v\u00e5r lettere? Er jeg bare bakstreversk og h\u00e5pl\u00f8s gammeldags?", "Jeg er i hvert fall alvorlig betenkt. Enn om vi til slutt slukner av kjedsomhet (alt blir servert p\u00e5 s\u00f8lvfat, jeg beh\u00f8ver ikke pr\u00f8ve ut sj\u00f8l for \u00e5 l\u00e6re \u00e5 mestre), vi utvikler pinglete og udugelige kropper (innsats p\u00e5 helsestudio skal liksom kompensere) og det blir kaos i hodet (stillesittende innsats p\u00e5 pc og liknende skal trimme hjernen). Jeg pr\u00f8ver \u00e5 forestille meg hvordan hjernen min kan se ut om kanskje noen tusen \u00e5r om jeg har en atferd der jeg yter minimalt av egen innsats og der jeg sjelden konsentrerer meg om det jeg gj\u00f8r i \u00f8yeblikket. Kanskje hadde det over tid blitt overdimensjonerte omr\u00e5der i hjernen som arbeider med syns- og h\u00f8rselsinntrykk p\u00e5 bekostning av viktige omr\u00e5der som skal arbeide med m\u00e5lrettete og meningsfulle fysiske handlinger? Kanskje er \u00abavtrykkene\u00bb i hjernen av de fantastiske hendene mine blitt sm\u00e5 som erter, som tegn p\u00e5 manglende bruk. Og alt virrer rundt i et stressende kaos.", "Gjennom 41 \u00e5r som fysioterapeut har jeg daglig m\u00f8tt pasienter som sliter med \u00e5 f\u00e5 kontroll p\u00e5 livene sine. En fellesnevner viser seg \u00e5 v\u00e6re redusert kroppslig balanse og lett la seg forstyrre i oppmerksomheten. De siste 13 \u00e5rene har jeg arbeidet sammen med professor i nevroanatomi, Per Brodal, i Oslo og fysioterapeut Kirsti Leira i Levanger. Vi \u00f8nsket \u00e5 forst\u00e5 mer av kroppslig balanse som betingelse for alle v\u00e5re bevegelser og balansens betydning for mental kontroll. Dypdykket - i n\u00e6rt samarbeid med en mengde pasienter - har gitt oss store overraskelser. Usikker kroppslig balanse forstyrrer et n\u00f8dvendig samarbeid mellom ulike omr\u00e5der i hjernen. Usikkerheten er ofte skjult gjennom fors\u00f8k p\u00e5 \u00e5 kompensere. Vi har f\u00e5tt bekreftet at forst\u00e5elsen av balanse m\u00e5 moderniseres. Dette har vi dokumentert i tre b\u00f8ker. Den siste kom n\u00e5 i desember.", "De fleste setter seg ned n\u00e5r de skal ta av og p\u00e5 sko. Av- og p\u00e5kledning skjer uten \u00e5 tenke over det ved \u00e5 st\u00f8tte seg til noe, sette seg ned, lene seg til noe. Mange velger bort \u00e5 g\u00e5 trapp, men n\u00e5r det skjer brukes rekkverket automatisk. Un\u00f8dige g\u00e5staver er enn\u00e5 ikke g\u00e5tt av moten. Innl\u00e6rte hverdagslige handlinger skjer ureflektert. Det behagelige s\u00f8kes uten s\u00e6rlig innsats. Parallelt med at vi gj\u00f8r noe s\u00e5 hverdagslig som for eksempel \u00e5 ta av og p\u00e5 sokker, kan vi prate, h\u00f8re p\u00e5 noe eller se p\u00e5 noe annet. Det er helt vanlig \u00e5 pr\u00f8ve \u00e5 kombinere flere ting samtidig og virre med oppmerksomheten fra det ene til det andre uten m\u00e5l og mening. Er dette helt uproblematisk? Antakelig ikke. L\u00e6ringsevnen v\u00e5r reduseres.", "Det f\u00f8rste pasientene v\u00e5re f\u00e5r i oppgave er \u00e5 sette lupe p\u00e5 egen balanseatferd. Blikk for sm\u00e5 balanseutfordringer i hverdagen settes p\u00e5 dagsorden. Alle \u00f8ver p\u00e5 \u00e5 opps\u00f8ke de balanseutfordringene som tross alt finnes. Av- og p\u00e5kledning skal som hovedregel foreg\u00e5 uten noen form for st\u00f8tte. Oppmerksomheten vendes innover mot meg sj\u00f8l og jeg f\u00f8lger hendenes arbeid. Ingen prating under handlingene. I noen sekunder kuttes omverden ut i det balansekravet \u00f8ker. Oppgaven er meningsfull. En slik samling om et oppn\u00e5elig m\u00e5l liker hjernen!", "Om jeg gj\u00f8r dette trofast? Svaret er et entydig og rungende ja. For \u00e5 unng\u00e5 fjernhet fra egen kropp, er jeg bevisst tilstede i gylne \u00f8yeblikk der balanse oppdateres innbakt, diskret og effektivt: n\u00e5 er det denne handlingen det dreier seg om. Jeg \u00f8nsker \u00e5 g\u00e5 alderdommen i m\u00f8te med en brukbar vital kropp, et ryddig hode og bibehold av evnen til \u00e5 ta effektive beslutninger. Mennesket er gitt muligheten til \u00e5 v\u00e6re fritt st\u00e5ende og fritt g\u00e5ende med stor evne til \u00e5 gj\u00f8re en ting av gangen og m\u00e5lrettet dreie oppmerksomheten. Denne kompetansen er betinget av tett dialog med egen kropp - med meg sj\u00f8l - og det krever innsats for innl\u00e6ring og vedlikehold. Balanse er ferskvare. Det er genialt n\u00e5r bevisste oppdateringer legges inn i det hverdagslige vi m\u00e5 gj\u00f8re likevel. Balanse er ingen selvf\u00f8lge.", "Om jeg ikke har puttet inn i mine barn s\u00e5 mye formalkunnskap, har jeg i hvert fall vektlagt at de har m\u00e5ttet gj\u00f8re sj\u00f8l fra de var sm\u00e5. Det synes \u00e5 ha fungert bra. Fra barnehageansatte h\u00f8rer jeg at en ny trend er p\u00e5 veg; fra \u00e5 v\u00e6re temmelig ukritisk p\u00e5 tilbudssida til mer aktivt \u00e5 stimulere til litt strev for at ungene lettere l\u00e6rer \u00e5 gj\u00f8re sj\u00f8l . Dette hilses velkommen. En god f\u00f8lelse av mestring og kontroll kommer nettopp ved \u00e5 gj\u00f8re sj\u00f8l."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "5c0d935df10745607921506acbb6154ebeaeb5b012cc9eb111b09c3c2727d967"}, {"field": "createtime", "value": "2015-08-26T21:39:51.000Z"}, {"field": "description", "value": "Alt skal v\u00e6re lett, s\u00e5 utrolig lett. Det meste skal tilrettelegges. Hvor ofte strever jeg fysisk? Hvor ofte m\u00e5 jeg bevisst balansere meg for \u00e5 bruke presis kraft?"}, {"field": "dominantimage", "value": "http://www.adressa.no/meninger/leder/article9075621.ece/ALTERNATES/w980-default/IMG_JPS_UKEbarn48.JPG_2_1_DP31FDN.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2780d958adabe494e21a1f9e97ebc748a46dca4.jpg?58a4664e"}, {"field": "dominantthumbnaildimensions", "value": "300x169"}, {"field": "heading", "value": "Letthetens forbannelse -adressa.no"}, {"field": "id", "value": "a2780d958adabe494e21a1f9e97ebc748a46dca4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["innsats", "kropp", "balanse", "arbeid", "hjernen", "kroppslig balanse", "lett", "hverdagen"]}, {"field": "kw-entity", "value": "per brodal"}, {"field": "kw-location", "value": ["levanger", "oslo"]}, {"field": "kw-pageclass", "value": "article"}, {"field": "kw-person", "value": "kirsti leira"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/leder/article9075621.ece/ALTERNATES/w980-default/IMG_JPS_UKEbarn48.JPG_2_1_DP31FDN.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Letthetens forbannelse"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9075623.ece"}, {"field": "pageclass", "value": null}, {"field": "publishtime", "value": "2014-02-04T07:16:49.000Z"}, {"field": "recs-articleid", "value": "9075623"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-02-04T07:16:49.000Z"}, {"field": "recs-rawtitle", "value": "Letthetens forbannelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Alt skal v\u00e6re lett, s\u00e5 utrolig lett. Det meste skal tilrettelegges. Hvor ofte strever jeg fysisk? Hvor ofte m\u00e5 jeg bevisst balansere meg for \u00e5 bruke presis kraft?"}, {"field": "thumbnail", "value": "http://content-thumbnail.cxpublic.com/content/thumbnail200x150/a2780d958adabe494e21a1f9e97ebc748a46dca4.jpg?58a4664e"}, {"field": "thumbnailfullheightdimensions", "value": "200x1459"}, {"field": "timestamp", "value": "2017-02-15T14:31:42.000Z"}, {"field": "title", "value": "Letthetens forbannelse"}, {"field": "url", "value": "http://www.adressa.no/meninger/kronikker/article9075623.ece"}, {"field": "urlhash", "value": "a2780d958adabe494e21a1f9e97ebc748a46dca4"}], "score": 0.72758925, "siteId": "9222270286501375973", "id": "a2780d958adabe494e21a1f9e97ebc748a46dca4"}

