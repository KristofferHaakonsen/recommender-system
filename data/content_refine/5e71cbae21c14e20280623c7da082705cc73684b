{"fields": [{"field": "modifiedtime", "type": "time", "value": "2014-06-05T13:42:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "geir svardal"}, {"field": "body", "value": ["Saken oppdateres.", "In\u00e9s Vargas serverer potetgull og cappucino mens vi sitter og venter p\u00e5 mannen hennes. Han er ute og g\u00e5r formiddagstur med en hjemmesykepleier fra Frogner bydelsutvalg, og det hender det tar sin tid. Reiulf Steen kjenner riktignok ikke s\u00e5 mange i dette str\u00f8ket, kompisen Thorvald Stoltenberg bor et par kvartaler unna, ellers er det vel mest H\u00f8yre-folk i gatene her p\u00e5 Skillebekk, tror In\u00e9s. Men Reiulf har funnet seg til rette inne i byen etter \u00e5 ha bodd i over tretti \u00e5r p\u00e5 Nesodden, og han er daglig p\u00e5 oppdagelsesferd i nabolaget.", "\u2013 \u00c5, hvor jeg savner Nesodden, men vi kunne jo ikke bo der ute lenger. Etter at Reiulf hadde falt i trappa for andre gang, m\u00e5tte vi finne oss noe annet. Her har vi alt p\u00e5 ett plan, i f\u00f8rste etasje. Reiulf kan bare g\u00e5 inn fra gata med rullatoren sin, det er ikke ett trappetrinn \u00e5 passe seg for, ingen d\u00f8rstokker \u00e5 snuble i. Neida, vi skal f\u00e5 det fint her, sier hun.", "De m\u00f8tte hverandre i Stockholm tidlig p\u00e5 1980-tallet, p\u00e5 en internasjonal sosialistkonferanse. In\u00e9s var utsending fra Colombia, dit hun, som visejustisminister i Salvador Allendes regjering, hadde flyktet fra kuppmakeren Augusto Pinochet. Reiulf Steen var utsendt fra et parti som nettopp hadde valgt Gro Harlem Brundtland i stedet for ham som leder. Forholdet mellom In\u00e9s Vargas og Reiulf Steen kan vanskelig beskrives stort vakrere enn det den fortsatt forelskede forfatteren selv gjorde noen \u00e5r senere i \u00abIn\u00e9s og det elskede landet\u00bb; en politisk kj\u00e6rlighetshistorie om Chile og om hun som enn\u00e5 omtales som \u00aben uvanlig kvinne\u00bb.", "\u2013 Der har vi ham endelig, sier In\u00e9s plutselig, og f\u00f8r det er g\u00e5tt et minutt h\u00f8rer vi den tunge d\u00f8ra i byg\u00e5rdsleiligheten gli opp.", "\u2013 \u00d8st for brua, der fins kj\u00e6rlighet og trua - p\u00e5 at byen skal bli v\u00e5r en gang.", "Reiulf Steen har mer lagt enn satt seg tilrette i den spesialdesignede Parkinson-stolen, den som etter beste evne bidrar til at stive ledd og muskler f\u00e5r s\u00e5 god pleie som mulig.", "\u2013 \u00d8st for brua..., nynner Reiulf Steen.", "\u2013 Det var husdikteren v\u00e5r, Arne Paasche Aasen, som skrev den. Vi var jo skeptiske til alt som l\u00e5 vest for elva, men n\u00e5 er jeg alts\u00e5 her, og det g\u00e5r bra. Skillebekk er ok, og om de sikkert er aldri s\u00e5 konservative p\u00e5 Frogner den dag i dag, er de b\u00e5de hjelpsomme, snille og hyggelige. Parkinson er for\u00f8vrig en progressiv sykdom, jeg blir aldri kvitt den, men det er ikke den jeg komme til \u00e5 d\u00f8 av. Det er jo en tr\u00f8st, og n\u00e5 f\u00f8ler jeg at jeg har stagget den ogs\u00e5. Han var verre f\u00f8r, for \u00e5 si det s\u00e5nn. Legen min er optimist, og jeg ser fremover. Jeg fikk ikke holdt 1 mai-tale i \u00e5r, men i sommer har jeg v\u00e6rt ganske aktiv, og det kommer jo 1. mai`er p\u00e5 rekker og rad senere.", "\u2013 Men n\u00e5 snakker jeg rent for mye. Hvor skal vi egentlig begynne?", "I g\u00e5r falt dommen mot han som Reiulf Steen aldri bruker navnet p\u00e5, og med massemorderen i trygg forvaring bak murene p\u00e5 Ila, skal den gamle AUF-lederen endelig rette blikket fremover. S\u00e5 hvorfor ikke starte her, foresl\u00e5r han, her og n\u00e5. Mye mer spennende det, synes han, enn \u00e5 reise nesten \u00e5tti \u00e5r bakover i tid, til da han ble f\u00f8dt inn i denne arbeiderbevegelsen som skulle prege hver dag i hans liv. Mer givende \u00e5 snakke om dagens ungdom enn om de f\u00f8rste inspirerende m\u00f8tene med Martin Tranm\u00e6l og senere Einar Gerhardsen. Mer lystig \u00e5 se fremover enn \u00e5 minnes Haakon Lie, han som brukte \u00e5 spytte hans navn ut av sin munn. Langt morsommere \u00e5 ta utgangspunkt i dagen i dag, enn igjen \u00e5 bruke tid p\u00e5 den bitre lederstriden med Gro Harlem Brundtland, den intense maktkampen i Arbeiderpartiet p\u00e5 slutten av 70- tallet, da en m\u00f8belhandler p\u00e5 Jessheim bidro til det f\u00f8rste fallet etter seks \u00e5r som partiformann i 1981. Mindre deprimerende ogs\u00e5 enn \u00e5 snakke om den lange perioden med depressive lidelser og alkoholproblemer, bakvaskelser og m\u00f8rkenetter, den som ti \u00e5r senere gjorde at han sto uten politiske verv. Livet hans har v\u00e6rt en berg-og-dalbane, men han har aldri skygget banen eller gjemt seg unna.", "N\u00e5del\u00f8st \u00e6rlig har Reiulf Steen vist frem hver eneste skavanke, fysisk som mentalt, i sitt lange liv. Han har gitt av seg selv, for \u00e5 si det forsiktig, i b\u00f8ker med mektige titler som \u00abMaktkamp\u00bb, \u00abJordskjelv\u00bb og \u00ab\u00d8rnen har landet\u00bb. Neste \u00e5r kommer historikeren (og Haakon Lie-biografen) Hans Olav Lahlum med enda en usminket versjon - og vel bekomme skal han v\u00e6re, forsikrer Reiulf Steen om det som venter n\u00e5r den tid kommer - men selv vil han alts\u00e5 se fremover n\u00e5.", "F\u00f8rste post p\u00e5 programmet er \u00e5 ta Ut\u00f8ya tilbake.", "\u2013 \u00c5 gi opp Ut\u00f8ya vil v\u00e6re et nederlag og en seier for massemorderen. Med hvert fiber i kroppen skal jeg v\u00e6re med og bidra som best jeg kan til at AUF kommer tilbake dit bevegelsen h\u00f8rer hjemme. Det vil v\u00e6re en dumhet av dimensjoner \u00e5 forlate Ut\u00f8ya. Der har AUF eneretten, historien, tradisjonene, minnene, sier Reiulf Steen.", "Aldri har ungdomsorganisasjonen heller st\u00e5tt sterkere enn akkurat n\u00e5, mener han. Man kan si mye pent om tidligere generasjoner, det har ikke minst tidligere generasjoner selv s\u00f8rget for, men ingen har noensinne imponert Reiulf Steen mer enn 22. juli-generasjonen.", "\u2013 Selv om jeg er dypt urolig for utviklingen i et Europa rammet av finanskrise, er jeg trygg p\u00e5 at vi har unge mennesker i dette landet som kan ta oss videre etter aller beste evne. Jeg visste at de var dyktige, men ikke at de var s\u00e5 modne, sier Reiulf Steen.", "Han ble r\u00f8rt til t\u00e5rer over den 17 \u00e5r gamle jenta som hadde sv\u00f8mt fra Ut\u00f8ya, og som konfronterte drapsmannen med \u00e5 si at du har tapt, vi har vunnet.", "\u2013 Du har tapt. Vi har vunnet. Bare \u00e5 formulere seg s\u00e5nn.", "\u2013 Eller hun som ringte faren sin etter \u00e5 ha sluppet unna ildgivningen og sa \u00abpappa, jeg lever\u00bb. \u00c5ndsn\u00e6rv\u00e6relsen og roen, oppi en galskap, et inferno ingen kan forestille seg, fordi ingen av oss andre har opplevd det og derfor heller ikke kan fatte hva som skjedde der ute. Jeg har alltid trodd p\u00e5 ungdommen, men aldri s\u00e5 sterkt som i dag.", "I et tidligere liv gikk ogs\u00e5 Reiulf Steen p\u00e5 Kj\u00e6rlighetsstien p\u00e5 Ut\u00f8ya, h\u00e5nd i h\u00e5nd med ei jente fra Beograd, intenst forelsket og oppslukt i politikk p\u00e5 samme tid.", "\u2013 Ut\u00f8ya gjorde oss til internasjonalister, det var kanskje det aller viktigste som skjedde meg. Tilknytningen til AUF og arbeiderbevegelsen ble manifistert og forsterket gjennom oppholdene p\u00e5 \u00f8ya. Der hadde vi et sted \u00e5 v\u00e6re, synge sangene v\u00e5re, m\u00f8te kj\u00e6restene. Skolestua ble benyttet hele sommeren. Vi var s\u00e5 stolte, nesten litt barnslige, over at vi behersket organisasjonskunnskap mye bedre enn de andre ungdomspartiene, fordi vi hadde l\u00e6rt alt p\u00e5 Ut\u00f8ya. Jeg l\u00e5 en sommer i tomannstelt sammen med Bjartmar Gjerde der ute, det regnet sammenhengende i ti dager, og folk fl\u00f8t stadig forbi p\u00e5 gummimadrassene sine, i mitt hode forestiller jeg meg at alle var i godt hum\u00f8r. Poenget er: Du kan ikke gi opp et slikt sted, sier Reiulf Steen.", "\u2013 Noen pr\u00f8vde \u00e5 avpolitisere hele straffesaken mot drapsmannen. Men dette var jo en politisk begrunnet terroraksjon, hvorfor i helsike skulle han ellers drepe neste hundre AUFere p\u00e5 AUFs egen \u00f8y? Jeg f\u00f8ler meg trygg p\u00e5 at han aldri blir sluppet l\u00f8s p\u00e5 menneskeheten igjen, men jeg skulle \u00f8nsket at man i v\u00e5r hadde benyttet anledningen til \u00e5 fjernsynsoverf\u00f8re rettssaken, heller enn \u00e5 snakke et innviklet psykiatrispr\u00e5k. Fienden st\u00e5r til h\u00f8yre, det har historien vist gang p\u00e5 gang, og det fikk vi erfare 22. juli.", "Reiulf og In\u00e9s har forlengst sl\u00e5tt seg til ro med at Parkinson skal bo sammen med dem i den staselige leiligheten i Gabels gate, p\u00e5 en uoppsigelig leiekontrakt, som de sier. Parkinson laget mer faenskap i starten av oppholdet, han g\u00e5r litt stillere i d\u00f8rene n\u00e5, men fortsatt styrer han mye av hverdagen til Reiulf Steen.", "\u2013 Jeg er tr\u00f8tt p\u00e5 morran, sover lenge utover, og er f\u00f8rst p\u00e5 mitt beste n\u00e5 p\u00e5 ettermiddagen etter at jeg har v\u00e6rt ute og spasert. Jeg har forbud mot \u00e5 g\u00e5 ut alene, men det er fordi de er redd for at jeg skal falle. Hodet mitt er det ikke noe i veien med, sykdommen p\u00e5virker ikke min tankekraft, men jeg blir sliten der oppe ogs\u00e5. N\u00e5 holder jeg p\u00e5 \u00e5 trene meg opp til \u00e5 bli den leseren jeg en gang var, sier han og tar oss med inn i biblioteket, der romaner, diktsamlinger og politiske verk kan telles i tusentall.", "Etter \u00e5 ha tatt en liten time-out - som betyr at Reiulf Steen rolig drikker en ny kopp cappucino uten \u00e5 si ett eneste ord i l\u00f8pet av de tre-fire neste minuttene - er han klar for en ny omgang. I en times tid, fortsatt halvt liggende i stolen sin, holder han et utenrikspolitisk foredrag som vi vet flere ville betalt for \u00e5 h\u00f8re; det spenner fra Tito til Willy Brandt, det handler om tyske fascister i \u00f8st-kommunistisk forkledning. Han er innom de g\u00e6rne venstreekstemistene som rett og slett kalte seg \u00abthe lunatic left\u00bb i Storbritannia, og som \u00f8dela s\u00e5 mye for Labour p\u00e5 70-tallet. Men ikke i n\u00e6rheten av s\u00e5 mye \u00f8deleggelse som Tony Blair for\u00e5rsaket, mannen var en ulykke ikke bare for Reiulf Steens gamle Labour-venner, f\u00e5r vi vite, men for arbeiderbevegelsen over hele Europa, alle skulle jo p\u00e5 d\u00f8d og liv ape etter Tony Blair og finne den tredje vei (\u00absom ikke er noen vei\u00bb). Og s\u00e5 hjem igjen som snarest, til tiggerne i Oslo, romfolket, de forfulgte menneskene, som ikke kan ses uavhengig av Romania - og da er vi \u00f8stp\u00e5 igjen - Romania som ikke kan tolkes uten at vi samtidig forst\u00e5r Ceacescus Romania, eller aller helst kona til diktatoren, hun var kanskje den verste av de to - og mens vi f\u00f8rst er i gang: Olof Palme... S\u00f8r-Afrika. Nelson Mandela, Midt\u00f8sten, Yassir Arafat - for ikke \u00e5 snakke om S\u00f8r-Amerika. Han var ambassad\u00f8r i In\u00e9s Vargas Chile p\u00e5 1990-tallet, og opplevde det sm\u00e5tt bisarre \u00e5 bli liggende vegg i vegg med den avg\u00e5tte diktatoren Augosto Pinochet p\u00e5 et sykehus i Santiago. Reiulf Steen var lagt inn med en ryggskade, Pinochet var full av kreft.", "\u2013 Men n\u00e5 merker jeg at jeg snakker for mye og snart m\u00e5 ta en pause igjen.", "F\u00f8rst rekker han likevel en rundreise i europeiske kriseland, der han h\u00e5per at den nye generasjonen skal l\u00e6re av feilene til de gamle (\u00abingen Hitler uten inflasjon og enorm arbeidsledighet\u00bb), men der han er redd for at de ekstreme h\u00f8yrekreftene skal f\u00e5 luft under vingene.", "_ Det var jo blant annet i et slikt perspektiv at rettssaken mot denne massemorderen var s\u00e5 viktig, men der den ble driblet bort i mer psykiatri enn politikk.", "Ute i entreen henger et billedgalleri fra inn- og utland. Reiulf Steen poserer med verdenspolitikere p\u00e5 ulike arenaer. In\u00e9s Vargas, fremtredende fredsforsker som hun var frem til hun ble pensjonert, har sin egen vegg. Men ingen bilder av Gro Harlam Brundtland eller Haakon Lie verken her eller der.", "\u2013 Jeg har ikke snakket med Gro p\u00e5 lenge, men jeg har ingen problemer med \u00e5 erkjenne at hun var en stor og betydningsfull leder, b\u00e5de av partiet og landet.", "\u2013 Haakon? P\u00e5 gubbens 100-\u00e5rsdag ga han meg en hjertelig klem, da hadde vi ikke snakket sammen p\u00e5 40 \u00e5r. Han var n\u00e5del\u00f8s mot slike som meg, som opponerte mot USAs Vietnam-politikk, det var der det skar seg mellom oss. Men Haakon var en bauta og en mann for sin tid. Dante hevdet jo at de varmeste stedene i helvete ville v\u00e6re reservert dem som hadde v\u00e6rt n\u00f8ytrale i moralske krisetider. S\u00e5nn sett kan man f\u00f8le seg trygg p\u00e5 at Haakon Lie i hvert fall ikke har havnet i den avdelingen. Han var aldri n\u00f8ytral.", "S\u00e5 ringer det p\u00e5 d\u00f8ra, og Thorvald Stoltenberg er kommet for \u00e5 drikke ettermiddagskaffe."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "67a0fbaed2ff19ae50e4c4d37b4a0283a6bd39f10a415fca0b4de07b65509014"}, {"field": "createtime", "value": "2016-02-28T14:14:28.000Z"}, {"field": "description", "value": "F\u00f8r Parkinson flyttet inn, visste ikke Reiulf Steen at det fantes seigere j\u00e6vler enn Haakon Lie. N\u00e5 vet han bedre. Parkinson fins ikke god p\u00e5 bunn en gang."}, {"field": "dominantimage", "value": "http://www.adressa.no/incoming/article9773291.ece/ALTERNATES/w980-default/Steen14.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e71cbae21c14e20280623c7da082705cc73684b.jpg?59816aa2"}, {"field": "dominantthumbnaildimensions", "value": "300x169"}, {"field": "heading", "value": ["Steen p\u00e5 hugget -adressa.no", "Liver starter n\u00e5", "Vi har vunnet", "Jorda rundt", "Vel forlikt"]}, {"field": "id", "value": "5e71cbae21c14e20280623c7da082705cc73684b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "science"}, {"field": "kw-company", "value": "jorda"}, {"field": "kw-concept", "value": ["liv", "dag", "snakke", "landet", "ute"]}, {"field": "kw-entity", "value": ["\u00f8rnen", "augosto pinochet", "gro harlam brundtland", "hans olav lahlum", "jordskjelv", "skillebekk", "kj\u00e6rlighetsstien", "labour", "hitler", "in\u00e9s vargas og reiulf steen", "gro harlem brundtland", "ceacescus romania", "gro", "ute", "ut\u00f8ya", "yassir arafat", "midt\u00f8sten", "palme", "gabels", "arbeiderpartiet", "dante", "h\u00f8yre", "maktkamp", "parkinson", "in\u00e9s", "pinochet"]}, {"field": "kw-location", "value": ["stockholm", "europa", "nesodden", "tito", "storbritannia", "frogner", "jessheim", "vietnam", "beograd", "oslo", "s\u00f8r-amerika", "santiago", "colombia", "ila"]}, {"field": "kw-pageclass", "value": "article"}, {"field": "kw-person", "value": ["martin tranm\u00e6l", "willy brandt", "einar gerhardsen", "thorvald stoltenberg", "arne paasche aasen", "bjartmar gjerde", "nelson mandela", "haakon lie", "augusto pinochet", "in\u00e9s vargas chile", "in\u00e9s vargas", "reiulf steen", "salvador allendes", "tony blair"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article9773291.ece/ALTERNATES/w980-default/Steen14.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Steen p\u00e5 hugget"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article9773293.ece"}, {"field": "pageclass", "value": ["article"]}, {"field": "publishtime", "value": "2014-06-05T10:33:24.000Z"}, {"field": "recs-articleid", "value": "9773293"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-06-05T10:33:24.000Z"}, {"field": "recs-rawtitle", "value": "Steen p\u00e5 hugget -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "F\u00f8r Parkinson flyttet inn, visste ikke Reiulf Steen at det fantes seigere j\u00e6vler enn Haakon Lie. N\u00e5 vet han bedre. Parkinson fins ikke god p\u00e5 bunn en gang."}, {"field": "thumbnail", "value": "http://content-thumbnail.cxpublic.com/content/thumbnail200x150/5e71cbae21c14e20280623c7da082705cc73684b.jpg?59816aa2"}, {"field": "thumbnailfullheightdimensions", "value": "200x2500"}, {"field": "timestamp", "value": "2017-08-02T06:01:06.000Z"}, {"field": "title", "value": "Steen p\u00e5 hugget"}, {"field": "url", "value": "http://www.adressa.no/nyheter/innenriks/article9773293.ece"}, {"field": "urlhash", "value": "5e71cbae21c14e20280623c7da082705cc73684b"}], "score": 0.51445425, "siteId": "9222270286501375973", "id": "5e71cbae21c14e20280623c7da082705cc73684b"}

