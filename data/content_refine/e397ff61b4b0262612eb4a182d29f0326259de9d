{"fields": [{"field": "modifiedtime", "type": "time", "value": "2012-04-17T09:49:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Elektronikkbransjens tall fra 2008 viser at nesten halvparten av alle solgte koketopper i Norge er s\u00e5kalte induksjonstopper.", "SE OVERSIKTEN HER - MED TERNINGKAST (pdf-teksten kan forst\u00f8rres) :", "Vurdering ut fra brukervennlighet/rengj\u00f8ring, egenskaper i to brukstester (koking av varm sjokolade og riskoking), lokket, h\u00e5ndtaket og pris m\u00e5lt opp mot varens kvalitet", "- Da jeg demonstrerte de f\u00f8rste induksjonstoppene for 15 \u00e5r siden turde jeg nesten ikke snakke om det, p\u00e5 grunn av den vanvittige prisen. I dag er prisene langt lavere, og vi selger nesten ikke noe annet, forteller interi\u00f8rkonsulent Ragnhild Bue ved HTH. Hun ansl\u00e5r at mer enn 9 av 10 koketopper som selges fra HTHs butikk p\u00e5 Lade er induksjon.", "Kunder hos HTH og andre kj\u00f8kkenforhandlere skifter gjerne hele kj\u00f8kkeninnredningen og kj\u00f8per integrerte hvitevarer. Hvis det bare er komfyren eller koketoppen som skal fornyes st\u00e5r vanligvis elektronikkforretninger for salget. Her m\u00f8ter induksjonstoppene hardere konkurranse, men er p\u00e5 kraftig frammarsj.", "- Den senere tiden er de kommet for fullt, forteller salgssjef i Lefdal Norge, Lars Hoel.", "50 % av alle koketopper for innbygging som selges av Hoel og hans kolleger, er induksjon.", "Vi er vant til at maten varmes opp i en kjele eller panne som har f\u00e5tt overf\u00f8rt varme fra en annen varmekilde, for eksempel flammer, gassbluss eller en varm kokeplate. P\u00e5 induksjonstoppen gjelder andre prinsipper. Det spesielle med disse koketoppene er at varmen produseres i selve kokekaret, ikke i platen eller blusset kokekaret st\u00e5r p\u00e5.", "I induksjonstoppen sendes str\u00f8m gjennom en spole som skaper et elektromagnetisk felt. N\u00e5r det elektromagnetiske feltet kommer i kontakt med magnetiske materialer (for eksempel i en kasserolle) utvikles varme. Ved \u00e5 regulere styrken av det elektromagnetiske feltet endrer man temperaturen. Induksjonstoppen er if\u00f8lge en test fra Statens institutt for forbruksforskning like god som gassblusset n\u00e5r det gjelder rask varmeregulering.", "- Den reagerer tvert n\u00e5r du regulerer varmen og er utrolig kjapp, b\u00e5de opp og ned. Vann som fosskoker slutter \u00f8yeblikkelig \u00e5 koke n\u00e5r du skrur ned effekten. Og koker gr\u00f8ten over vil ikke melken brenne seg fast p\u00e5 plata, siden det bare er selve kjelen, og ikke platetoppen som er varm, sier Bue. Hun understreker at dette ogs\u00e5 gj\u00f8r induksjonstoppen ganske barnesikker, siden det aldri oppst\u00e5r like h\u00f8ye temperaturer som n\u00e5r varmen m\u00e5 g\u00e5 via en ekstern varmekilde.", "Ulempen med induksjonstoppen er at du er avhengig av magnetiske kjeler, det vil si kjeler av jern eller st\u00e5l, eller aluminiumskjeler med spesiell induksjonbunn. En enkel test av innholdet i grytekarusellen gj\u00f8r du ved \u00e5 sjekke om en magnet fester seg til bunnen av kjelene. Gj\u00f8r den ikke det er kjelen ubrukelig p\u00e5 induksjonstopp.", "Mange vil v\u00e6re n\u00f8dt til \u00e5 skifte store deler av kasserolleparken hvis de skal g\u00e5 over til induksjon. Ingen ubetydelig tilleggsutgift. Men hvor dyrt m\u00e5 det bli? B\u00f8r man g\u00e5 for dyrt og ekslusivt, eller billigvarianten? Hjem har alliert seg med Elisabeth Skonseng og Inge Johnsen fra Sans og Samling for \u00e5 teste en rekke kasseroller i ulike prisklasser. Vi \u00f8nsket \u00e5 finne ut om kvalitetsforskjellene st\u00e5r i stil med prisforskjellene.", "Elisabeth og Inge viser stor interesse og nysgjerrighet i m\u00f8tet med den store stabelen av testobjekter. Kokken Inge har en rekke synpunkter og r\u00e5d til den som skal kj\u00f8pe nye kjeler.", "- Personlig liker jeg kjeler med langt h\u00e5ndtak bedre enn dem med \u00f8rer. Et skaft er godt \u00e5 jobbe med n\u00e5r du skal bevege og riste p\u00e5 kjelen. Jeg vil dessuten anbefale kjeler med rette flater som du kan steke og brase i. Skal veggene v\u00e6re noe annet et rette b\u00f8r de vide seg ut, slik at du f\u00e5r st\u00f8rst mulig fordamping, sier kokken, som i det hele tatt synes det er en uting \u00e5 kokkelere i sm\u00e5 kasseroller. En st\u00f8rre kasserolle er bedre \u00e5 r\u00f8re i og tillater smakene \u00e5 utvikle seg n\u00e5r vannet fordamper, minner han om.", "- Tykke bunner er er kvalitetstegn. Jeg orker dessuten ikke \u00e5 ha kjeler som ikke t\u00e5ler at jeg bruker alle slags redskaper. B\u00e5de vi og andre som bruker kjelene v\u00e5re skal slippe \u00e5 v\u00e6re redd for \u00e5 r\u00f8re med feil visp, smiler han.", "- Jeg synes vi b\u00f8r kj\u00f8pe kjeler som vi vil sette fram - fordi de er vakre. Ekstra serveringssk\u00e5ler er bare tull som gir mer oppvask. Folk b\u00f8r bruke kjelen p\u00e5 bordet mye mer til hverdags, sier han, og avsl\u00f8rer at utseende teller - ogs\u00e5 her."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "a7fe30853ee87b6467d9cc60b07f21527dd269917d588cabd6ef4d26f5956461"}, {"field": "createtime", "value": "2017-05-02T00:23:40.000Z"}, {"field": "description", "value": "Avansert teknologi finner veien til stadig flere kj\u00f8kkenbenker. N\u00e5 overtar induksjontoppene plassen under vifta. Det kan medf\u00f8re ny kasserollepark."}, {"field": "dominantimage", "value": "http://www.adressa.no/incoming/article1285959.ece5/ALTERNATES/w980-default/kasserolletest"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e397ff61b4b0262612eb4a182d29f0326259de9d.jpg?5989abb8"}, {"field": "dominantthumbnaildimensions", "value": "300x169"}, {"field": "heading", "value": ["Koketoppen som rydder i kjeleskapet -adressa.no", "Ut med gamle sannheter", "Bare for magnetiske kjeler", "Kjelefrender"]}, {"field": "id", "value": "e397ff61b4b0262612eb4a182d29f0326259de9d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "lade"}, {"field": "kw-concept", "value": ["varm", "elektromagnetisk felt", "kjele"]}, {"field": "kw-entity", "value": ["inge", "elisabeth skonseng og inge johnsen", "elisabeth og inge", "h. hun", "lefdal norge", "sans og samling", "statens"]}, {"field": "kw-pageclass", "value": "article"}, {"field": "kw-person", "value": ["lars hoel", "elisabeth skonseng", "inge johnsen", "ragnhild bue"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1285959.ece5/ALTERNATES/w980-default/kasserolletest"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Koketoppen som rydder i kjeleskapet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1226030.ece"}, {"field": "pageclass", "value": ["article"]}, {"field": "publishtime", "value": "2009-01-09T08:35:29.000Z"}, {"field": "recs-articleid", "value": "1471336"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-01-09T08:35:29.000Z"}, {"field": "recs-rawtitle", "value": "Koketoppen som rydder i kjeleskapet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Avansert teknologi finner veien til stadig flere kj\u00f8kkenbenker. N\u00e5 overtar induksjontoppene plassen under vifta. Det kan medf\u00f8re ny kasserollepark."}, {"field": "thumbnail", "value": "http://content-thumbnail.cxpublic.com/content/thumbnail200x150/e397ff61b4b0262612eb4a182d29f0326259de9d.jpg?5989abb8"}, {"field": "thumbnailfullheightdimensions", "value": "200x1881"}, {"field": "timestamp", "value": "2017-08-08T12:16:56.000Z"}, {"field": "title", "value": "Koketoppen som rydder i kjeleskapet"}, {"field": "url", "value": "http://www.adressa.no/forbruker/hjem/article1226030.ece"}, {"field": "urlhash", "value": "e397ff61b4b0262612eb4a182d29f0326259de9d"}], "score": 1.1037446, "siteId": "9222270286501375973", "id": "e397ff61b4b0262612eb4a182d29f0326259de9d"}

