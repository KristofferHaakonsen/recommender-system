{"fields": [{"field": "modifiedtime", "type": "time", "value": "2014-09-11T08:20:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "tomas kothe-n\u00e6ss"}, {"field": "body", "value": ["Saken oppdateres.", "\u2013 Jeg er godt forn\u00f8yd b\u00e5de med prosessen og dialogen med Forsvarsbygg, sier Arnfinn Ho\u00f8en.", "Forsvarsbygg har m\u00e5ttet t\u00e5le mye kritikk fra de st\u00f8yrammede beboerne rundt \u00d8rland hovedflystasjon. Det har b\u00e5de g\u00e5tt p\u00e5 informasjonen rundt prosessen om innl\u00f8sning av boliger, st\u00f8rrelsen p\u00e5 tilbudet om erstatning, og at prosessen har tatt for lang tid.", "Arnfinn Ho\u00f8en har imidlertid lite \u00e5 klage p\u00e5. Han kunne riktignok gjerne tenkt seg litt mer for k\u00e5rboligen, men er godt forn\u00f8yd med betalingen for jordbruksarealet som er solgt til Forsvarsbygg.", "\u2013 Totalt sett er jeg godt forn\u00f8yd med pakken. Jeg har f\u00e5tt 7,6 millioner for to boliger og 380 dekar jord. Det er mer enn jeg ville f\u00e5tt om jeg hadde solgt g\u00e5rden p\u00e5 det \u00e5pne marked. I tillegg holder jeg p\u00e5 \u00e5 selge landbruksmaskinene f\u00f8r jeg n\u00e5 pensjonerer meg p\u00e5 heltid.", "Dermed kan Ho\u00f8en ta med seg rund \u00e5tte millioner kroner for salget av livsverket, og starte med ny bolig p\u00e5 Brekstad. Et sk\u00e5r i gleden er at staten henter tilbake rundt 800 000 kroner i skatt.", "\u2013 Jeg har verken dyr eller melkekvote lenger, s\u00e5 for meg var ikke avgj\u00f8relsen s\u00e5 veldig vanskelig. Heller ingen av barna var interessert i \u00e5 ta over etter at utbyggingen p\u00e5 flybasen ble vedtatt. Likevel er det vemodig \u00e5 forlate g\u00e5rden som familien har eid siden slutten av 1880-tallet.", "Sammen med fem andre g\u00e5rdbrukere som st\u00e5r utenfor St\u00f8ygruppa \u00d8rland har Ho\u00f8en forhandlet seg frem til gode avtaler med Forsvarsbygg. I tillegg til Ho\u00f8en har to andre av de fem ogs\u00e5 akseptert tilbudet om innl\u00f8sning.", "Ho\u00f8en har registrert at mange av de andre st\u00f8yrammede har klaget over lave tilbud. Det har han forst\u00e5else for.", "\u2013 N\u00e5r du sitter med relativt ny bolig og h\u00f8y gjeld, s\u00e5 forst\u00e5r jeg at det er vanskelig \u00e5 akseptere innl\u00f8sning der du m\u00e5 \u00f8ke gjelden. Vi som har solgt jord er nok i en litt annen situasjon.", "\u2013 Du frykter ikke misunnelse n\u00e5r du n\u00e5 har blitt mangemillion\u00e6r p\u00e5 flyst\u00f8y?", "\u2013 Nei, erstatningen dekker verdier som er bygd opp over mange \u00e5r, og som g\u00e5r ut igjen n\u00e5r jeg skal etablere meg p\u00e5 nytt.", "For vel et \u00e5r siden sto ogs\u00e5 Ho\u00f8en frem i Adresseavisen og fortalte hvor vanskelig det var \u00e5 leve i uvisshet f\u00f8r forhandlingene med Forsvarsbygg endte i en avklaring i v\u00e5res.", "\u2013 Usikkerheten og spenningen f\u00f8rte til at jeg m\u00f8tte veggen og m\u00e5tte opps\u00f8ke lege. Etter at vi kom til enighet, ser jeg mye lysere p\u00e5 situasjonen. Kanskje kj\u00f8per jeg meg en b\u00e5t igjen og bes\u00f8ker en av holmene og \u00f8yene som jeg har beholdt etter salget, sier Ho\u00f8en.", "Forsvarsbygg mener det er forskjell p\u00e5 kj\u00f8p av dyrket mark og innl\u00f8sning av bolig.", "\u2013 Vi \u00f8nsker \u00e5 tilby b\u00f8nder som mister dyrket jord til utbyggingen av basen erstatningsjord gjennom makeskifte. Derfor er det viktig \u00e5 kj\u00f8pe opp noen landbrukseiendommer med n\u00e6r beliggenhet til de som avst\u00e5r jord for \u00e5 tilby jord i stedet for penger, sier direkt\u00f8r Olaf Dobloug i Forsvarsbygg.", "I f\u00f8rste omgang har 17 beboere i den mest st\u00f8ybelastede sonen f\u00e5tt tilbud om kj\u00f8p av boligen eller erstatning for salg av eiendom.", "To av disse har s\u00e5 langt takket ja til tilbudet, men fristen for \u00e5 svare er enn\u00e5 ikke g\u00e5tt ut. I tillegg kommer de tre der Forsvarsbygg har kj\u00f8pt erstatningsarealer, opplyser Dobloug.", "\u2013 Vi er selvf\u00f8lgelig glad for at noen av beboerne n\u00e5 sier de er forn\u00f8yde b\u00e5de med prosessen og oppgj\u00f8ret de har f\u00e5tt fra  staten. Jeg synes det gir et mer nyansert bilde av situasjonen, og det er flere positive signaler selv om jeg skj\u00f8nner at der er en meget vanskelig avgj\u00f8relse for de ber\u00f8rte. Hus og hjem er det viktigste i livet for de fleste.", "\u2013 St\u00f8ygruppa krever at alle i r\u00f8d sone skal f\u00e5 et tilbud innen et \u00e5r, men det klarer dere ikke?", "\u2013 Vi vil n\u00e5 avvente reguleringsplanen som skal vedtas i november f\u00f8r vi g\u00e5r ut med flere tilbud. Deretter vil vi prioritere de med spesifikke behov, og beboere som er utsatt for h\u00f8rselsskade p\u00e5 grunn av maksst\u00f8y p\u00e5 110 desibel, med tilbud om innl\u00f8sning ett \u00e5r f\u00f8r de f\u00f8rste flyene kommer. De resterende vil f\u00e5 tilbud om innl\u00f8sning senest i l\u00f8pet av 2019.", "\u2013 Men hvorfor er noen godt forn\u00f8yde, mens andre knapt kan overleve med tilbudet fra dere?", "\u2013 Det er forskjell p\u00e5 bel\u00f8pene for innl\u00f8sning av bolig og kj\u00f8p av eiendom. Staten forholder seg til gjeldende regler og praksis , og folk er jo ogs\u00e5 ulike, sier Dobloug."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1ece23111970a5356c1d13da7a050b0dc21ac529e77af38256f8ed6233f64817"}, {"field": "createtime", "value": "2017-06-29T06:53:23.000Z"}, {"field": "description", "value": "Arnfinn Ho\u00f8en er godt forn\u00f8yd med 7,6 millioner i erstatning fra Forsvarsbygg. N\u00e5 pensjonerer bonden fra Uthaug seg med ny bolig i kystbyen."}, {"field": "dominantimage", "value": "http://www.adressa.no/pluss/nyheter/article10112144.ece/ALTERNATES/w980-default/STOYRAMMET%20OERLAND%20013.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6495819140d0985bc0f1b27218a4a72b055ff8e6.jpg?597cc655"}, {"field": "dominantthumbnaildimensions", "value": "300x169"}, {"field": "heading", "value": ["St\u00f8yoffer f\u00e5r 7,6 millioner kroner for g\u00e5rden i \u00d8rland -adressa.no", "Over markedspris", "Tre har godtatt erstatning", "Forst\u00e5r de som sier nei", "M\u00f8tte veggen", "\u2013 Viktig \u00e5 kj\u00f8pe opp jord", "Mange avventer svar", "Hus og hjem viktigst"]}, {"field": "id", "value": "6495819140d0985bc0f1b27218a4a72b055ff8e6"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "home-and-garden"}, {"field": "kw-concept", "value": ["innl\u00f8sning", "bolig", "kj\u00f8p", "jord", "tilbud", "erstatning", "forn\u00f8yd", "millioner kroner"]}, {"field": "kw-entity", "value": ["uthaug", "forsvarsbygg", "adresseavisen", "st\u00f8ygruppa \u00f8rland"]}, {"field": "kw-location", "value": "brekstad"}, {"field": "kw-pageclass", "value": "article"}, {"field": "kw-person", "value": ["olaf dobloug", "arnfinn ho\u00f8en"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10112144.ece/ALTERNATES/w980-default/STOYRAMMET%20OERLAND%20013.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "St\u00f8yoffer f\u00e5r 7,6 millioner kroner for g\u00e5rden i \u00d8rland"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10112148.ece"}, {"field": "pageclass", "value": ["article"]}, {"field": "publishtime", "value": "2014-09-10T20:15:21.000Z"}, {"field": "recs-articleid", "value": "10112148"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-09-10T20:15:21.000Z"}, {"field": "recs-rawtitle", "value": "St\u00f8yoffer f\u00e5r 7,6 millioner kroner for g\u00e5rden i \u00d8rland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Arnfinn Ho\u00f8en er godt forn\u00f8yd med 7,6 millioner i erstatning fra Forsvarsbygg. N\u00e5 pensjonerer bonden fra Uthaug seg med ny bolig i kystbyen."}, {"field": "thumbnail", "value": "http://content-thumbnail.cxpublic.com/content/thumbnail200x150/6495819140d0985bc0f1b27218a4a72b055ff8e6.jpg?597cc655"}, {"field": "thumbnailfullheightdimensions", "value": "200x2003"}, {"field": "timestamp", "value": "2017-07-29T17:31:01.000Z"}, {"field": "title", "value": "St\u00f8yoffer f\u00e5r 7,6 millioner kroner for g\u00e5rden i \u00d8rland"}, {"field": "url", "value": "http://www.adressa.no/pluss/nyheter/article10112148.ece"}, {"field": "urlhash", "value": "6495819140d0985bc0f1b27218a4a72b055ff8e6"}], "score": 0.99443847, "siteId": "9222270286501375973", "id": "6495819140d0985bc0f1b27218a4a72b055ff8e6"}

