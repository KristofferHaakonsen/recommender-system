{"fields": [{"field": "modifiedtime", "type": "time", "value": "2012-06-19T10:51:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I mange av byene langs kysten er sj\u00f8husene n\u00e6rv\u00e6rende i bymilj\u00f8et p\u00e5 en m\u00e5te som i sterk grad karakteriserer byen og beskriver dens egenart. Sj\u00f8husmilj\u00f8ene preger byene selv om mange andre virksomheter og arkitektoniske monumenter for lengst har overtatt den f\u00f8rende rolle i bybildet. Det er her nok \u00e5 tenke p\u00e5 Tyskebryggen i Bergen \u2013 det kanskje mest prominente historiske sj\u00f8husmilj\u00f8et i Norden.", "I Trondheim er bryggene like betydningsfulle fysiske minner om den tusen\u00e5rige byen som Domkirken: Selv om de eldste bryggene vi har bevart i dag ikke er mer enn knappe 300 \u00e5r, s\u00e5 er eiendomsstrukturen og beliggenheten langs elven langt p\u00e5 vei den samme som i middelalderen. Sj\u00f8husene er n\u00f8dt\u00f8rftige lagerbygninger, som var rammer om hverdagslivet i byene og ladestedene i sentrale sammenhenger. Havnebyene hadde ganske enkelt ikke v\u00e6rt her uten dem.", "Landets sj\u00f8husmilj\u00f8er representerer derfor utvilsomme og meget viktige kulturmilj\u00f8er, b\u00e5de representert gjennom enkeltbrygger og som samlede milj\u00f8er. Det er eksempelvis ikke uten grunn at turister har bryggene i Trondheim som fotoobjekt nr. 1, sammen med Nidarosdomen. Bryggene blir derfor ogs\u00e5 brukt som et vesentlig markedsf\u00f8ringsobjekt for Trondheim.", "Sj\u00f8husenes kulturminneverdier er nylig blitt synliggjort i forbindelse med Riksantikvarens prosjekt Nasjonale kulturminneinteresser i norske byer. Gjennom prosjektet ble det registrert viktig sj\u00f8husbebyggelse i mange norske byer, som Flekkefjord, Mosj\u00f8en, Troms\u00f8 og Kristiansund. I Trondheim ble alle de fire separate rekkene med brygger, i Kj\u00f8pmannsgata, Fjordgata, Sandgata og p\u00e5 Bakklandet ansett \u00e5 v\u00e6re av nasjonal interesse.", "I dag har disse gamle bygningene stort sett helt utspilt sin rolle som havnelagre og lignende. De st\u00e5r der som mer og mindre furete og lutende minner om handel og sj\u00f8fart i \u00abhine dage\u00bb. De t\u00e5ler mye f\u00f8r de knekker sammen, men de t\u00e5ler ikke mangel p\u00e5 omsorg i ubegrenset tid. Om byene fortsatt skal ha sine gamle havnemilj\u00f8er i behold, s\u00e5 m\u00e5 noe snart skje: Interessen for \u00e5 ta sj\u00f8husene i bruk p\u00e5 nye m\u00e5ter m\u00e5 stimuleres. Det m\u00e5 fokuseres sterkt p\u00e5 kvalitet \u2013 funksjonelt og estetisk \u2013 i nybrukl\u00f8sningene. Der bryggene ikke kan konkurrere p\u00e5 arealeffektivitet og standardl\u00f8sninger, kan de konkurrere p\u00e5 opplevelsesverdi.", "Det har lenge v\u00e6rt klart at det ikke er lett \u00e5 finne frem til god og regningssvarende ny bruk av de gamle sj\u00f8husene, og dette er ikke blitt enklere med \u00e5rene. Mange steder er ny bruk begrenset til de nedre etasjer, der det i noen grad har v\u00e6rt innredet forretninger, restauranter og lignende. Ombygging til boliger er ogs\u00e5 fors\u00f8kt en del steder. Resultatene har variert med utbyggers investeringsvilje, og med arkitekt og utf\u00f8rendes forst\u00e5else for oppgavenes kompleksitet. S\u00e6rlig der det er tale om store, dype og m\u00f8rke sj\u00f8hus i tette rekker har det v\u00e6rt en utfordring \u00e5 komme frem til gode boligl\u00f8sninger. Det vil v\u00e6re et sp\u00f8rsm\u00e5l hvor vidt en utnyttelse som i forhold til allmennhetens interesser vil bety sv\u00e6rt lukkede og privatiserte milj\u00f8er, og der innvendig ombygging m\u00e5 bli sv\u00e6rt omfattende og g\u00e5 p\u00e5 bekostning av vesentlige interi\u00f8rverdier, er en s\u00e6rlig \u00f8nsket utvikling.", "\u00c5 forvalte bryggemilj\u00f8et i Trondheim er utfordrende, spennende og har et stort uutnyttet potensial. Gjennom bruk vil bryggene kunne formidle viktig historie og kunnskap om byggeteknikk og opprinnelig funksjon. \u00c5 finne egnet bruk og samtidig sikre et godt vern er en krevende balansegang. Det er gjennom bygningsstrukturen og i detaljene at ogs\u00e5 bryggene kan brukes som en historisk kunnskapsbase, og dersom summen av de sm\u00e5 enkeltinngrepene blir for stor, vil verdiene gradvis bli borte. Da vil man til slutt sitte igjen med et bilde, eller en kulisse, med en redusert kulturhistorisk verdi. Bryggene er oppf\u00f8rt med en annen bygningsteknologi enn dagens, og reparasjoner og restaurering fortjener st\u00f8rre grad av antikvarisk tiln\u00e6rming enn det som litt for ofte har v\u00e6rt vanlig hittil.", "For om lag hundre \u00e5r siden fantes det 38 t\u00f8mmerbrygger langs Kj\u00f8pmannsgata. Siden da har 19 brygger g\u00e5tt tapt, enten gjennom branner (11) eller som f\u00f8lge av riving (8). I de to brannene i Kj\u00f8pmannsgata i 1967 og 1983 gikk flere av de eldste bryggene tapt, blant annet 1600-tallsbryggene. Med andre ord har halvparten av bryggene i Kj\u00f8pmannsgata g\u00e5tt tapt de siste hundre \u00e5r. Bryggebrannen i Fjordgata natt til 17.mai 2007, aktualiserte ogs\u00e5 behovet for \u00e5 sikre og bevare de verdiene som ligger i bryggene i Trondheim.", "I denne situasjonen , der de gamle sj\u00f8husenes fremtid i byene kan sies \u00e5 st\u00e5 p\u00e5 spill, inviterer Trondheim kommune i samarbeid med S\u00f8r-Tr\u00f8ndelag fylkeskommune og Riksantikvaren n\u00e5 til en nasjonal sj\u00f8huskonferanse i Trondheim den 26. og 27.januar 2012.", "Hensikten med konferansen er at eiere/brukere sammen med kulturminnemyndighetene og plan- og bygningsmyndighetene skal f\u00e5 anledning til \u00e5 dr\u00f8fte hva som n\u00e5 kan og b\u00f8r gj\u00f8res \u2013 forh\u00e5pentligvis med omforente holdninger om hvorledes sj\u00f8husene kan utvikles til \u00e5 tjene bruksform\u00e5l i dag og i fremtiden som et viktig resultat."]}, {"field": "category0", "value": "meninger"}, {"field": "contenthash", "value": "28fa76c0d445852eefcc8fbcadd5d1a25d9b7ce34a2d01335aba2f82c85a941c"}, {"field": "createtime", "value": "2016-03-03T23:46:32.000Z"}, {"field": "description", "value": "Gamle sj\u00f8hus i ny virkelighet De gamle sj\u00f8husene i v\u00e5re kyst- og havnebyer, i Trondheim kalt \u00abBryggene\u00bb, utgj\u00f8r h\u00e5ndfaste minner om gammel byhistorie \u2013 om levet liv og virksomhet gjennom \u00e5rhundrer."}, {"field": "dominantimage", "value": "http://www.adressa.no/incoming/article2128381.ece5/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03cdb5178d1d5d5577ac7379211a9e1c1de1b482.jpg?59727e39"}, {"field": "dominantthumbnaildimensions", "value": "300x169"}, {"field": "heading", "value": "Gamle sj\u00f8hus i ny virkelighet -adressa.no"}, {"field": "id", "value": "03cdb5178d1d5d5577ac7379211a9e1c1de1b482"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["bruk", "sj\u00f8hus", "gamle sj\u00f8hus", "byer", "brygger", "gamle"]}, {"field": "kw-entity", "value": ["tyskebryggen", "bakklandet", "nidarosdomen", "sandgata", "troms\u00f8 og kristiansund", "kj\u00f8pmannsgata", "riksantikvaren", "nasjonale", "fjordgata", "domkirken", "bryggene"]}, {"field": "kw-location", "value": ["mosj\u00f8en", "s\u00f8r-tr\u00f8ndelag", "norden", "trondheim", "flekkefjord", "bergen"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2128381.ece5/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gamle sj\u00f8hus i ny virkelighet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1755304.ece"}, {"field": "pageclass", "value": ["article"]}, {"field": "publishtime", "value": "2012-01-11T07:11:19.000Z"}, {"field": "recs-articleid", "value": "821541"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-11T07:11:19.000Z"}, {"field": "recs-rawtitle", "value": "Gamle sj\u00f8hus i ny virkelighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Gamle sj\u00f8hus i ny virkelighet De gamle sj\u00f8husene i v\u00e5re kyst- og havnebyer, i Trondheim kalt \u00abBryggene\u00bb, utgj\u00f8r h\u00e5ndfaste minner om gammel byhistorie \u2013 om levet liv og virksomhet gjennom \u00e5rhundrer."}, {"field": "thumbnail", "value": "http://content-thumbnail.cxpublic.com/content/thumbnail200x150/03cdb5178d1d5d5577ac7379211a9e1c1de1b482.jpg?59727e39"}, {"field": "thumbnailfullheightdimensions", "value": "200x1661"}, {"field": "timestamp", "value": "2017-07-21T22:20:41.000Z"}, {"field": "title", "value": "Gamle sj\u00f8hus i ny virkelighet"}, {"field": "url", "value": "http://www.adressa.no/meninger/article1755304.ece"}, {"field": "urlhash", "value": "03cdb5178d1d5d5577ac7379211a9e1c1de1b482"}], "score": 1.2397267, "siteId": "9222270286501375973", "id": "03cdb5178d1d5d5577ac7379211a9e1c1de1b482"}

