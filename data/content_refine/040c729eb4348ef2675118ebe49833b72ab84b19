{"fields": [{"field": "modifiedtime", "type": "time", "value": "2012-04-10T19:07:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den rike bruken av bibelske motiver og symboler p\u00e5 herreg\u00e5rden Austr\u00e5tt er enest\u00e5ende i nordisk sammenheng. Veldig f\u00e5 ikke-kirkelige bygg fra 1600-tallet er utformet med et s\u00e5 tydelig behov for \u00e5 formidle noe til betrakteren som dette anlegget. Fire legemsstore profeter, Elias, Moses, Gideon og Josva, og ti kvinnefigurer, som viser dommedagslignelsen om de fem kloke og de fem uforstandige jomfruer fra Matteus-evangeliet pryder svalgangene i anlegget. Hva \u00f8nsket byggherren \u00e5 formidle?", "Den vanligste antakelsen har v\u00e6rt en allegori over dom og rett. Dette har blitt forklart ut i fra at b\u00e5de byggherren Ove Bjelke, og hans far Jens var kanslere i Norge, dvs. de \u00f8verste ledere av justisvesenet.", "I boken \u00abTingenes Orden\u00bb fra 1966 analyserte filosofen Michel Foucault maleriet \u00abLas Meninas\u00bb, malt av Diego Velazquez i 1656, samme \u00e5r som Austr\u00e5tt antas \u00e5 ha st\u00e5tt ferdig. Der utlegges maleriet som en skildring av de elementer som gjorde 1600-tallets representative fremstilling i kunsten mulig. Foucault hevdet at det europeiske samfunnet ved midten av 1600-tallet hadde som sitt fremste m\u00e5l \u00e5 bruke kunsten for \u00e5 speile verden etter den orden Gud hadde skapt den etter. Kunsten \u00e5penbarte Guds plan for jorden og var med det mer sann og klargj\u00f8rende enn den verden man omga seg med. Med Michel Foucaults briller kan kanskje utsmykningen av Austr\u00e5tt utlegges p\u00e5 en annen m\u00e5te. Dersom man i Danmark-Norge ogs\u00e5 strebet etter \u00e5 tydeliggj\u00f8re samfunnshierarkiet gjennom kunsten, kan Austr\u00e5tt v\u00e6re et av Nordens tydeligste monument over h\u00f8yadelens forst\u00e5else av sin plass i 1600-tallets verdensbilde.", "Symbolikken som omkranser borgg\u00e5rdene p\u00e5 Austr\u00e5tt kan etter Foucalts tenkning betraktes som en allegori som adelsmannen ikledde seg, og, som etter tidens standard forklarte hans plass i det hierarki som Gud hadde skapt for jorden. Man kan ogs\u00e5 kalle det et teater hvor adelsmannen ga sine omgivelser mening, og hvor disse til gjengjeld tilla ham sin posisjon. Da Ove Bjelke tr\u00e5dte ut p\u00e5 toppen av den tol\u00f8pete trappen i \u00f8vre borgg\u00e5rd plasserte han seg under et Kristus-monogram og over et fangehull. Derfra skuet han utover en nedre borgg\u00e5rd for tjenere, en \u00f8vre for herskapet, og en allegorisk speiling av sin rang og dennes Bibelske forankring. En adelsmann skulle p\u00e5 1650-tallet d\u00f8mme sine b\u00f8nder etter hals- og h\u00e5ndsrett, styre dem p\u00e5 vegne av kongen, og lede dem i felten i tilfelle krig. Profetene som vender seg mot adelsmannens plass p\u00e5 trappen kan b\u00e5de tolkes til \u00e5 inspirere den adeliges gjerning og speile de roller som dannet adelsmannens herred\u00f8mme. Moses og Josva som folkef\u00f8rere, Elias og Gideon som dommere og den sistnevnte ogs\u00e5 som feltherre. I tillegg understrekes domsaspektet med jomfru-lignelsen og fangehullet under trappen. Borgg\u00e5rdene p\u00e5 Austr\u00e5tt speiler etter en slik tenkning ogs\u00e5 herreg\u00e5rdens funksjon i samfunnsordenen. Da bonden ble trukket inn gjennom porten for \u00e5 d\u00f8mmes av adelsmannen entret han et slags domsallegorisk teater hvor den adelige, p\u00e5 sin trappetrone ikledde seg herreg\u00e5rden og symbolene p\u00e5 dennes institusjonelle forankring tilbake til profetene.", "Anlegget strutter av standsmessig selvsikkerhet, og ble ogs\u00e5 oppf\u00f8rt da perioden man har kalt adelsveldet var p\u00e5 sin topp. Omtrent samtid med at anlegget sto ferdig var adelen ribbet for all politisk makt og innflytelse. I 1660 begikk kongen statskupp og innf\u00f8rte enevelde. Det var etter dette ikke lenger noen automatikk i at adelen skulle bekle de h\u00f8yeste stillinger i statsapparatet. Austr\u00e5ttborgen som et speil p\u00e5 adelens selvforst\u00e5else ble dermed et fortidsminne samtidig med at kalken ble lagt p\u00e5 murene.", "P\u00e5 tross av branner st\u00e5r anlegget fremdeles der som et vitne p\u00e5 et radikalt annerledes verdensbilde enn det vi b\u00e5de assosierer med norsk historie og v\u00e5r egen samtid.", "Ta turen dit i sommer, og opplev det selv."]}, {"field": "category0", "value": "meninger"}, {"field": "contenthash", "value": "6f0b8352ed3c9743b583daaaa77dac359977ca98ed48f3fcc463c3ed8e267665"}, {"field": "createtime", "value": "2016-01-16T13:44:54.000Z"}, {"field": "description", "value": "En time fra Trondheim ligger en av de ytterst f\u00e5 bygninger i Norden som i sin utforming fremdeles speiler et 360 \u00e5r gammelt verdensbilde og selvforst\u00e5elsen til en forsvunnet samfunnsklasse, adelen."}, {"field": "dominantimage", "value": "http://www.adressa.no/incoming/article1396574.ece5/ALTERNATES/w980-default/signert%20240611"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/040c729eb4348ef2675118ebe49833b72ab84b19.jpg?5964f04f"}, {"field": "dominantthumbnaildimensions", "value": "300x169"}, {"field": "heading", "value": "Austr\u00e5ttborgen, adelsmannens selvbilde -adressa.no"}, {"field": "id", "value": "040c729eb4348ef2675118ebe49833b72ab84b19"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["speil", "adelsmannens selvbilde", "adelen", "adelsmann", "anlegget"]}, {"field": "kw-entity", "value": ["kristus", "danmark-norge", "tingenes orden", "matteus", "moses og josva", "austr\u00e5tt", "moses", "jens", "foucalts", "elias", "bibelske", "gud", "las meninas", "gideon og josva", "elias og gideon"]}, {"field": "kw-location", "value": ["norge", "norden", "trondheim"]}, {"field": "kw-pageclass", "value": "article"}, {"field": "kw-person", "value": ["michel foucault", "ove bjelke", "diego velazquez"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1396574.ece5/ALTERNATES/w980-default/signert%20240611"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Austr\u00e5ttborgen, adelsmannens selvbilde"}, {"field": "og-type", "value": "article"}, {"field": "og-url", "value": "http://www.adressa.no/meninger/article1652394.ece"}, {"field": "pageclass", "value": ["article"]}, {"field": "publishtime", "value": "2011-06-24T07:53:00.000Z"}, {"field": "recs-articleid", "value": "998653"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-06-24T07:53:00.000Z"}, {"field": "recs-rawtitle", "value": "Austr\u00e5ttborgen, adelsmannens selvbilde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En time fra Trondheim ligger en av de ytterst f\u00e5 bygninger i Norden som i sin utforming fremdeles speiler et 360 \u00e5r gammelt verdensbilde og selvforst\u00e5elsen til en forsvunnet samfunnsklasse, adelen."}, {"field": "thumbnail", "value": "http://content-thumbnail.cxpublic.com/content/thumbnail200x150/040c729eb4348ef2675118ebe49833b72ab84b19.jpg?5964f04f"}, {"field": "thumbnailfullheightdimensions", "value": "200x1250"}, {"field": "timestamp", "value": "2017-07-11T15:35:43.000Z"}, {"field": "title", "value": "Austr\u00e5ttborgen, adelsmannens selvbilde"}, {"field": "url", "value": "http://www.adressa.no/meninger/article1652394.ece"}, {"field": "urlhash", "value": "040c729eb4348ef2675118ebe49833b72ab84b19"}], "score": 1.3154964, "siteId": "9222270286501375973", "id": "040c729eb4348ef2675118ebe49833b72ab84b19"}

