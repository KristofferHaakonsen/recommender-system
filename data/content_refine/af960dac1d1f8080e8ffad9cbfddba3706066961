{"fields": [{"field": "modifiedtime", "type": "time", "value": "2016-08-16T20:41:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim spektrum", "Rita Ottervik", "ingrid skj\u00f8tskift", "geirmund lykke", "H\u00e5ndball", "Nor-Fishing", "Aqua Nor", "kultur"]}, {"field": "author", "value": ["b\u00e5rd sande", "grete holstad"]}, {"field": "body", "value": ["\u2013 Endelig punktum for lokaliseringsdebatten om storhallen er satt , sa trondheimsordf\u00f8rer Rita Ottervik (Ap) til Adresseavisen etter \u00e5pningen av Nor-Fishing tirsdag.", "Kommunalr\u00e5d Ingrid Skj\u00f8tskift reagerer kraftig p\u00e5 Otterviks bastante holdning.", "\u2013 Det er en tabbe det Rita sier n\u00e5. Dette er Ap-arroganse p\u00e5 sitt verste. Det er bystyret som skal avgj\u00f8re dette, og jeg opplever at det er splittelse i de aller fleste partiene, ogs\u00e5 i Arbeiderpartiet. Mange er i tvil.", "- Jeg vet at det er mange ogs\u00e5 i Arbeiderpartiet som er bekymret, som har en gnagende tanke om at dette er en stor feil. Jeg tipper tvilerne fins i alle partier. H\u00f8ringsrunden er en mulighet til \u00e5 vurdere saken i full bredde. Med dette utsagnet virker ikke som om ordf\u00f8reren har f\u00e5tt med seg noe av debatten eller det som har kommet fram i h\u00f8ringen, sier en oppgitt Skj\u00f8tskift.", "Ordf\u00f8rer Ottervik tilbakeviser at tvilen r\u00e5r i eget parti.", "\u2013 Nei, Ap g\u00e5r for Nidar\u00f8, men vi \u00f8nsker \u00e5 diskutere utforming, trafikk og ulike aspekter n\u00e5r saken kommer fra h\u00f8ring. Der er det nok ulike synspunkter. Ap gikk til valg p\u00e5 \u00e5 bygge storhall p\u00e5 Nidar\u00f8. V\u00e5rt representantskap vedtok det i v\u00e5rt idrettsmanifest f\u00f8r valget, sier ordf\u00f8reren.", "Ogs\u00e5 \u00d8ya velforening reagerer sterkt p\u00e5 ordf\u00f8rerens uttalelser. I en pressemelding sp\u00f8r de ordf\u00f8reren om hva som var \u00abhensikten med \u00e5 sende en s\u00e5 viktig byutviklingssak til offentlig h\u00f8ring n\u00e5r konklusjonen ser ut til \u00e5 v\u00e6re tatt p\u00e5 forh\u00e5nd og det blir meddelt offentlig under hennes \u00e5pningshilsen til deltakerne p\u00e5 Fiskerimessa\u00bb. Velforening mener det er en \u00aben kritikkverdig m\u00e5te \u00e5 opptre overfor Trondheims innbyggere som har regnet med at h\u00f8ringsprosessen var reell og dermed lojalt fulgt oppfordringen om \u00e5 gi sine synspunkt innen fristen\u00bb.", "Ottervik avviser at h\u00f8ringsrunden bare er et spill for galleriet.", "\u2013 Konklusjonen om at den nye storhallen skal ligge p\u00e5 \u00d8ya ble tatt i et enstemmig formannskap i februar. Hensikten med h\u00f8ringen er \u00e5 se p\u00e5 utformingen, h\u00f8yden og trafikkl\u00f8sninger. Der har vi ikke konkludert enn\u00e5, og vi m\u00e5 tenke n\u00f8ye gjennom utformingen av hallen, hvordan vi skal h\u00e5ndtere trafikk og hvordan vi skal bevare det biologiske mangfoldet. Men debatten om stedsvalget m\u00e5 v\u00e6re ferdig. Vi har holdt p\u00e5 med dette i fire-fem \u00e5r n\u00e5, sier Rita Ottervik.", "\u2013 Vi m\u00e5 erstatte de hallene og s\u00f8rge for at vi fortsatt f\u00e5r ha fiskeri- og havbruksmessen i Trondheim. Vi kan ikke sette den i spill. Jeg ser ingen andre praktiske muligheter, det er ingen andre som har meldt seg for \u00e5 bygge en slik hall et annet sted. Sier vi nei til storhallen p\u00e5 \u00d8ya, sier vi nei til fiskerimesse, H\u00e5ndball-EM og en stor innend\u00f8rs konsertarena, sier Ottervik.", "LES OGS\u00c5: Trondheim H\u00f8yre: - Vi m\u00e5 trekke i n\u00f8dbremsen n\u00e5", "Skj\u00f8tskift har p\u00e5 ingen m\u00e5te gitt opp kampen.", "\u2013 Vi vil fortsette debatten. Siste ord er ikke sagt. Det er kommet fram mange store svakheter rundt planene som vi er n\u00f8dt til \u00e5 ta alvorlig. Det er flere enn H\u00f8yre som ser de store svakhetene. Men det sp\u00f8rs hvor hardt Rita bruker partipisken, sier Skj\u00f8tskift.", "\u2013 Det er Aps bystyregruppe som avgj\u00f8r Aps politikk p\u00e5 dette, svarer Ottervik.", "I en kronikk i Adresseavisen skriver kommunalr\u00e5d Geirmund Lykke (KrF) at fiskeri- og havbruksmessene Nor-Fishing og Aqua-Nor st\u00e5r i fare fra \u00e5 bli flyttet fra Trondheim uten en snarlig l\u00f8sning i idrettshallstriden . Han peker ogs\u00e5 p\u00e5 lovnadene Trondheim har gitt om \u00e5 ha en egnet storhall klar til H\u00e5ndball-EM i 2020. Under tirsdagens \u00e5pning av slo Ottervik fast at den store fiskerimessen skal f\u00e5 flunkende nye fasiliteter om to \u00e5r.", "I folkevrimmelen utenfor Spektrum \u00abhang\u00bb ogs\u00e5 Trondheim kommunes r\u00e5dmann Morten Wolden og byens reiselivsdirekt\u00f8r Stig Hillestad. Utvidelse p\u00e5 Nidar\u00f8 er utvilsomt det mest realistiske, var de to skj\u00f8nt enige om.", "\u2013 S\u00e5 vidt jeg vet er det bare Trondheim Spektrum som er interessert i \u00e5 bygge storhall i Trondheim. Ingen andre har banket p\u00e5 d\u00f8ra mi, i alle fall, sa Wolden.", "Hillestad fremhevet f\u00f8rst og fremst at det p\u00e5 Nidar\u00f8 ikke er n\u00f8dvendig \u00e5 bygge et nytt tilliggende hotell. Det er mange nok n\u00e6rliggende hoteller slik som det er.", "LES OGS\u00c5: Trondheim Spektrum blir 28 meter h\u00f8y", "Skj\u00f8tskift deler ikke frykten for \u00e5 miste Nor-Fishing og h\u00e5ndball-EM, og mener det fortsatt er tid til \u00e5 f\u00e5 p\u00e5 plass en storhall et annet sted i Trondheim.", "\u2013 Det er fullt mulig \u00e5 bygge et moderne flerbruksanlegg med gode kommunikasjoner, i et omr\u00e5de der det er b\u00e6rekraftig. Men da m\u00e5 det bort fra en inneklemt beliggenhet p\u00e5 Nidar\u00f8. Hensynet til byutvikling, trafikk og beredskap viser at en slik utbygging kommer til \u00e5 bli en bli en belastning for byen, sier Skj\u00f8tskift.", "Hun mener mye har endret seg i Trondheim siden saken f\u00f8rst kom opp i 2010.", "\u2013 Vi har f\u00e5tt en bredere diskusjon rundt byutvikling, vi ser tydeligere hvilke prosjekter som er mislykkede og hvilke som har fungert. Dette m\u00e5 vi ta l\u00e6rdom av n\u00e5 slik at vi ikke gj\u00f8r flere feil. Jeg tror Rita vil komme til \u00e5 angre p\u00e5 dette valget, og jeg tror ikke hun tar innover seg hvor stor motstanden er mot dette prosjektet ute blant folk.", "LES OGS\u00c5: Folkem\u00f8te om idrettshallen: Hallen alle vil ha, men ingen klarer \u00e5 plassere", "Ottervik sier hun opplever stor st\u00f8tte i idrettslivet, kulturlivet og reiselivet for hallplanene.", "\u2013 Det er ikke noe problem \u00e5 bygge en mindre hall p\u00e5 \u00d8ya, med da f\u00e5r vi ikke de l\u00f8sningene som byen trenger. Det er ingen som har r\u00e5d til \u00e5 bygge to arenaer i Trondheim, sier Ottervik.", "Skj\u00f8tskift mener det viktigste er at utbyggingen n\u00e5 blir stoppet. S\u00e5 m\u00e5 det utredes alternative l\u00f8sninger.", "\u2013 Jeg lurer jo p\u00e5 om hun har f\u00e5tt med seg at det har v\u00e6rt utredninger av ulike alternativer i flere runder, gjennom tre-fire \u00e5r. Flere alternativer har v\u00e6rt oppe, blant annet p\u00e5 havna, men ingen av de andre l\u00f8sningene har v\u00e6rt mulig \u00e5 lande. Jeg h\u00f8rer ogs\u00e5 at reiselivssjefen sier at det at Spektrum ligger n\u00e6r sentrum gir et konkurransefortrinn, svarer Ottervik.", "\u2013 Kommunen m\u00e5 n\u00e5 g\u00e5 i dialog med tomteeiere og f\u00e5 alternativer p\u00e5 bordet. Storhall p\u00e5 Sluppen er det beste alternativet s\u00e5 langt, mener Skj\u00f8tskift.", "H\u00f8yre-politikeren viser til adm.dir. Ole Petter Bj\u00f8rseth i R. Kjeldsberg som i en kronikk i Adresseavisen mandag argumenterte for ny storhall p\u00e5 Sluppen. \u00ab Frykten for ikke \u00e5 rekke h\u00e5ndball-EM i 2020, er snart det eneste argumentet Nidar\u00f8-tilhengerne sitter igjen med. La det derfor v\u00e6re klart: Dersom Trondheim kommune vedtar \u00e5 bygge en ny storhall p\u00e5 Sluppen i august, vil det v\u00e6re fullt mulig \u00e5 ha hele anlegget ferdig til h\u00e5ndball-EM\u00bb."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "0a192c55ed9dd503cc11cec0f04b57ba7c355257c55565d88381e3c2786e2ebc"}, {"field": "createtime", "value": "2016-08-16T19:44:41.000Z"}, {"field": "description", "value": "Kommunalr\u00e5d Ingrid Skj\u00f8tskift (H) tror ordf\u00f8rer Rita Ottervik vil angre p\u00e5 valget om legge storhallen p\u00e5 \u00d8ya."}, {"field": "dominantimage", "value": "http://www.adressa.no/nyheter/trondheim/article13191416.ece/ghhd90/ALTERNATES/w980-default/JPS_spektrum95.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/af960dac1d1f8080e8ffad9cbfddba3706066961.jpg?58d19c03"}, {"field": "dominantthumbnaildimensions", "value": "300x169"}, {"field": "heading", "value": ["- Ap-arroganse p\u00e5 sitt verste -adressa.no", "Tilbakeviser tvil", "Velforening reagerer", "\u2013 Store svakheter", "Bredere diskusjon", "\u2013 M\u00e5 g\u00e5 i dialog", "Kjeldsberg for Sluppen"]}, {"field": "id", "value": "af960dac1d1f8080e8ffad9cbfddba3706066961"}, {"field": "keyword", "value": ["Trondheim spektrum", "Rita Ottervik", "ingrid skj\u00f8tskift", "geirmund lykke", "H\u00e5ndball", "Nor-Fishing", "Aqua Nor", "kultur"]}, {"field": "keywords", "value": "Trondheim spektrum,Rita Ottervik,ingrid skj\u00f8tskift,geirmund lykke,H\u00e5ndball,Nor-Fishing,Aqua Nor,kultur"}, {"field": "kw-category", "value": ["pluss", "nyheter"]}, {"field": "kw-concept", "value": ["ordf\u00f8rer", "ingrid skj\u00f8tskift", "bygge", "skj\u00f8tskift", "storhall", "kommunalr\u00e5d ingrid skj\u00f8tskift", "hall"]}, {"field": "kw-entity", "value": ["\u00f8ya", "h\u00e5ndball", "arbeiderpartiet", "aqua nor", "fiskerimessa", "nor-fishing og aqua-nor", "h\u00f8yre", "nidar\u00f8", "nor-fishing", "sluppen", "geirmund lykke", "adresseavisen", "trondheim spektrum", "krf"]}, {"field": "kw-pageclass", "value": "article"}, {"field": "kw-person", "value": ["ingrid skj\u00f8tskift", "r. kjeldsberg", "morten wolden", "rita ottervik", "ole petter bj\u00f8rseth", "stig hillestad"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/nyheter/trondheim/article13191416.ece/ghhd90/ALTERNATES/w980-default/JPS_spektrum95.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ap-arroganse p\u00e5 sitt verste"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/08/16/Ap-arroganse-p%C3%A5-sitt-verste-13191418.ece"}, {"field": "pageclass", "value": ["article"]}, {"field": "publishtime", "value": "2016-08-16T20:41:59.000Z"}, {"field": "recs-articleid", "value": "13191418"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-08-16T20:41:59.000Z"}, {"field": "recs-rawtitle", "value": "- Ap-arroganse p\u00e5 sitt verste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Kommunalr\u00e5d Ingrid Skj\u00f8tskift (H) tror ordf\u00f8rer Rita Ottervik vil angre p\u00e5 valget om legge storhallen p\u00e5 \u00d8ya."}, {"field": "thumbnail", "value": "http://content-thumbnail.cxpublic.com/content/thumbnail200x150/af960dac1d1f8080e8ffad9cbfddba3706066961.jpg?58d19c03"}, {"field": "thumbnailfullheightdimensions", "value": "200x2131"}, {"field": "timestamp", "value": "2017-03-21T21:32:51.000Z"}, {"field": "title", "value": "- Det er en tabbe det Rita sier n\u00e5. Dette er Ap-arroganse p\u00e5 sitt verste"}, {"field": "url", "value": "http://www.adressa.no/pluss/nyheter/2016/08/16/Ap-arroganse-p%c3%a5-sitt-verste-13191418.ece"}, {"field": "urlhash", "value": "af960dac1d1f8080e8ffad9cbfddba3706066961"}], "score": 0.8506158, "siteId": "9222270286501375973", "id": "af960dac1d1f8080e8ffad9cbfddba3706066961"}

