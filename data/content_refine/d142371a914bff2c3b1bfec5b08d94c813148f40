{"fields": [{"field": "modifiedtime", "type": "time", "value": "2012-04-18T20:17:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Eier Hordvik og hans kone hadde ved \u00e5rsskiftet bestemt seg for \u00e5 ta opp private l\u00e5n for \u00e5 holde plateselskapet Norwave i gang, men da Hordvik d\u00f8de i mars var konkurs umulig \u00e5 unng\u00e5.", "Lite aktiva", "Da konkursen var et faktum p\u00e5 onsdag var Norwave Records AS oppf\u00f8rt med 1 450 000 kroner i gjeld, men det er f\u00f8r artiststallen har kommet med sine krav.", "- Kreditorene s\u00e5 langt er i hovedsak skattefogden, med momskrav, og en del leverand\u00f8rer. Vi venter en del krav fra artistene, men her vet vi ikke st\u00f8rrelsesorden p\u00e5 bel\u00f8pene, sier advokat Terje Aas i Vogt & Wiig, som er saksbehandler sammen med bobestyrer Knut Dypvik i samme firma.", "Aktiva best\u00e5r if\u00f8lge selskapet selv av et varelager med CD-er og noen utest\u00e5ende fordringer, som til sammen utgj\u00f8r maksimalt 500 000 kroner.", "- Vi jobber med \u00e5 skaffe oss oversikt, blant annet over disse fordringene. Musikkbransjen er vi ikke veldig famili\u00e6re med fra f\u00f8r, s\u00e5 det tar litt tid \u00e5 sette seg inn i ting, s\u00e6rlig systemene for avgifter og royalties, forteller Aas.", "N\u00f8kkelperson", "Da han omkom i en kanoulykke 23. mars hadde Gunnar Hordvik siden \u00e5rsskiftet eid Norwave hundre prosent, var styreleder og sto for den daglige driften.", "- Da Gunnar d\u00f8de var konkurs uunng\u00e5elig. Vi tok oss tid til \u00e5 sondere muligheten for videre drift, men han satt p\u00e5 et kontaktnett og en bransjekunnskap det ikke var mulig \u00e5 erstatte, sier styremedlem Kjell Oddvar Heggvoll, som i likhet med store deler av tr\u00f8ndersk musikkbransje var en n\u00e6r bekjent av platedirekt\u00f8ren.", "Etter en kritisk periode i selskapets \u00f8konomi hadde Hordvik bestemt seg for \u00e5 satse privat kapital p\u00e5 \u00e5 fortsatt holde liv i selskapet, og satse p\u00e5 f\u00e6rre plateprosjekter, med lavere risiko.", "- Han og kona ville ta opp private l\u00e5n, og trolig fokusere hovedsaklig p\u00e5 juleplatene, som er forholdsvis sikre investeringer i forhold til mer uforutsigbare utgivelser med h\u00f8ye reklameutgifter, sier Heggvoll.", "Guttekoret rammes", "If\u00f8lge ham er artistene som Norwave skyldte penger mest sannsynlig Frelsesarmeen, Nidarosdomens guttekor, Elisabeth \u00abBettan\u00bb Andreassen og kanskje Halvdan Sivertsen for ei juleplate i 2003, et \u00e5r da selskapet omsatte for over ti millioner kroner, men hadde et negativt resultat f\u00f8r skatt p\u00e5 189 000 kroner.", "- De som er kreditorer er stort sett alle som ga ut plate p\u00e5 selskapet i fjor, sier styremedlemmet.", "Norwave Records ble startet i 2002, av blant andre Hordvik i kj\u00f8lvannet av at EMI la ned Norske Gram i Trondheim som eget produserende selskap. \u00c5ge Aleksandersen, Ulf Risnes og Elisabeth Andreassen har v\u00e6rt blant eierne av ett eller flere underselskap av Norwave-paraplyen, men aktiviteten utenfor plateselskapet skal ikke ha blitt direkte ber\u00f8rt av konkursen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "55ce6a114dc61f7f999225db7fd96ff3fdf2542f16efd2a0bdb34966a812d059"}, {"field": "createtime", "value": "2016-12-15T09:31:32.000Z"}, {"field": "description", "value": "Flere kjente artister er blant kreditorene etter konkursen i Norwave - plateselskapet til avd\u00f8de Gunnar Hordvik."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d142371a914bff2c3b1bfec5b08d94c813148f40.jpg?59262cd8"}, {"field": "dominantthumbnaildimensions", "value": "256x256"}, {"field": "heading", "value": "Norwave sl\u00e5tt konkurs -adressa.no"}, {"field": "id", "value": "d142371a914bff2c3b1bfec5b08d94c813148f40"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "norwave records as"}, {"field": "kw-concept", "value": ["konkurs", "selskapet", "private l\u00e5n", "sl\u00e5tt konkurs"]}, {"field": "kw-entity", "value": ["bettan", "ulf risnes og elisabeth andreassen", "wiig", "frelsesarmeen", "elisabeth", "nidarosdomens", "andreassen"]}, {"field": "kw-location", "value": ["vogt", "trondheim"]}, {"field": "kw-pageclass", "value": "article"}, {"field": "kw-person", "value": ["halvdan sivertsen", "kjell oddvar heggvoll", "knut dypvik", "\u00e5ge aleksandersen", "ulf risnes", "elisabeth andreassen", "gunnar hordvik", "norske gram", "terje aas"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norwave sl\u00e5tt konkurs"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article512200.ece"}, {"field": "pageclass", "value": ["article"]}, {"field": "publishtime", "value": "2005-06-02T20:05:01.000Z"}, {"field": "recs-articleid", "value": "2149464"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-06-02T20:05:01.000Z"}, {"field": "recs-rawtitle", "value": "Norwave sl\u00e5tt konkurs -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Flere kjente artister er blant kreditorene etter konkursen i Norwave - plateselskapet til avd\u00f8de Gunnar Hordvik."}, {"field": "thumbnail", "value": "http://content-thumbnail.cxpublic.com/content/thumbnail200x150/d142371a914bff2c3b1bfec5b08d94c813148f40.jpg?59262cd8"}, {"field": "thumbnailfullheightdimensions", "value": "200x1136"}, {"field": "timestamp", "value": "2017-05-25T01:01:12.000Z"}, {"field": "title", "value": "Norwave sl\u00e5tt konkurs"}, {"field": "url", "value": "http://www.adressa.no/nyheter/okonomi/article512200.ece"}, {"field": "urlhash", "value": "d142371a914bff2c3b1bfec5b08d94c813148f40"}], "score": 1.2917722, "siteId": "9222270286501375973", "id": "d142371a914bff2c3b1bfec5b08d94c813148f40"}

