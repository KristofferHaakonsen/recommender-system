{"fields": [{"field": "modifiedtime", "type": "time", "value": "2012-11-23T12:15:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kulturredaksjonen"}, {"field": "body", "value": ["Saken oppdateres.", "Adventstiden er snart over oss, og med den h\u00f8rer julemusikk til. Adresseavisens musikkanmeldere har h\u00f8rt seg gjennom en del av \u00e5rets nye juleplater. Vi gir deg dommen, fra det overfladiske til det inderlige:", "John Travolta & Olivia Newton-John: \u00abThis Christmas\u00bb", "Amerikansk jul p\u00e5 sitt mest traurige.", "Grease-slageren \u00abYou're The One That I Want\u00bb er visstnok tidenes mestselgende popduett, men det betyr ikke n\u00f8dvendigvis at duoen er verdens beste sangere. Ihvertfall ikke herr Travolta.", "Her er de sammen igjen. De har tatt med seg et knippe gode (gjesp) venner som gjester, som Kenny G., Barbara Streisand og Chic Corea. De synger noen av de mest kjente sangene i den amerikanske julesangtradisjonen og har med seg et band som kan alle de gamle triksene men heller ikke noe mer enn det. Det sier litt n\u00e5r en Cliff Richard-duett (eller triett?) er h\u00f8ydepunkt p\u00e5 albumet. Han tilf\u00f8rer hardt tiltrengt tyngde, i likhet med ringrev Tony Bennett, som har med seg Count Basie Orchestra p\u00e5 \u00abWinter In Wonderland\u00bb.", "Men de to nevnte bidrag klarer ikke \u00e5 endre hovedinntrykket av overfladisk utilstrekkelighet, med ekstra irritasjonsfaktor i at flere av l\u00e5tene starter med studioknising fra Olivia og John. Liksom for \u00e5 vise hvor morsomt og hyggelig de hadde det i studio. Men vi skj\u00f8nner s\u00e5 alt for godt at det hadde de ikke.", "Anmeldt av Ole Jacob Hoel", "Rod Stewart: \u00abMerry Christmas, Baby\u00bb", "Tittelkuttet viser at Rod the mod fortsatt har magien inne.", "I forlengelsen av den enorme suksessen i USA med \u00abSongbook\u00bb-serien, tar Rod Stewart en ekstrarunde som jazz-crooner i amerikanske julesangtradisjon \u2013 ikledd tradisjonelle storbandarrangementer, skikkelig klissete.", "Hjemme i Europa har vi aldri skj\u00f8nt noe av Rods standard-jazzfl\u00f8rt (bortsett fra at vi skj\u00f8nner han kan leve med l\u00f8nnsomheten i det). Det er pomp\u00f8st, anstrengt og kjedelig, men vi h\u00f8rer litt av \u00abden virkelige Rod\u00bb i korte \u00f8yeblikk nesten i hver l\u00e5t \u2013 da kommer vi p\u00e5 hvorfor han var kjent som den beste tolkeren av alle. Da kommer den karakteristiske hesheten, og det helt spesielle uanstrengte n\u00e6rv\u00e6ret.", "Kjente duettpartnere klarer ikke \u00e5 l\u00f8fte prosjektet, med ett unntak. Tittelkuttet er gjort i samarbeid med Cee Lo Green (sjekk forresten hans juleplate av \u00e5ret) og er et intenst og lekent soulnummer hvor Rod viser hvor han kommer fra og hva han kan best. Stewart er best som Sam Cooke, ikke Frank Sinatra.", "Anmeldt av Ole Jacob Hoel", "Alexander Rybak: \u00abChristmas Tales\u00bb", "Ikke helt \u00abChristmas With the Rat Pack\u00bb.", "Du kan velge \u00e5 se bort fra \u00e5penbare t\u00e5peligheter. Som at Alexander Rybak p\u00e5 coveret av \u00abChristmas Tales\u00bb er avbildet oppe p\u00e5 et helnorsk kvistloft, mens alle l\u00e5tene er moderne amerikanske juleklassikere.", "Selv for den som m\u00e5tte synes dette er greit, b\u00f8r \u00abChristmas Tales\u00bb framst\u00e5 som en noks\u00e5 blek kopi av de samme sangene gjort av \u00abRat Pack\u00bb-medlemmer som Frank Sinatra og Dean Martin. For det er ikke mange overraskelser her, Rybak er en habil arrang\u00f8r som kjenner triksene, men han tar ikke sjansen p\u00e5 \u00e5 bevege seg utenfor den svulmende og schmalzy 50- og 60-tallstradisjonen med lekre strykere og englekor. Rybak har en nett stemme, men mangler pondus \u2013 noen Sinatra er han ikke. Plata heves heller ikke av de to l\u00e5tene Rybak har skrevet selv, anonyme \u00abTell Me When\u00bb og \u00abPresents\u00bb, en fjollete duett med Didrik Solli-Tangen.", "Der plata derimot skiller seg positivt ut og gnistrer til, er i det jazza fiolinspillet hans. For eksempel den flotte Stephane Grapelli-aktige soloen p\u00e5 \u00abThe Christmas Song\u00bb, som f\u00e5r meg til \u00e5 tro at det eneste verden trenger fra Rybak er ei instrumental standardjazzplate.", "Anmeldt av Vegard Enlid", "The Real Group: \u00abThe World for Christmas\u00bb", "Stemning med stemmer, litt kvelende i lengden.", "Svenske The Real Group er en a cappella-kvintett i verdenstoppen, og p\u00e5 deres tredje juleplate synges og harmoniseres det selvsagt til teknisk perfeksjon. Repertoaret denne gangen er en miks av amerikanske julesanger, noen tradisjonelle svenske, \u00e9n Joni Mitchell-l\u00e5t (\u00abRiver\u00bb) og et par signert gruppas egen Anders Edenroth.", "\u00c5 omarrangere l\u00e5ter som sitter i ryggmargen er risikosport \u2013 endrer du for lite blir det kjedelig, endrer du for mye tar du ofte bort mange av sangens styrker, det kan v\u00e6re akkurat det akkordskiftet som f\u00e5r nakkeh\u00e5rene til \u00e5 reise seg. Her har The Real Group funnet et ikke alt for dristig, men samtidig treffsikkert krysningspunkt. Arrangementene avviker s\u00e5pass fra versjonene vi har internalisert til at det f\u00f8les noenlunde friskt, uten \u00e5 bli s\u00e5 fremmedartede at det setter i gang forsvarsmekanismer.", "Det er f\u00f8rst behagelig, men likevel etter hvert kvelende \u00e5 v\u00e6re omsluttet av The Real Groups fl\u00f8yelspledd. Til tross for fors\u00f8ket p\u00e5 \u00e5 dele opp plata i en rolig og en mer fartsfylt del, blir helheten preget av litt for mye fl\u00f8te, pisket til en litt for stiv krem.", "Anmeldt av Vegard Enlid", "Nidarosdomens guttekor: \u00abJulestemning i Nidarosdomen\u00bb", "Nidarosdomens guttekor har f\u00e5tt med seg en rekke av Tr\u00f8ndelags fremste artister p\u00e5 sin juleplate. Aller best er de likevel alene.", "Det n\u00e6rmer seg jul, og det merkes. Juleplatene kommer for fullt. De fleste middelm\u00e5dige, og f\u00e5 med samme intimitet og f\u00f8lsomhet som Sondre Bratland ga oss med \u00abRosa fr\u00e5 Betlehem\u00bb (1992) eller Solveig Slettahjells \u00abNatt i Betlehem\u00bb (2008). Men s\u00e5 finnes det fortsatt de som klarer kunststykket \u00e5 gi ut et album som setter julens fredsommelighet i sentrum. \u00abJulestemning i Nidarosdomen\u00bb klarer det - i hvert fall nesten.", "Nidarosdomens guttekor har f\u00e5tt med seg store navn som \u00c5ge Aleksandersen, Arve Tellefsen, Henning Sommerro, Harald Bj\u00f8rk\u00f8y og Bjarne Br\u00f8ndbo, i tillegg til Nidaros symfoniorkester og organist Erling Aasg\u00e5rd. Her blandes p\u00e5 mange m\u00e5ter det kommersielle med det historiske og religi\u00f8se. Hva \u00abTrondheimsnatt\u00bb gj\u00f8r p\u00e5 en juleplate, vet ikke jeg. Men n\u00e5r jeg h\u00f8rer \u00c5ge fremf\u00f8re sangen i denne sammenhengen, blir jeg fylt med en stillhet som h\u00f8rer advents- og juletiden til.", "Bjarne Br\u00f8ndbo har vist at han kan mye mer enn bare \u00abRai, Rai\u00bb, og hans versjon av \u00abMitt hjerte alltid vanker\u00bb kommer utvilsomt fra hjertet og sprer seg varmt over til guttekoret som avslutter sangen p\u00e5 en nydelig og nedstrippet m\u00e5te.", "Operasanger Harald Bj\u00f8rk\u00f8y formidler p\u00e5 nydelig vis sangen som Jussi Bj\u00f6rling ud\u00f8deliggjorde, \u00abO hellige natt\u00bb. I tillegg f\u00e5r vi mange vakre julesanger servert av det som er et av landets fremste \u2013 om ikke det fremste \u2013 guttekor. \u00c5 h\u00f8re \u00abHosianna. Davids s\u00f8nn\u00bb i ny musikalsk drakt, er ufattelig vakkert. Det samme er \u00abNordnorsk julesalme\u00bb og \u00abMidt i h\u00e5rdest vinter\u00bb. \u00abWhat Child is This?\u00bb gj\u00f8r nytelsen komplett. Guttekoret, med sine lyse, fagre stemmer, kombinert med sine dype mannstemmer, er rett og slett fantastisk vakkert og uten tvil h\u00f8ydepunktene p\u00e5 denne juleplaten.", "Henning Sommerros \u00abDen fattige Gud\u00bb er ogs\u00e5 et varmt bekjentskap, der komponisten selv er solist. Men selv om vi f\u00e5r servert mange varme toner, gir ikke \u00abJulestemning i Nidarosdomen\u00bb helt den freden jeg leter etter i f\u00f8rjulsstresset. Det blir litt for lite flyt og for mange ulike akt\u00f8rer til \u00e5 f\u00e5 en helhetsf\u00f8lelse. I tillegg er fremf\u00f8ringen av \u00abVitae Lux\u00bb altfor hard og presset.", "\u00c5 trekke inn folkekj\u00e6re artister kommer garantert til \u00e5 selge plater, men for min del hadde jeg satt mer pris p\u00e5 en ny ren guttekorplate. Den hadde blitt spilt igjen og igjen \u2013 og igjen. Kanskje kommer den til neste \u00e5r?", "Anmeldt av Yngvil Bjellaanes", "Sufjan Stevens: \u00abSilver & Gold\u00bb", "N\u00e5 har Sufjan Stevens gitt ut 100 julel\u00e5ter. Flere av de nye er perler ingen gj\u00f8r etter ham.", "Selv om han har lagt \u00ab\u00e9n plate om hver av de amerikanske statene\u00bb-stuntet p\u00e5 is etter Michigan og Illinois, finnes det ikke mer produktive l\u00e5tskrivere enn Sufjan Stevens. Og ingen popartister har gitt seg hen til juleh\u00f8ytiden helt som den sterkt religi\u00f8se 37-\u00e5ringen fra Detroit, midt i Obama-land i nord\u00f8st. Det er fortsatt lenge til jul, sier du, men skal noen av de 58 l\u00e5tene fordelt p\u00e5 fem cd-er rekke \u00e5 bli dine nye julefavoritter f\u00f8r julaften, kommer de neste ukene godt med. Og da regner vi ikke en gang med tiden du kan bruke p\u00e5 resten av boksen, som er full av essays, klistremerker, puslespill og leketatoveringer.", "Noen l\u00e5ter er kanskje favoritter fra f\u00f8r. Tradisjonelle julel\u00e5ter som \u00abSanta Claus is Coming to Town\u00bb og \u00abLet it Snow! Let it Snow! Let it Snow!\u00bb representerer det velkjente, i en samling med litt f\u00e6rre snille banjol\u00e5ter og litt flere kompromissl\u00f8se popknyttnever (autotune ogs\u00e5 her!), sammenlignet med forl\u00f8peren \u00abSongs for Christmas\u00bb. H\u00f8r for eksempel p\u00e5 det tretten minutter lange eposet \u00abChristmas Unicorn\u00bb, som minner mer om Stevens' siste plate \u00abThe Age of Adz\u00bb enn gjennombruddet \u00abSeven Swans\u00bb. Den varme kosen er heller ikke utelatt. \u00abThe Midnight Clear\u00bb p\u00e5 den f\u00f8rste plata er alternativ popjul slik den er blitt for mange etter suksessen i 2006.", "Anmeldt av Vegard Smevoll", "Herborg Kr\u00e5kevik: \u00abJul i stova\u00bb", "Tradisjonstro og inderlig formidling av den norske julesangskatten.", "En kan av og til \u00f8nske litt flere overraskelser og litt mindre pyntelighet n\u00e5r Kr\u00e5kevik g\u00e5r l\u00f8s p\u00e5 den norske vise- (og her julesalme-) tradisjonen. En kan f\u00f8le at det mangler noe som hadde forl\u00f8st stoffet fra det lett museale, l\u00f8ftet sangene inn i v\u00e5r egen tidsalder. Det kunne v\u00e6rt humor, musikalsk nyskapning eller en viss u\u00e6rb\u00f8dighet.", "Men samtidig: Juleplateindustrien preges mer og mer av uengasjert middelm\u00e5dighet og de samme evinnelige sangene fra moderne Hollywood-jul.", "Kr\u00e5kevik er en kompromissl\u00f8s motvekt mot dette. Hun jatter ikke med, hun st\u00e5r for egne verdier og for en kontinuitet i europeiske, nasjonale og regionale tradisjoner.", "Her har hun plukket norske julesanger som \u00abDet lyser i stille grender\u00bb, \u00abJulekveldvisa\u00bb, \u00abNo koma Guds engler\u00bb og \u00abS\u00e6le jolekveld\u00bb og lagt til elskede julesanger av europeisk opphav som \u00abDu gr\u00f8nne, glitrandre te\u00bb, \u00abEg synger julekvad\u00bb og \u00abEg er s\u00e5 glad hver julekveld\u00bb \u2013 samt en egenkomponert som ikke gj\u00f8r seg ut i selskapet.", "Hun fremf\u00f8rer dem med Trondheimsolistene og det er smekkert, men helt uten tendenser til overrangering. Best synes jeg Herborg og musikerne er n\u00e5r de flytter Pr\u00f8ysen fra Hedmarken til Hardanger.", "Nei, egentlig liker jeg samarbeidet aller best p\u00e5 det som er et bonusspor her \u2013 \u00abViss eg var ein julekonge\u00bb, tittell\u00e5ten fra \u00e5rets julekalender fra NRK. Her forsvinner museumspreget helt, samtidig som et kledelig mykt pop-element kommer inn. Resten av albumet er en viktig formidling av en kulturskatt, bonussporet er kanskje ikke s\u00e5 viktig, men godt \u00e5 h\u00f8re p\u00e5.", "Anmeldt av Ole Jacob Hoel"]}, {"field": "category0", "value": "kultur"}, {"field": "category1", "value": "kultur|musikk"}, {"field": "category2", "value": "kultur|musikk|musikkanmeldelser"}, {"field": "contenthash", "value": "c9eafb6c423926aed40a68cb396a45f109bb1bba5853fb4cff1f2615c793f3a1"}, {"field": "createtime", "value": "2015-11-06T13:48:50.000Z"}, {"field": "description", "value": "Jul med Rod Stewart, Alexander Rybak, Herborg Kr\u00e5kevik eller Nidarosdomens guttekor? Adresseavisens anmeldere har sett p\u00e5 \u00e5rets julemusikk."}, {"field": "dominantimage", "value": "http://www.adressa.no/incoming/article6709209.ece/ALTERNATES/w980-default/Julemusikk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d01a3c748aa4bde1bb00b9cc73840253e9601d69.jpg?59807cf4"}, {"field": "dominantthumbnaildimensions", "value": "300x169"}, {"field": "heading", "value": ["Her er \u00e5rets juleplater -adressa.no", "Grisete comeback", "Terningkast 1", "Mer sjel, takk", "Terningkast 2", "Amerikansk p\u00e5 l\u00e5ven", "Terningkast 3", "Fl\u00f8yelsjul", "Terningkast 4", "Godstemning fra Domen", "Terningkast 4", "Julelyd x 100", "Terningkast 5", "Et viktig album", "Terningkast 5"]}, {"field": "id", "value": "d01a3c748aa4bde1bb00b9cc73840253e9601d69"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikkanmeldelser", "musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["jul", "guttekor", "h\u00f8r", "juleplate", "\u00e5ge aleksandersen", "plata", "the", "amerikansk", "\u00e5ret", "anmeldt", "aller best", "sangen", "l\u00e5t", "\u00e5rets juleplater"]}, {"field": "kw-entity", "value": ["natt", "frank sinatra og dean martin", "nidarosdomen", "seven swans", "the real group", "the age of adz", "tell me when", "christmas unicorn", "harald bj\u00f8rk\u00f8y og bjarne br\u00f8ndbo", "the christmas song", "christmas tales", "julestemning", "nidaros", "pr\u00f8ysen", "let", "michigan og illinois", "chic corea", "domen", "midt", "rat pack", "nordnorsk", "olivia og john", "hedmarken", "julekveldvisa", "mitt", "barbara streisand og chic corea", "midnight clear", "k. her", "gud", "songbook", "the age", "river", "songs for christmas", "s\u00e6le", "herborg kr\u00e5kevik", "hosianna", "rosa", "coming", "child", "presents"]}, {"field": "kw-location", "value": ["europa", "hollywood", "town", "snow", "hardanger", "obama", "betlehem", "rai", "detroit", "santa claus"]}, {"field": "kw-pageclass", "value": "article"}, {"field": "kw-person", "value": ["sam cooke", "sufjan stevens", "sondre bratland", "jussi bj\u00f6rling", "solveig slettahjells", "barbara streisand", "cliff richard", "tony bennett", "count basie orchestra", "cee lo green", "rod stewart", "\u00e5ge aleksandersen", "kenny g.", "john travolta", "harald bj\u00f8rk\u00f8y", "anders edenroth", "henning sommerro", "bjarne br\u00f8ndbo", "stephane grapelli", "joni mitchell", "frank sinatra", "erling aasg\u00e5rd", "arve tellefsen", "didrik solli-tangen", "alexander rybak", "dean martin"]}, {"field": "kw-taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "og-image", "value": "http://www.adressa.no/incoming/article6709209.ece/ALTERNATES/w980-default/Julemusikk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er \u00e5rets juleplater"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/musikkanmeldelser/article6709053.ece"}, {"field": "pageclass", "value": ["article"]}, {"field": "publishtime", "value": "2012-11-23T12:15:46.000Z"}, {"field": "recs-articleid", "value": "6709053"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-category2", "value": "taxonomy|kultur|musikk|musikkanmeldelser"}, {"field": "recs-publishtime", "value": "2012-11-23T12:15:46.000Z"}, {"field": "recs-rawtitle", "value": "Her er \u00e5rets juleplater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "teaser", "value": "Jul med Rod Stewart, Alexander Rybak, Herborg Kr\u00e5kevik eller Nidarosdomens guttekor? Adresseavisens anmeldere har sett p\u00e5 \u00e5rets julemusikk."}, {"field": "thumbnail", "value": "http://content-thumbnail.cxpublic.com/content/thumbnail200x150/d01a3c748aa4bde1bb00b9cc73840253e9601d69.jpg?59807cf4"}, {"field": "thumbnailfullheightdimensions", "value": "200x3211"}, {"field": "timestamp", "value": "2017-08-01T13:07:00.000Z"}, {"field": "title", "value": "Her er \u00e5rets juleplater"}, {"field": "url", "value": "http://www.adressa.no/kultur/musikk/musikkanmeldelser/article6709053.ece"}, {"field": "urlhash", "value": "d01a3c748aa4bde1bb00b9cc73840253e9601d69"}], "score": 0.7201432, "siteId": "9222270286501375973", "id": "d01a3c748aa4bde1bb00b9cc73840253e9601d69"}

