{"fields": [{"field": "modifiedtime", "type": "time", "value": "2017-03-11T09:50:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stein risstad larssen"}, {"field": "body", "value": ["- Ingen ting teller like mye som det \u00e5 komme seg gjennom videreg\u00e5ende skole og begynne p\u00e5 utdanning for dagens unge. Men mennesker utvikler seg forskjellig, og det kan v\u00e6re mange som trenger mer tid til \u00e5 tenke. Det er det nesten ikke tid til lenger, mener psykiater Anne Kristine Bergem.", "Hovedresultater fra utdanningsdirektoratets gjennomf\u00f8ringsbarometer for 2016:", "73 prosent av 2010 - kullet har fullf\u00f8rt og best\u00e5tt innen fem \u00e5r. Det er den h\u00f8yeste m\u00e5lingen noensinne.", "Gjennomf\u00f8ringen er 9 prosentpoeng h\u00f8yere etter 10 \u00e5r enn etter 5 \u00e5r.", "Andelen elever med ordin\u00e6r progresjon fra Vg1 og Vg2 \u00f8ker.", "Flere elever i yrkesfaglig Vg2 har overgang til l\u00e6replass enn f\u00f8r.", "80 prosent av l\u00e6rlingene oppn\u00e5r fag- eller svennebrev i l\u00f8pet av fem \u00e5r etter p\u00e5begynt l\u00e6retid.", "Nesten alle begynner i videreg\u00e5ende oppl\u00e6ring direkte etter grunnskolen.", "Andelen elever som slutter i l\u00f8pet av skole\u00e5ret er relativt stabil over tid.", "Andelen ungdom mellom 16 - 25 \u00e5r som har verken best\u00e5tt eller befinner seg i videreg\u00e5ende oppl\u00e6ring er svakt synkende.", "Kilde: Utdanningsdirektoratet, Gjennomf\u00f8ringsbarometeret 2016", "N\u00e5r sola ber\u00f8rer de glatte m\u00f8nesteinene i Sandgata for f\u00f8rste gang denne morgenen har feiersvenn Marie Elise Martinussen (32) v\u00e6rt p\u00e5 jobb i et par timer allerede. Knakket p\u00e5 gamle d\u00f8rer. Vridd nakken og skuet oppover innsiden p\u00e5 pittoreske skorsteiner. Satt stigen opp mot taksteinene, og forsikret seg om at den st\u00e5r st\u00f8dig. Sneket seg til sm\u00e5 glimt av Munkholmen p\u00e5 vei opp. Kjent frosten bite i kinnene og morgenlyset kile p\u00e5 netthinnene. Strengt tatt hatt en temmelig god start p\u00e5 dagen.", "- Ja vel. S\u00e5 jeg f\u00e5r en anmerkning, konstaterer huseier Kalle Sognnes i det han f\u00e5r et skjema i h\u00e5nda av Marie Elise Martinussen.", "- En liten anmerkning, dessverre. Men sikkerheten f\u00f8rst, formaner hun med et smil. Autoritet og sjarm. Det var ikke alltid stikkordene. Du kan trygt si det tok noen \u00e5r \u00e5 finne sin egen vei.", "- Jeg har aldri v\u00e6rt glad i skolen. P\u00e5 ungdomsskolen var jeg oppr\u00f8rsk. En drittunge, heter det vel. Jeg fikk greie karakterer, men trivdes ikke.", "I det hele tatt virket det som om skolehverdagen var laget for andre. Selv videreg\u00e5ende skole, som f\u00f8rst virket som et paradis for Marie Elise, ble etter hvert uviktig.", "- Jeg begynte p\u00e5 teknisk byggfag. Det var str\u00e5lende. Jeg ble interessert i teknisk tegning, og fikk lyst til \u00e5 bli arkitekt. Men i l\u00f8pet av de to neste \u00e5rene mistet jeg interessen. Til slutt str\u00f8k jeg i flere fag.", "Stryk. Ikke bra. Tikk takk, tiden gikk. Hun hadde droppet flere og flere timer. Gitt blaffen. De siste \u00e5rene p\u00e5 videreg\u00e5ende ble annerledes enn hun hadde sett for seg. For mye stillesitting foran datamaskinen. Dessuten hadde hun f\u00e5tt ekstrajobb p\u00e5 sin lokale Rema 1000.", "Innbringende arbeidstimer gikk foran kjedelige skoletimer. Penger som kom godt med til f\u00f8rerkort og fest. Viktige ting begge deler. Men bagateller sammenlignet med en personlig oppdagelse. Hun ble opptatt av jenter.", "- I l\u00f8pet av siste\u00e5ret p\u00e5 videreg\u00e5ende kom jeg ut av skapet. Da ble jeg veldig opptatt av det. Det var privatlivet som tok styringen. Selv om det var problemfritt, brukte jeg mye energi p\u00e5 \u00e5 omr\u00e5 meg. Da ble det lite igjen til skolen.", "Brikkene falt p\u00e5 plass. Roen senket seg. En fin tid, egentlig. Til tross for at russetiden ble feiret uten s\u00e6rlig tanke for eksamener.", "Allerede da Marie Elise Martinussen str\u00f8k i flere fag i det tredje skole\u00e5ret p\u00e5 videreg\u00e5ende begynte hun \u00e5 n\u00e6rme seg kategorien vi bekymrer oss stadig mer for. De som dropper ut, og faller fra i videreg\u00e5ende skole.", "Da hun bare tok opp noen av fagene hun hadde str\u00f8ket i, samtidig som hun jobbet, var det virkelig fare p\u00e5 ferde. Da hun fortsatte \u00e5 jobbe i stedet for \u00e5 ta de siste fagene, passerte hun den magiske grensa. Fem \u00e5r. Hun hadde falt fra. H\u00f8rte hun alarmklokkene ringe?", "- Nei, det vil jeg absolutt ikke si. Det gnagde jo litt at jeg ikke fullf\u00f8rte. Jeg hadde ikke noen ordentlig plattform. Jeg s\u00e5 jo for meg \u00e5 fortsette p\u00e5 skolen etter hvert.", "Men alarmklokkene har ringt for dem som faller fra. Sterkere og sterkere. Medieomtalen av frafall i videreg\u00e5ende er hundredoblet p\u00e5 16 \u00e5r. P\u00e5 Stortinget ble frasen \u00abfrafall i videreg\u00e5ende\u00bb nevnt under to plenumsm\u00f8ter p\u00e5 nittitallet, 44 plenumsm\u00f8ter p\u00e5 2000-tallet og 90 plenumsm\u00f8ter s\u00e5 langt p\u00e5 2010-tallet (frem til 9. juni 2016).", "Senest 22. februar i \u00e5r var helsedirekt\u00f8r Bj\u00f8rn Guldvog sv\u00e6rt bekymret over frafall i videreg\u00e5ende skole, og koblet det i sin \u00e5rstale til en \u00f8kning i antall unge uf\u00f8re.", "- Bekymringen for frafall har \u00f8kt voldsomt, til tross for at det har v\u00e6rt jevnt helt siden man begynte \u00e5 m\u00e5le gjennomstr\u00f8mningen i videreg\u00e5ende skole, etter reform 94, sier Kristoffer Chelsom Vogt, postdoktor ved Universitetet i Bergen. I artikkelen \u00abV\u00e5r ut\u00e5lmodighet med ungdom\u00bb i Tidsskriftet for samfunnsforskning g\u00e5r han i rette med den overdrevne alarmeringen.", "- Aldri f\u00f8r har s\u00e5 store andeler av hvert ungdomskull i Norge gjennomf\u00f8rt videreg\u00e5ende p\u00e5 s\u00e5 kort tid som de gj\u00f8r i dag. N\u00e5r det gjelder voksenutdanning er Norge i verdenseliten. Dette feires ikke. Vi er i stedet opptatt av \u00e5 bekymre oss voldsomt for den store andelen som bruker mer enn de fastsatte fem \u00e5r p\u00e5 \u00e5 fullf\u00f8re. Dette synes jeg blir feil. Folk m\u00e5 bli mer bevisste p\u00e5 hva de snakker om n\u00e5r de snakker om frafall. Alle som skal diskutere dette m\u00e5 forst\u00e5 at det er snakk om en veldig stor andel unge mennesker, hvor det g\u00e5r bra med de aller fleste. Vi m\u00e5 ha en bevisstgj\u00f8ring og nyansering.", "Vogt peker p\u00e5 at hoveddefinisjonen for \u00e5 ha falt fra videreg\u00e5ende skole i Norge er sv\u00e6rt streng i internasjonal m\u00e5lestokk. Den som ikke har fullf\u00f8rt videreg\u00e5ende skole fem \u00e5r etter oppstart, havner i kategorien \u00abfrafall\u00bb.", "- Andelen som fullf\u00f8rer og best\u00e5r innen fem \u00e5r har v\u00e6rt stabil p\u00e5 om lag 70 prosent siden m\u00e5lingene startet. De om lag 30 prosentene som regnes som frafalne er en veldig sammensatt gruppe. Det er en samlebetegnelse p\u00e5 de som har sluttet, de som har fullf\u00f8rt men str\u00f8ket i noen fag, og de som fremdeles er i videreg\u00e5ende oppl\u00e6ring.", "Sv\u00e6rt mange av de som ikke fullf\u00f8rer i l\u00f8pet av fem \u00e5r er elever som g\u00e5r p\u00e5 yrkesfaglige studieretninger. Naturlig nok, mener Vogt.", "- Gjennomsnittsalderen for \u00e5 fullf\u00f8re yrkesfaglig utdanning er 28 \u00e5r. Veldig mange bremses n\u00e5r de m\u00e5 vente p\u00e5 l\u00e6rlingplass. Mange andre av dem som faller fra i l\u00f8pet av de fem \u00e5rene, kommer ogs\u00e5 tilbake og fullf\u00f8rer, etter at de har gjort andre ting.", "Vogt er bekymret for hvordan vi omtaler disse unge.", "- Vi risikerer \u00e5 fortelle sv\u00e6rt mange ungdommer at det er noe galt med dem, at de gj\u00f8r oss bekymret. At slike som deg, det vil gamle Norge ikke ha. Kanskje burde vi v\u00e6rt mer tolerante, og utvidet synet p\u00e5 hva som er normalt.", "- Jeg tror selve begrepet \u00abnormert tid\u00bb er et problem, sier Maria Gl\u00f8rstad (17). Hun er leder for Elevorganisasjonen i S\u00f8r-Tr\u00f8ndelag.", "- Alle passer ikke inn i det samme skolesystemet. Noen synes normert progresjon er for enkelt, at det g\u00e5r for sakte. Andre synes det er for vanskelig, at det g\u00e5r for fort. Alle b\u00f8r f\u00e5 bygge det l\u00f8pet de selv vil. Slik kan de f\u00e5 mest mulig ut av videreg\u00e5ende skole. Det burde ogs\u00e5 v\u00e6re i samfunnets interesse.", "- B\u00f8r vi av og til kunne si at det er ok \u00e5 droppe ut av videreg\u00e5ende?", "- Vi kan ikke si ja eller nei til om det er ok for en elev \u00e5 droppe ut. Vi m\u00e5 se p\u00e5 hvorfor, og hva som er alternativet.", "Rett som det er, kommer det elever til Maria Gl\u00f8rstad og Elevorganisasjonen og forteller om presset den s\u00e5kalte \u00abGenerasjon prestasjon\u00bb lever under.", "- Vi h\u00f8rer hele tiden at mange elever opplever mye press. De skal ha gode karakterer, de skal v\u00e6re gode i idrett og de skal ha et rikt sosialt liv. Samtidig ser vi at skolehelsetjenestene svikter - det er stor mangel p\u00e5 helses\u00f8stre. Elever stresser seg syke n\u00e5r de ikke f\u00e5r bistand til noen \u00e5 prate med om presset. Jeg vet om flere som har droppet ut p\u00e5 grunn av stress.", "- N\u00e5r hele voksensamfunnet snakker om at det er et stort problem med frafall i videreg\u00e5ende. Gj\u00f8r det noe med presset?", "- Ja. Det tror jeg. I mange tilfeller tror jeg det er bedre for samfunnet at noen starter p\u00e5 nytt, p\u00e5 en ny linje, og er motivert. Det m\u00e5 da v\u00e6re mye bedre enn at de s\u00e5 vidt kommer seg gjennom, men ikke er motivert for \u00e5 fortsette etter videreg\u00e5ende?", "Det viktigste er ikke \u00e5 g\u00e5 i detaljer om hvorvidt fem \u00e5r er en riktig grense for kategorien frafall, mener Maria Gl\u00f8rstad.", "- Jeg er veldig \u00e5pen for at alle skal finne sin m\u00e5te. Men skolesystemet m\u00e5 fange opp alle. Det m\u00e5 v\u00e6re alternativer ogs\u00e5 for de som ikke er modne. Men de m\u00e5 fanges opp, og f\u00f8lges opp. Det b\u00f8r finne systemer ogs\u00e5 for de som ikke passer inn i den normerte tiden.", "Politikere, media, n\u00e6ringslivsledere og foreldre er opptatt av at ungdommer m\u00e5 gjennomf\u00f8re videreg\u00e5ende skole p\u00e5 riktig m\u00e5te og kortest mulig tid. Det er med p\u00e5 \u00e5 \u00f8ke presset, mener Maria Gl\u00f8rstad.", "- Alle elever er redde for \u00e5 feile. At det vi gj\u00f8r ikke skal v\u00e6re bra nok. At vi ikke oppfyller kravene. N\u00e5r det settes slikt press p\u00e5 de som arbeider hardt, men trenger litt tid, og n\u00e5r det snakkes om disse som ikke fullf\u00f8rer p\u00e5 normert tid som at de feiler, at vi m\u00e5 fikse dem ... Jeg tror ikke det gj\u00f8r situasjonen bedre for dem. Ingen \u00f8nsker \u00e5 ha den f\u00f8lelsen av \u00e5 st\u00e5 utenfor. At du ikke fikset det alle de andre fikset, forklarer Maria Gl\u00f8rstad. Men legger til:", "- Samtidig: Det er viktig \u00e5 fange opp de som er p\u00e5 vei ut, og stimulere dem til \u00e5 fullf\u00f8re, uten dermed \u00e5 stigmatisere de som trenger mer tid.", "Mange unders\u00f8kelser viser at ungdommer tenker mer p\u00e5 skolen i dag enn tidligere. De er mer opptatt av \u00e5 v\u00e6re flinke p\u00e5 skolen. Ungdommer rapporterer at de sitter mye hjemme med lekser, i stedet for \u00e5 v\u00e6re ute og oppleve ting sammen med venner.", "- Flere ungdommer rapporterer mer om angst og depresjon. Det stilles ogs\u00e5 flere diagnoser. Vi vet ikke om det faktisk er \u00f8kning, eller om det oppdages oftere. Men det er grunn til \u00e5 tro at det er begge deler, sier Anne Kristine Bergem. Psykiateren er tilknyttet R\u00e5det for psykisk helse, har jobbet med barn og unge i mange \u00e5r og sitter i l\u00e6rerprofesjonens etiske r\u00e5d.", "- Opplever de konkret at voksensamfunnet pusher?", "- Vi er veldig tydelige, som samfunn, p\u00e5 at det er skoleflinkhet som teller. Det som blir vektlagt er \u00e5 prestere best mulig p\u00e5 kortest mulig tid.", "B\u00e5de forskere og unge selv beskriver en skam knyttet til ikke \u00e5 ha lyktes bedre enn de har gjort, til tross for at de har vokst opp i et velferdssamfunn som har gitt dem sv\u00e6rt gode forutsetninger, og tilsynelatende ingen begrensninger. Dette kjenner ogs\u00e5 Bergem fra sitt arbeid.", "- Fra de var sm\u00e5 har de h\u00f8rt at de har alle muligheter, de kan bli hva de vil. Hvem kan de skylde p\u00e5 n\u00e5r de ikke blir stjerner? Foreldre har hjulpet til med b\u00e5de lekser og fritidsaktiviteter. Skolen har lagt til rette. Da st\u00e5r de igjen med \u00e5 m\u00e5tte skylde p\u00e5 seg selv, som ikke har f\u00e5tt til \u00e5 utnytte alle mulighetene de har f\u00e5tt.", "Anne Kristine Bergem understreker at det er stor forskjell p\u00e5 barn og unge.", "- Noen trives veldig bra med \u00e5 f\u00e5 oppmuntring og bli presset. Andre vil ikke t\u00e5le det. Vi mennesker er forskjellige. Vi har ulike forutsetninger, oppvekst, personlighet og evneniv\u00e5. Men i stedet for \u00e5 stimulere til at alle skal bli den beste av seg selv, og finne ut hvem man er, s\u00e5 er det det \u00e5 gj\u00f8re det bra p\u00e5 skolen som teller. Vi har rett og slett laget en m\u00e5lstyring for ungdomstiden. Hva du skal f\u00e5 til, i stedet for \u00e5 kunne utvikle deg til et godt menneske. En som kan tilf\u00f8re samfunnet noe som ikke kan m\u00e5les i penger, men som kan m\u00e5les i verdier. Vi b\u00f8r st\u00f8tte ungdommer til \u00e5 finne ut hvem de vil bli, ikke hva de vil bli.", "- Hva b\u00f8r vi gj\u00f8re hvis vi vil endre p\u00e5 dette?", "- Vi trenger en offentlig diskusjon om hvor flinke det er meningsfullt at vi skal bli. Vi kan sammenligne med \u00e5 l\u00f8pe hundremeter. Selvsagt skal man streve etter hele tiden \u00e5 l\u00f8pe raskere. Men som Hjallis sa: Ingen kan g\u00e5 p\u00e5 null. Det er meningsl\u00f8st at det er over seks i snitt p\u00e5 medisinstudiet. Jeg har gjort det selv, s\u00e5 jeg vet det. Du klarer deg fint med et rimelig godt evneniv\u00e5. Da betyr det bare at altfor mange ungdommer har gjort altfor mye lekser, sl\u00e5r Anne Kristine Bergem fast.", "B\u00e5de n\u00e5r det gjelder \u00e5 snakke om studieprogresjon, og tidligere i barnas liv, m\u00e5 foreldre slappe av litt mer, mener Bergem.", "- Barn trenger ikke \u00e5 ha v\u00e6rt p\u00e5 nasjonalmuseene og i alle verdensdeler f\u00f8r de begynner p\u00e5 skolen. De trenger ikke fire fritidsaktiviteter. Barn som g\u00e5r i barnehagen trenger ikke mer aktivitet etter barnehagen. De kan godt v\u00e6re hjemme og slappe av. Det er foreldregenerasjonen som er generasjon prestasjon, og som legger opp dette l\u00f8pet, med de beste intensjoner. Det er de som legger opp til s\u00e5 mye fritidsaktiviteter og program for barna. Jeg sier det for sp\u00f8k: Barna har ikke sett mor slappe av, for mor slapper av p\u00e5 spa. Hvor mange barn har sett foreldrene slappe av med beina p\u00e5 bordet? Du M\u00c5 ikke trene eller lese tung litteratur. Det g\u00e5r an \u00e5 sitte og se ut av vinduet ogs\u00e5. Vi kan ikke ha det s\u00e5nn. Vi m\u00e5 ha tid til \u00e5 bare v\u00e6re, uten at det skal v\u00e6re s\u00e5 styrt. Bare v\u00e6re sammen, uten noe m\u00e5l. Det m\u00e5 vi vinne tilbake. Om det handler om \u00e5 grille p\u00f8lser i hagen eller \u00e5 trille en ball, det kan v\u00e6re det samme.", "- Whaaaaaaat?", "- Neeeeeeeeeiii!", "- Seri\u00f8st?", "Han er en modig ung mann, Radino Dizza Mahendra (17). Elevr\u00e5dsleder p\u00e5 Trondheim Katedralskole. Inne p\u00e5 elevr\u00e5dsrommet har han nettopp erkjent at jo da, den mye debatterte, og blant de fleste som befinner seg i videreg\u00e5ende skole, intenst forhatte frav\u00e6rsgrensa, kan ha noe for seg under visse forutsetninger. Bedre informasjon til elevene og h\u00f8yere kunnskap blant l\u00e6rere og skoleledelse, for eksempel. Stormen fra Dorthea Sophie Gangstr\u00f8 (18), Eivor Hellesnes Molden (17) og Robin Bakken (17) lar ikke vente p\u00e5 seg. Radino bare smiler. Men la oss h\u00f8re om de kjenner seg igjen i merkelappen \u00abGenerasjon prestasjon\u00bb.", "Eivor: Ja! Helt klart. Generasjon prestasjon er veldig rett. I min vennegjeng diskuterer vi det ofte. Det er mye som foreg\u00e5r p\u00e5 skolen, og vi skal prestere. I tillegg er det fritidsaktiviteter.", "Dorthea: Helt enig. Det er forventet at vi skal gj\u00f8re det bra p\u00e5 skolen, ha en stabil vennegjeng, utsikter til en god jobb og ha mange fritidsaktiviteter vi skal prestere i, i tillegg til \u00e5 v\u00e6re en god venn.", "Radino: Jeg tror det varierer fra vennegjeng til vennegjeng. I min gjeng er vi ikke s\u00e5 sportslige. Men jeg har jo h\u00f8rt mye om at det er idrettspress i andre gjenger.", "Dorthea: Men presset kommer jo fra samfunnet generelt. Det er et generelt press. S\u00e5 kan det v\u00e6re forskjellig fra vennegjeng til vennegjeng hva presset g\u00e5r ut p\u00e5. Men presset er der vel enten det gjelder \u00e5 ha lest flest mulig b\u00f8ker, eller \u00e5 v\u00e6re best mulig i idrett?", "Radino (nikker): Jo, jeg tror du har rett i det.", "Robin: Jeg g\u00e5r p\u00e5 media. Der er det s\u00e5nn at hvis du ikke lager noe som er helt unikt, s\u00e5 f\u00e5r du ikke mer enn en helt ok anerkjennelse eller karakter.", "- Dere er en generasjon som til enhver tid blir sammenlignet med alle andre i hele verden?", "Dorthea: Ja! Du skal v\u00e6re deg selv, p\u00e5 en helt unik m\u00e5te, sammenlignet med hele verden.", "Eivor: Det er veldig viktig at du passer inn. Men samtidig skal du v\u00e6re unik.", "Dorthea: Jeg tror presset om \u00e5 f\u00e5 gode karakterer er mye st\u00f8rre n\u00e5. Kravene for \u00e5 komme inn p\u00e5 forskjellige studier er blitt mye h\u00f8yere.", "- Er det et press for \u00e5 komme gjennom p\u00e5 kort tid?", "Radino: Ja. Men det er mest fordi jeg vil det selv.", "Eivor: Det er veldig ofte foredrag her i midttimen. Fra universiteter, h\u00f8yskoler og organisasjoner som forteller om hva vi kan gj\u00f8re etter at vi er ferdige med videreg\u00e5ende. Da f\u00e5r vi alltid h\u00f8re at vi m\u00e5 bli ferdige fort.", "Dorthea: Det \u00e5 ikke klare programmet, blir sett p\u00e5 som et tap. Du kan bli sett p\u00e5 som en taper. Jeg gj\u00f8r ikke det, men det er det man kan v\u00e6re redd for.", "- Er ikke dette ambisjoner dere legger p\u00e5 dere selv?", "Radino: Jo. Men det kommer utenfra ogs\u00e5.", "Eivor: Jeg har egentlig litt lyst til \u00e5 g\u00e5 p\u00e5 folkeh\u00f8yskole f\u00f8r jeg begynner \u00e5 studere. Men jeg er veldig skeptisk. Da f\u00e5r jeg ikke gjort unna studiene og kommet meg ut i arbeidslivet, slik det er forventet.", "- Det er veldig mye oppmerksomhet rundt frafall fra videreg\u00e5ende skole. Hva betyr det for dere?", "Dorthea: Det f\u00f8rer til en h\u00f8yere forventning om \u00e5 klare det p\u00e5 kort tid.", "Eivor: For meg betydde det at jeg tenkte \u00abOk. S\u00e5 lenge jeg klarer det p\u00e5 fem \u00e5r, er jeg ok.\u00bb.", "- For det kan man jo. Men det er det kanskje lite informasjon om?", "Radino (nikker): Ja!", "Robin (nikker): Ja!", "Eivor (nikker): Ja!", "Dorthea (nikker): Ja!", "Radino: Bare det \u00e5 f\u00e5 h\u00f8re om muligheten for \u00e5 bruke litt tid vil redusere stigmaet.", "- Jeg l\u00e5 v\u00e5ken til fem om morgenen. Pr\u00f8vde alt som var av gode r\u00e5d om s\u00f8vnvaner. Men det funket ikke.", "Ingrid Marie Sylte Isachsen (19) er en dropout, men forel\u00f8pig ikke en frafallen. Hun sitter i bystyret for SV i Trondheim, og hun tar fag som privatist. Vanlig videreg\u00e5ende skole har hun sluttet p\u00e5. To ganger. Verken servicefag eller studiespesialisering med formgiving ble fullf\u00f8rt.", "- Det \u00e5 g\u00e5 p\u00e5 skole passet ikke meg. Det har det aldri gjort. Jeg liker \u00e5 lese fag, men ikke det rigide systemet. Det er for lite tilpasset hver enkelt, det er som en kvern. Det var hovedproblemet for meg.", "S\u00f8vnvanskene ble forsterket av vissheten om at hun m\u00e5tte st\u00e5 opp om morgenen. N\u00e5, som hun kan styre dagsrytmen p\u00e5 egen h\u00e5nd, sover hun bedre.", "- Vi klarer ikke \u00e5 tilpasse skolesystemet til den enkelte, samtidig som det er veldig strengt p\u00e5 tid. Noen har kanskje bruk for bare \u00e5 ta noen f\u00e5 fag om gangen, mens andre kanskje b\u00f8r rett i praksis - mens noen bare kan suse gjennom.", "- Hva ble hovedutfordringene etter at du droppet ut?", "- For det f\u00f8rste opplevde jeg selv at jeg hadde gitt opp. For det andre at samfunnet sa at jeg hadde gitt opp.", "Men med ekstrajobb hos Norfakta hadde Ingrid Marie Sylte Isachsen fordelen av \u00e5 kunne si til seg selv at hun gjorde noe annet.", "- Det finnes jo hjelpetiltak for dem som dropper ut. Men de er vanskelig \u00e5 finne.", "Antakelig er det ikke tilfeldig at norsk samtid defineres av en ungdomsserie som heter \u00abSkam\u00bb. Mye av forskningen som er gjort, tyder p\u00e5 at Generasjon prestasjon b\u00e6rer sitt navn med rette. De ser ut til \u00e5 v\u00e6re preget av et behov for \u00e5 v\u00e6re flinke, \u00e5 bli den aller beste utgaven av seg selv. Med nettopp skamf\u00f8lelse som drivstoff.", "- Det verste med \u00e5 droppe ut fra videreg\u00e5ende skole var skammen, forklarer ogs\u00e5 Ingrid Marie Sylte Isachsen.", "- Det handler om forventninger. Jeg hadde skuffet. \u00abN\u00e5 er det over\u00bb, tenkte jeg.", "- Gikk det inn p\u00e5 deg?", "- Det satt i lenge! Jeg kjenner det fremdeles. Men det er viktig \u00e5 kunne snakke om det, for \u00e5 minske skammen. Jeg klarte ikke det alle andre klarer, tenkte jeg. Men det er ikke riktig. Det finnes mange solskinnshistorier, men dem f\u00e5r vi ikke h\u00f8re om. Det vi h\u00f8rer er at videreg\u00e5ende-frafall f\u00f8rer til ung uf\u00f8rhet.", "Vogt maner til forsiktighet med \u00e5 se \u00e5rsakssammenheng mellom frafall og unge uf\u00f8re.", "- Man risikerer \u00e5 komme inn i en tenkning hvor utdanning f\u00e5r skylden for mange samfunnsproblemer. Man tenker at alle samfunnsproblemer kan unng\u00e5s hvis bare utdanningen er ok. Dette er betenkelig og potensielt problematisk. Det er s\u00e5 mange forhold i folks liv som ikke lar seg fange i denne typen analyser, selv om vi har fantastiske register. Frafall f\u00e5r ofte skylden for ting det ikke burde f\u00e5tt skylden for.", "At en andel av den frafalne tredelen virkelig f\u00e5r problemer, medgir ogs\u00e5 Vogt.", "- Det skal absolutt ikke bagatelliseres. Det er \u00e5penbart en gruppe som virkelig f\u00e5r problemer, og det skal tas p\u00e5 h\u00f8yeste alvor. Men, for dem er det grunn til \u00e5 tro at det at de ikke fullf\u00f8rte videreg\u00e5ende innen fem \u00e5r, det er deres minste problem, for \u00e5 si det p\u00e5 den m\u00e5ten. Hvilken betydning frafall rent faktisk har for resten av livet trengs det mer forskning p\u00e5. For det andre skyldes \u00f8kningen i hovedsak at unge har f\u00e5tt flere alvorlige psykiatriske diagnoser. Jeg har problemer med \u00e5 forst\u00e5 hvordan noen kan f\u00e5 en alvorlig psykiatrisk diagnose av ikke \u00e5 fullf\u00f8re videreg\u00e5ende skole p\u00e5 fem \u00e5r. Jeg har problemer med \u00e5 forst\u00e5 sammenhengen.", "- Nei, jeg er ikke enig i at vi er for opptatt av at ungdommer skal komme gjennom videreg\u00e5ende skole p\u00e5 normert tid, svarer kunnskapsminister Torbj\u00f8rn R\u00f8e Isaksen n\u00e5r vi sp\u00f8r. Han har allerede kommentert og debattert Vogts artikkel flere ganger de siste ukene. Han virker strengt tatt bitte litt lei av en problemstilling han synes \u00e5 mene er noe oppkonstruert.", "- Det er to viktige forbehold. Jeg vil gjerne ha flere veier til fagbrev. For eksempel at du kommer ut i jobb tidligere, og kombinerer det med skolegang. Det andre er at det b\u00f8r bli lettere \u00e5 ta fagbrev i voksen alder. Men vi er ikke for opptatt av at unge skal ende opp med \u00e5 ha best\u00e5tt videreg\u00e5ende skole.", "Den voldsomme \u00f8kningen i oppmerksomhet rundt frafallsproblemet tillegger R\u00f8e Isaksen ny kunnskap.", "- Det var f\u00f8rst i 2005 vi fikk tallene som viste at s\u00e5pass mange ikke gjennomf\u00f8rer p\u00e5 normert tid, og en god del av dem ikke i det hele tatt.", "Torbj\u00f8rn R\u00f8e Isaksen er mest opptatt av at alle skal ende med \u00e5 ha gjennomf\u00f8rt. Men det er ogs\u00e5 god grunn til \u00e5 mene at man skal gjennomf\u00f8re i riktig alder, mener han.", "- Det er viktig at man gjennomf\u00f8rer n\u00e5r man begynner. Ikke som trettifem\u00e5ring.", "- Hvorfor?", "- Det er for eksempel fordi mulighetene i arbeidslivet er st\u00f8rre med fagbrev. Selv om det g\u00e5r bra med mange som ikke gjennomf\u00f8rer videreg\u00e5ende, er de ogs\u00e5 overrepresentert p\u00e5 d\u00e5rlige statistikker. \u00c5 ikke gjennomf\u00f8re er en klar predikator. Dette er snakk om folk som faller ut av skole, og ikke klarer \u00e5 komme seg gjennom. Det er tegn som tyder p\u00e5 at en del elever er mer stressa n\u00e5 enn tidligere. Men det er ikke noe som tyder p\u00e5 at dette er med p\u00e5 \u00e5 gj\u00f8re elever generelt mer stressa.", "R\u00f8e Isaksen p\u00e5peker ogs\u00e5 at det ikke er tilfeldig hvem som faller ut.", "- Frafall i videreg\u00e5ende skole er ikke et individuelt problem. Det er et samfunnsproblem. Vi ser for eksempel at elever fra ressurssterke hjem gj\u00f8r det bedre enn elever fra hjem med mindre formell utdannelse.", "Men ogs\u00e5 statsr\u00e5den synes det kan v\u00e6re nyttig \u00e5 balansere bildet.", "- Det som er veldig viktig, er at man er klar over at det ikke er s\u00e5nn at halvparten av ungdom ikke fullf\u00f8rer noen gang, slik man av og til kan f\u00e5 inntrykk av, og at det g\u00e5r skikkelig d\u00e5rlig med alle. Det er jo ikke tilfelle. De aller fleste g\u00e5r det bra med, og mange fullf\u00f8rer senere.", "- Kan man se for seg enda st\u00f8rre fleksibilitet i videreg\u00e5endel\u00f8pet enn vi har i dag?", "- H\u00f8yres programkomit\u00e9 foresl\u00e5r mulighet for \u00e5 gjennomf\u00f8re p\u00e5 to \u00e5r i stedet for tre \u00e5r. Det er ogs\u00e5 bra og viktig at man har muligheten til \u00e5 gjennomf\u00f8re som voksen. Men det som m\u00e5 v\u00e6re helt klart, er at for samfunnet som helhet, er det ikke tvil om at vi er best tjent med at flest mulig tar videreg\u00e5ende skole i riktig alder. B\u00e5de med tanke p\u00e5 \u00e5 komme ut i arbeidslivet, n\u00e5r man skal ha barn og andre elementer i livsl\u00f8pet. Det er ikke en evigvarende rett til \u00e5 ta videreg\u00e5ende om og om igjen. Jeg er ikke for en generell rett til \u00e5 hoppe inn og ut og frem og tilbake p\u00e5 videreg\u00e5ende, slik man gj\u00f8r p\u00e5 studier.", "- Kan det ha blitt for mye snakk om frafall?", "- Problemet er ikke at det er for mye snakk om det. Problemet er at det er for mye snakk, kontra tiltak som faktisk virker for \u00e5 \u00f8ke gjennomf\u00f8ringen.", "F\u00f8r Else Marie Martinussen feier inn p\u00e5 lunsjrommet til Tr\u00f8ndelag Brann og Redningsvesen, rekker hun \u00e5 se for seg en alternativ tilv\u00e6relse som teknisk tegner.", "- Jeg tror ikke jeg ville trivdes med \u00e5 sitte foran en datamaskin hele dagen. \u00c5 v\u00e6re feier er mye riktigere for meg. Her f\u00e5r jeg b\u00e5de teori og praksis. Unge som er usikre p\u00e5 hva de skal gj\u00f8re, men f\u00f8ler press for \u00e5 bli ferdige i tide, b\u00f8r ha muligheten til \u00e5 ta seg tid. Jobbe en stund og finne ut hva de \u00f8nsker. Folk m\u00e5 f\u00e5 tid til \u00e5 finne ut hva de trives med. Jeg synes ikke det b\u00f8r v\u00e6re viktig \u00e5 tvinge folk gjennom p\u00e5 kortest mulig tid. Jeg jobbet da jeg droppet ut fra videreg\u00e5ende. Jeg satt ikke hjemme og kopte.", "- Har du f\u00f8lt at du har v\u00e6rt en belastning for samfunnet?", "- Nei. Jeg har bidratt ved \u00e5 arbeide. Til og med da jeg tok opp fag som privatist jobbet jeg samtidig p\u00e5 Rema 1000. Jeg vil absolutt ikke si at jeg har f\u00f8lt meg som noen belastning. Jeg liker jo \u00e5 jobbe!", "stein.larssen@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3f7efbc7ffd9dfba3152890f64a42b091949e2c9a546e3475ec73c96faaf2e6c"}, {"field": "createtime", "value": "2017-03-11T09:57:14.000Z"}, {"field": "description", "value": "Selv synes Generasjon prestasjon de burde f\u00e5 mer frihet."}, {"field": "dominantimage", "value": "http://www.adressa.no/pluss/magasin/article14416878.ece/td2mdp/ALTERNATES/w980-default/Frafall%20skole%2020170302-HHJ-16.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/876654eec1811966df19ddc775ae36361edff7b4.jpg?59886c4c"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5 17 \u00e5r er vi blitt hundre ganger mer bekymret for at ungdom skal droppe ut av videreg\u00e5ende -adressa.no", "Kald morgen", "Jenteblaffen", "De frafalne", "Klokkene ringer for hvem", "\u00abGenerasjon prestasjon\u00bb", "Redde", "Angst og depresjon", "Ingen kan g\u00e5 p\u00e5 null", "Slapp av litt!", "Ikke Katta-strofe", "Dropout i bystyret", "Skam", "Tvilsomt uf\u00f8re", "Nei takk til trettifem\u00e5ringer", "Samfunnsproblem", "Ingen belastning"]}, {"field": "id", "value": "876654eec1811966df19ddc775ae36361edff7b4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "education"}, {"field": "kw-concept", "value": ["fullf\u00f8rt videreg\u00e5ende skole", "videreg\u00e5ende skole", "alvorlig psykiatrisk diagnose", "skole", "videreg\u00e5ende"]}, {"field": "kw-entity", "value": ["tr\u00f8ndelag brann og redningsvesen", "sandgata", "generasjon", "norfakta", "tr\u00f8ndelag brann", "trondheim katedralskole", "maria gl\u00f8rstad og elevorganisasjonen", "elevorganisasjonen", "tidsskriftet", "kalle sognnes", "gjennomf\u00f8ringsbarometeret 2016", "rema 1000", "r\u00e5det", "skam", "stortinget", "munkholmen", "universitetet", "radino dizza mahendra", "hjallis", "katta"]}, {"field": "kw-location", "value": ["norge", "s\u00f8r-tr\u00f8ndelag", "bergen"]}, {"field": "kw-pageclass", "value": "article"}, {"field": "kw-person", "value": ["marie elise martinussen", "ingrid marie sylte isachsen", "dorthea sophie gangstr\u00f8", "anne kristine bergem", "else marie martinussen", "eivor hellesnes molden", "maria gl\u00f8rstad", "r\u00f8e isaksen", "kristoffer chelsom vogt", "marie elise", "torbj\u00f8rn r\u00f8e isaksen", "bj\u00f8rn guldvog", "robin bakken"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14416878.ece/td2mdp/ALTERNATES/w980-default/Frafall%20skole%2020170302-HHJ-16.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 17 \u00e5r er vi blitt hundre ganger mer bekymret for at ungdom skal droppe ut av videreg\u00e5ende"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/11/P%C3%A5-17-%C3%A5r-er-vi-blitt-hundre-ganger-mer-bekymret-for-at-ungdom-skal-droppe-ut-av-videreg%C3%A5ende-14416891.ece"}, {"field": "pageclass", "value": ["article"]}, {"field": "publishtime", "value": "2017-03-11T09:50:34.000Z"}, {"field": "recs-articleid", "value": "14416891"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-11T09:50:34.000Z"}, {"field": "recs-rawtitle", "value": "P\u00e5 17 \u00e5r er vi blitt hundre ganger mer bekymret for at ungdom skal droppe ut av videreg\u00e5ende -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Selv synes Generasjon prestasjon de burde f\u00e5 mer frihet."}, {"field": "thumbnail", "value": "http://content-thumbnail.cxpublic.com/content/thumbnail200x150/876654eec1811966df19ddc775ae36361edff7b4.jpg?59886c4c"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-07T13:34:04.000Z"}, {"field": "title", "value": "- Skolesystemet er en kvern"}, {"field": "url", "value": "http://www.adressa.no/pluss/magasin/2017/03/11/P%c3%a5-17-%c3%a5r-er-vi-blitt-hundre-ganger-mer-bekymret-for-at-ungdom-skal-droppe-ut-av-videreg%c3%a5ende-14416891.ece"}, {"field": "urlhash", "value": "876654eec1811966df19ddc775ae36361edff7b4"}], "score": 0.28626332, "siteId": "9222270286501375973", "id": "876654eec1811966df19ddc775ae36361edff7b4"}

