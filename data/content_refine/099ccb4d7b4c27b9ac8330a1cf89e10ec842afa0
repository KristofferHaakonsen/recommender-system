{"fields": [{"field": "modifiedtime", "type": "time", "value": "2012-04-11T09:19:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sven egil omdal gjesteskribent"}, {"field": "body", "value": ["Saken oppdateres.", "I dr\u00f8mmene mine sitter Dagsrevyens vaktsjef og vurderer Knut N\u00e6rum opp mot Arne Strand og Are Kalv\u00f8 opp mot Kyrre Nakkim. Han kommer til at N\u00e6rum har en dypere forst\u00e5else av utenrikspolitikk enn Strand og at Kalv\u00f8 formulerer seg mer presist enn Nakkim. I tillegg er det jo dette med humoren. Alt tatt i betraktning, er vel Knut N\u00e6rum litt vittigere enn Arne Strand, og gudene skal vite at vi trenger et skjevt blikk p\u00e5 en krig som ikke er en krig, utkjempet for et m\u00e5l vi ikke kan formulere, p\u00e5 vegne av en gruppe oppr\u00f8rere vi ikke kjenner, i et land vi ikke forst\u00e5r.", "Men n\u00e5r Dagsrevyen begynner, st\u00e5r... OK, jeg trenger ikke gni det inn, dere vet jo alle at i den norske kulturen g\u00e5r det ukrenkelige grenser mellom humor og alt som er viktig. Ingen ler p\u00e5 Litteraturhuset, og ingen sp\u00f8ker med F-16. Dagsrevyen ville heller intervjuet fem tilfeldige shoppere p\u00e5 Storo Storsenter om grensene for FN-resolusjon 1973 (2011) enn \u00e5 slippe til Kalv\u00f8 & N\u00e6rum. De to har nemlig en lei skavank; de f\u00e5r deg til \u00e5 le.", "I g\u00e5r gikk det tog og busser fulle av seri\u00f8se mennesker mot T\u00f8nsberg. 662 norske journalister tilbringer helgen p\u00e5 den \u00e5rlige samlingen til Sammenslutningen for en Kritisk og Unders\u00f8kende Presse, Skup blant de innvidde. Det er, som vanlig, \u00e5rets st\u00f8rste trekk av pressefolk, fullt p\u00e5 h\u00f8yde med en hvilken som helst lemenvandring. Her samles de beste i faget, og de som gjerne vil bli det. Rangordningen er som i andre losjer: Gravejournalister med \u00e9n eller flere Skup-priser er stormestre, fulgt av de med diplom og hederlig omtale. Rundt bordet nede ved d\u00f8ren til do sitter unge bladfyker fra lokalpressen og suger til seg eimen av Watergate og Adecco-avsl\u00f8ringer. Ingen trekker p\u00e5 smileb\u00e5ndet.", "De 662 skal diskutere skjevhetene i dekningen av Midt\u00f8sten, l\u00e6re \u00e5 fortelle om krig, studere rumensk korrupsjon, sammenlikne Rushdie-saken med Muhammed-tegningene, dr\u00f8fte islams utbredelse i Troms\u00f8 og analysere datalagringsdirektivets betydning for kildevernet. Ikke s\u00e5 mye som en liten bl\u00f8dme er det funnet plass til p\u00e5 programmet.", "N\u00e5r ble norsk journalistikk s\u00e5 d\u00f8dsens alvorlig? N\u00e5r forsvant petitene med politisk brodd? Hvorfor er ingen av de politiske kommentatorene morsomme? Hvem vedtok at det ikke skal rekrutteres nye diabolske tegnere som Dagbladets Finn Graff, Adresseavisens JanO og Klassekampens Skauge? Per Elvestuen sluttet i Dagens N\u00e6ringsliv fordi han ikke f\u00f8lte at ledelsen \u00ab100 prosent forsto\u00bb at tegneren m\u00e5 v\u00e6re avisens frieste stemme. Det ble tomt og kjedelig etter ham. Det blir det i de andre avisene ogs\u00e5 n\u00e5r tegnerne etter hvert gir seg, og nye sjikan\u00f8rer ikke overtar.", "Dagbladet var ikke bedre f\u00f8r, ikke p\u00e5 alle omr\u00e5der. Men i mange \u00e5r \u00e5pnet avisen med burlesk humor, sviende satire og elegante sjikaner. Hvorfor har ingen klart \u00e5 l\u00f8fte arven etter Darwin P. Erlandsen? VG pr\u00f8ver riktignok stadig \u00e5 gjeninnf\u00f8re Dusteforbundet p\u00e5 side to og tre, forkledt som politiske kommentarer. Men de mangler noe Darwin P. hadde. Spr\u00e5k, for eksempel.", "Torsdag morgen satt jeg og humret over den siste kommentaren til Gail Collins p\u00e5 ledersidene til The New York Times. Hun tok for seg de voksende protestene mot vedtaket om \u00e5 fase ut de gamle gl\u00f8delysp\u00e6rene ogs\u00e5 i USA. Republikanere helt til topps i systemet betrakter dette som det endelige bevis p\u00e5 Obamas trang til \u00e5 la staten deltaljstyre borgerne, selv om loven ble signert av George W. Bush. Collins minnet om at regjeringen har regulert teknologi siden USA i 1894 sluttet seg til de internasjonale definisjonene av ohm, volt og watt. Hun lurte p\u00e5 om det var like sterke protester mot at regjeringen skulle fortelle folk hvor stor ohmen deres fikk lov \u00e5 v\u00e6re.", "Ledersidene til de st\u00f8rste amerikanske avisene er noen av de fremste talerstolene i verden. Skribentene der er meningenes megastjerner. Likevel er det romslig plass til satire og heftig ironi. Dana Millbank i The Washington Post er nesten like morsom som Are Kalv\u00f8 og Paul Krugman lar ikke nobelprisen han fikk i \u00f8konomi, hindre ham i \u00e5 slenge velformulerte sarkasmer etter h\u00f8yresiden. I tillegg til alt dette, som er mye mer enn hva Norge kan skilte med, har USA Jon Stewart. Mandag til torsdag plukker han fj\u00e6rene av senatorer og presidenter, journalister og lobbyister. Tirsdag kveld fikk han Obamas Libyapolitikk til \u00e5 fremst\u00e5 like surrealistisk som den er, og retorikken om forsvar av friheten like hul som den er. Det var opplysende, kritisk \u2013 og temmelig underholdende.", "Ironi og satire stiller krav til et politisk system. Velgerne m\u00e5 skj\u00f8nne humoren, politikerne m\u00e5 t\u00e5le den. Til gjengjeld utl\u00f8ser ironien en dypere forst\u00e5else b\u00e5de av politikken og v\u00e5r egen inkonsekvens. Odd B\u00f8rretzens \u00abDegos Calypso\u00bb fra 1974 er enn\u00e5 en av de skarpeste kommentarene til norsk kompleksdrevet nasjonalsj\u00e5vinisme (\u00abDu m\u00e5 ikke tro at vi har glemt at Ni svek oss under kriget, din svenskej\u00e4kel\u00bb). Roar Hagens tegning av den fete nordmannen som st\u00f8nner: \u00abN\u00e5 er jeg s\u00e5 mett at jeg begynner \u00e5 bli alvorlig irritert\u00bb fra 1997 sitter i minnet lenge etter at Venstre sluttet \u00e5 snakke om nullvekstsamfunnet.", "\u00c6re v\u00e6re de 662 i T\u00f8nsberg, de vil gj\u00f8re et viktig fag bedre. Men er det helt latterlig \u00e5 oppfordre dem til \u00e5 invitere en humorist til neste \u00e5rs samling?", "sven.egil.omdal@adresseavisen.no"]}, {"field": "category0", "value": "meninger"}, {"field": "contenthash", "value": "0ea8cbd66975b620508ceda7312a7e910db88ba70b76aee1aa0787040e75c51b"}, {"field": "createtime", "value": "2017-01-27T08:36:29.000Z"}, {"field": "description", "value": "Regjeringen sender bombefly til Libya og Dagsrevyen ber Knut N\u00e6rum og Are Kalv\u00f8 komme i studio for \u00e5 kommentere. Som de sier: In your dreams!"}, {"field": "dominantimage", "value": "http://www.adressa.no/incoming/article1387721.ece5/ALTERNATES/w980-default/medieblikknett%20020411"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/099ccb4d7b4c27b9ac8330a1cf89e10ec842afa0.jpg?58cfd174"}, {"field": "dominantthumbnaildimensions", "value": "300x169"}, {"field": "heading", "value": "Narr meg ikke til \u00e5 le! -adressa.no"}, {"field": "id", "value": "099ccb4d7b4c27b9ac8330a1cf89e10ec842afa0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["humor", "forsto", "krig", "dypere forst\u00e5else", "politisk", "norsk", "avisen"]}, {"field": "kw-entity", "value": ["litteraturhuset", "skup", "kalv\u00f8", "a. republikanere", "venstre", "are kalv\u00f8 og paul krugman", "adresseavisens jano", "adresseavisens jano og klassekampens skauge", "the new york times", "dusteforbundet", "arne strand og are kalv\u00f8", "rushdie", "unders\u00f8kende presse", "storo storsenter", "libya og dagsrevyen", "kritisk og unders\u00f8kende presse", "midt\u00f8sten", "sammenslutningen", "obamas libyapolitikk", "knut n\u00e6rum og are kalv\u00f8", "per elvestuen", "the washington post", "watergate og adecco", "degos calypso", "are kalv\u00f8", "dagsrevyen", "muhammed"]}, {"field": "kw-location", "value": ["t\u00f8nsberg", "troms\u00f8", "norge"]}, {"field": "kw-pageclass", "value": "article"}, {"field": "kw-person", "value": ["kyrre nakkim", "klassekampens skauge", "gail collins", "george w. bush", "roar hagens", "jon stewart", "darwin p. erlandsen", "arne strand", "darwin p.", "paul krugman", "dagbladets finn graff", "dana millbank", "odd b\u00f8rretzens", "knut n\u00e6rum"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1387721.ece5/ALTERNATES/w980-default/medieblikknett%20020411"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Narr meg ikke til \u00e5 le!"}, {"field": "og-type", "value": "article"}, {"field": "og-url", "value": "http://www.adressa.no/meninger/article1612692.ece"}, {"field": "pageclass", "value": ["article"]}, {"field": "publishtime", "value": "2011-04-01T12:19:00.000Z"}, {"field": "recs-articleid", "value": "1042421"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-04-01T12:19:00.000Z"}, {"field": "recs-rawtitle", "value": "Narr meg ikke til \u00e5 le! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Regjeringen sender bombefly til Libya og Dagsrevyen ber Knut N\u00e6rum og Are Kalv\u00f8 komme i studio for \u00e5 kommentere. Som de sier: In your dreams!"}, {"field": "thumbnail", "value": "http://content-thumbnail.cxpublic.com/content/thumbnail200x150/099ccb4d7b4c27b9ac8330a1cf89e10ec842afa0.jpg?58cfd174"}, {"field": "thumbnailfullheightdimensions", "value": "200x1602"}, {"field": "timestamp", "value": "2017-03-20T12:56:20.000Z"}, {"field": "title", "value": "Narr meg ikke til \u00e5 le!"}, {"field": "url", "value": "http://www.adressa.no/meninger/article1612692.ece"}, {"field": "urlhash", "value": "099ccb4d7b4c27b9ac8330a1cf89e10ec842afa0"}], "score": 0.526628, "siteId": "9222270286501375973", "id": "099ccb4d7b4c27b9ac8330a1cf89e10ec842afa0"}

