{"fields": [{"field": "modifiedtime", "type": "time", "value": "2016-01-16T16:45:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Kong Olav", "Berit Aunli", "Oddvar Br\u00e5"]}, {"field": "author", "value": "halldis nerg\u00e5rd"}, {"field": "body", "value": ["Kari Borten Moe, datter til tidligere statsminister Per Borten, husker tilbake til sommeren 1969 da dronning Elizabeth og kong Olav lunsjet hjemme i foreldrenes stue p\u00e5 Ler i Melhus. Begivenheten var historisk. En britisk dronning og en norsk konge p\u00e5 privat bes\u00f8k i en norsk bolig er h\u00f8yst uvanlig. Etterp\u00e5 var Kari vitne til den godt dokumenterte boccia-konkurransen. Sammen med Norges konge sto hun rett bak de to kasterne. Kongen lo uhemmet fra f\u00f8rste kuleber\u00f8ring.", "Olav V, f\u00f8dt 3. juli 1903, var Norges konge fra kong Haakon VIIs d\u00f8d 21. september 1957 til egen d\u00f8d 17. januar 1991.", "Olav ble f\u00f8dt i Storbritannia som s\u00f8nn av prins Carl av Danmark og prinsesse Maud av Storbritannia og fikk f\u00f8rst navnet Alexander Edward Christian Frederik.", "Da prins Carl ble konge i Norge i 1905, skiftet far og s\u00f8nn navn, til Haakon og Olav.", "I 1929 ble kronprins Olav gift med sin svenske kusine, prinsesse M\u00e4rtha. De fikk barna Ragnhild, Astrid og Harald.", "Kong Olav ble signet til sin kongsgjerning i Nidarosdomen 22. juni 1958.", "Og som s\u00e5 mange andre som opplevde kong Olav p\u00e5 n\u00e6rt hold, framhever hun hans folkelighet og joviale v\u00e6rem\u00e5te.", "I morgen, 17. januar, er det 25 \u00e5r siden kong Olav d\u00f8de br\u00e5tt. Et hav av tente lys, blomster og personlige hilsener fylte Slottsplassen i Oslo de f\u00f8lgende dagene.", "Mange flere enn Kari Borten Moe har fullt opp av gode minner fra m\u00f8ter med folkekongen.", "Kari husker at insektet inspirerte kong Olav til en liten g\u00e5te: \u00abVet de, fru Borten, hvordan man ser forskjell p\u00e5 en dameflue og en herreflue?\u00bb", "Ingen visste svaret, og kongen framf\u00f8rte selv l\u00f8sningen til stor begeistring: \u00abJo, en dameflue setter seg straks p\u00e5 speilet, mens en herreflue fort finner veien til n\u00e6rmeste whiskyglass.\u00bb", "F\u00e5 dager etterp\u00e5, etter at de britiske gjestene hadde seilt ut Trondheimsfjorden, kom kongen p\u00e5 et nytt bes\u00f8k til familien Borten, for \u00e5 f\u00f8lge med til seteren deres ved Kr\u00e5klifjellet.", "- Kongen var sin egen sj\u00e5f\u00f8r fra Trondheim til oss p\u00e5 Ler, men kj\u00f8rte for langt og kom til St\u00f8ren f\u00f8r han snudde. Far hadde ordnet med helikopter som tok dem til fjells. Kongen hadde en hyggelig prat med oss alle sammen f\u00f8r de dro av g\u00e5rde. De fikk en flott tur, forteller Kari Borten Moe.", "Terje Wolds plutselige n\u00e6rkontakt med kong Olav skjedde uten forberedelser av noe slag.", "- F\u00f8rst da jeg h\u00f8rte latteren hans, forsto jeg at det ikke var en hvilken som helst skil\u00f8per jeg nettopp hadde heist opp i st\u00e5ende stilling.", "Terje Wold, i dag mest kjent som tannlege i Trondheim og far til skitalentet Didrik T\u00f8nseth, ler mens han forteller om den absurde opplevelsen vinters\u00f8ndagen i 1982, da han studerte i Oslo.", "V\u00e6ret var elendig og innb\u00f8d slett ikke til langtur p\u00e5 ski.", "- Det bl\u00e5ste og sn\u00f8dde digre v\u00e5te kjerringer p\u00e5 tvers. Jeg vegret meg lenge, men kjente at jeg trengte en tur ut og la kursen mot Vettakollen i Nordmarka. Jeg m\u00f8tte ikke et eneste menneske, v\u00e6ret var for ille. Men p\u00e5 returen oppdaget jeg en eldre herre i et sn\u00f8h\u00f8l i bunnen av en bratt bakke. En spinkel yngre mann sto ved siden av og rettet ut skistaven til han som l\u00e5 der og kavet omkring seg, men til liten nytte. En velfrisert svart puddel var ogs\u00e5 med i f\u00f8lget.", "Terje spente av seg skiene, gikk ned til havaristen og grep ham resolutt bakfra med en h\u00e5nd i hver armhule. P\u00e5 et blunk var mannen oppe i st\u00e5ende stilling.", "Jeg ble helt med meg og tenkte at det sikkert var \u00e9n korrekt m\u00e5te \u00e5 l\u00f8fte kongelige personer p\u00e5, men at jeg hadde l\u00f8ftet fullstendig feil, humrer kong Olavs handlekraftige redningsmann. Men noe refs for feil l\u00f8ftemetode fikk han ikke, bare en vennlig \u00abgod-tur-videre-hilsen\u00bb med p\u00e5 veien.", "- At kongen var p\u00e5 ski under s\u00e5 forferdelige v\u00e6rforhold, sier det meste om hans skiglede. Det var visst bare kongen, hans turkamerat og jeg som var ute den dagen. Vi var alle s\u00f8kk v\u00e5te, sier Terje Wold, som ikke har v\u00e6rt s\u00e5 tett p\u00e5 kongelige personer verken f\u00f8r eller siden. S\u00f8nnen hans, Didrik, er heldigere i s\u00e5 m\u00e5te. Med sine prestasjoner i skisporet har det blitt flere m\u00f8ter med dagens kongefamilie, men under mer forutsigbare forhold enn da faren l\u00f8ftet landets statsoverhode p\u00e5 rett kj\u00f8l tidlig p\u00e5 80-tallet.", "Skidronningen Berit Aunli husker ogs\u00e5 kong Olav best fra ulike skiarenaer omkring i verden.", "Han hadde full oversikt over v\u00e5re tidligere prestasjoner, fortel-ler den triple gullmedaljevinneren fra Oslo-VM i 1982.", "- Under NM var det som oftest kongens oppgave \u00e5 dele ut medaljene. I mine f\u00f8rste \u00e5r i sporet var ikke medaljene utstyrt med b\u00e5nd slik at de kunne henges rundt halsen til ut\u00f8verne, som n\u00e5. Medaljene hadde en n\u00e5l p\u00e5 baksiden. Kongen plundret ofte lenge og vel med \u00e5 plassere medaljene helt rett p\u00e5 puppene v\u00e5re. Han ga seg ikke f\u00f8r utmerkelsen hang som den skulle og lo hele tida. Han likte tydeligvis oppdraget og tok ikke seg selv s\u00e6rlig h\u00f8ytidelig, minnes en leende Berit Aunli.", "Opp gjennom \u00e5rene har hun f\u00e5tt flere kongelige klemmer, b\u00e5de p\u00e5 skiarenaer og under andre sammenkomster. Det uventede d\u00f8ds-budskapet husker hun med vemod.", "- Meldingen om kongens d\u00f8d kom midt under NM p\u00e5 ski i Bod\u00f8. Resten av mesterskapet ble avlyst, og vi reiste alle hjem, hver til v\u00e5rt. Det var trist, sier hun.", "Oddvar Br\u00e5 var ogs\u00e5 i Bod\u00f8 da meldingen om kongens d\u00f8d skaket opp mange n\u00e6re kongevenner.", "- Flere av oss som var samlet, hadde et varmt forhold til kong Olav. Under de ulike mester-skapene var han alltid godt orientert om v\u00e6r- og f\u00f8reforhold. \u00abDet gikk tr\u00e5tt i dag,\u00bb kunne han si.", "Oddvar Br\u00e5 husker kongen som en sv\u00e6rt korrekt mann, med store kunnskaper om vesentlige emner.", "Skikongen fra H\u00f8londa minnes enn\u00e5 sitt aller f\u00f8rste m\u00f8te med kong Olav. Det skjedde etter seieren p\u00e5 femmila under NM p\u00e5 F\u00e5berg i 1973.", "- Jeg var b\u00e5de sliten og nerv\u00f8s, men visste ogs\u00e5 at m\u00f8tet med kongen var en gammel dr\u00f8m som endelig gikk i oppfyllelse. Sannsynligvis var jeg sterkt preget av holdningene til bestemor Johanna. Hun var voldsomt opptatt av kongefamilien. At jeg ble gratulert av selveste kong Olav betydde enormt mye for henne, sier skiveteranen, som har et langt mer avslappet forhold til dagens konge.", "- Kong Olav tilh\u00f8rte en annen generasjon. Respekten for ham slapp aldri taket, innr\u00f8mmer Oddvar.", "Trondheims tidligere ordf\u00f8rer Per Berge (Ap) hadde ogs\u00e5 flere hyggelige m\u00f8ter med kong Olav.", "- Han oppfordret til \u00e5penhet og likte at folk oppf\u00f8rte seg naturlig. Jeg kunne snakke til ham som til en venn, husker gammelordf\u00f8reren, som er ekstra glad i et bilde av kong Olav og seg selv i en \u00e5pen bil p\u00e5 vei til sentrum etter feiringen av 800-\u00e5rsjubileet for Lade kirke i 1989.", "- P\u00e5 tur mot Ladalen fortalte jeg at kona mi og en venninne ville st\u00e5 i veikanten og vinke. \u00abMen jeg b\u00f8r vel ikke vinke til dem,\u00bb spurte jeg.", "En annen gang fulgte han kongen til et sk\u00f8yte-stevne p\u00e5 Leangen. At tett t\u00e5ke l\u00e5 over hele anlegget spilte visst ingen rolle. Kong Olav sto pal med medbrakt blokk og noterte n\u00f8ye alle rundetider. Men \u00e9n rundepassering glapp i t\u00e5kehavet, og kongen etterlyste de vitale tallene fra sidekameraten.", "Per Berge fornemmet at kong Olav var sv\u00e6rt glad i Trondheim, og at han gjerne bes\u00f8kte byen hvor foreldrene ble kronet og han selv signet. Berge kjenner godt til partifelle og landsfader Einar Gerhardsens iherdige fors\u00f8k p\u00e5 \u00e5 tone ned signingsh\u00f8ytidelighetene i 1958.", "- Det m\u00e5 ha v\u00e6rt en feilvurdering. Men", "Gerhardsen visste jo ikke hvor popul\u00e6r kong Olav kom til \u00e5 bli bare f\u00e5 \u00e5r senere, sier Berge.", "Kroningshistoriker Trond Nor\u00e9n Isaksen st\u00f8tter Berges vurdering av kong Olavs forhold til Norges gamle kroningsby.", "- Grunnlovens kroningsparagraf ble opp-hevet i 1908, men allerede som kronprins var kong Olav tydelig p\u00e5 at han \u00f8nsket kirkens velsignelse f\u00f8r han tok fatt p\u00e5 sin kongegjer-ning. Gerhardsen mente at en enkel seremoni i Oslo domkirke m\u00e5tte holde, men kong Olav tok selv grep og utman\u00f8vrerte landets statsminister p\u00e5 punkt etter punkt, p\u00e5peker Isaksen, som beskriver maktkampen mellom de to i sin nye bok: \u00abNorges krone\u00bb.", "Kong Olav r\u00e5df\u00f8rte seg med flere av landets biskoper fram mot signingsh\u00f8ytideligheten og s\u00e6rlig med Nidaros-biskop Arne Fjellbu. Det var ogs\u00e5 Fjellbu som velsignet den knelende kongen i Nidarosdomen 22. juni 1958, p\u00e5 dagen 52 \u00e5r etter foreldrenes storsl\u00e5tte kroning. Kongekronen l\u00e5 framme p\u00e5 korsalteret som et synlig minne om de historiske linjene tilbake til de mange kroningene i katedralen.", "sier Isaksen og poengterer at det var kong Olav selv som tok initiativet til den nye norske signingstradisjonen som kong Harald og dronning Sonja videref\u00f8rte i 1991. Til sommeren skal 25-\u00e5rsjubileet for denne signingen markeres under en minnegudstjeneste i Nidarosdomen 23. juni.", "Mange har v\u00e6rt opptatt av kongefamiliens n\u00e6re forhold til Trondheim, Tr\u00f8ndelag og tr\u00f8ndere.", "I romanen \u00abRubicon\u00bb skildrer fjor\u00e5rets hundre\u00e5rsjubilant Agnar Mykle en liten scene som viser med hvilken finf\u00f8lelse, takt og jevnbyrdighet trondhjemmerne behandler landets fremste familie. Han forteller om et middags-selskap i tr\u00f8nderhovedstaden der b\u00e5de kong Haakon og en noks\u00e5 ung kronprins Olav er til stede. Etter desserten blir et s\u00f8lvbrett med sigarer og sigaretter b\u00e5ret rundt, men den aldrende servit\u00f8ren blir br\u00e5tt i tvil om prinsen er voksen nok til \u00e5 motta tilbudet. Diskret b\u00f8yer han seg derfor ned mot kongens \u00f8re og sp\u00f8r direkte:", "\u00ab... hvor ellers i Norge kunne en nordmann tale s\u00e5ledes til sin konge?\u00bb undrer Agnar Mykle som vier kongefamilien ytterst liten oppmerksomhet i sine \u00f8vrige tekster."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "39a9ebb5cdcd383dea84a0230285f36aff4636c2175169835e23c4b39a7d65fe"}, {"field": "createtime", "value": "2016-01-16T16:53:46.000Z"}, {"field": "description", "value": "- Kong Olav lo og lo, absolutt hele tida mens dronning Elizabeth og far spilte boccia. At den britiske dronningen moret seg med kulekasting midt i tjukkeste Tr\u00f8ndelag, overgikk \u00e5penbart hans villeste fantasier."}, {"field": "dominantimage", "value": "http://www.adressa.no/pluss/magasin/article12027086.ece/x9zgty/ALTERNATES/w980-default/kongen-Borten-Elizabeth.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7228a9268a07bb50aaeb55aee31e8b12a0cddf64.jpg?597dc2cd"}, {"field": "dominantthumbnaildimensions", "value": "300x169"}, {"field": "heading", "value": ["Husker kong Olavs latter -adressa.no", "Kongelig flueg\u00e5te", "En flue forstyrret gjestene under den fornemme lunsjen hjemme hos Borten i 1969.", "M\u00f8tte kongen i skil\u00f8ypa", "- Da den velkjente latteren trillet rundt \u00f8rene mine, forsto jeg hvem jeg hadde i armene.", "Strevde med skijentenes pupper", "- Han var alltid blid og hyggelig og viste tydelig at han fulgte godt med.", "Stort \u00e5 hilse p\u00e5 kongen", "- Han var alltid omgitt av en egen aura som manet til respekt.", "Noterte rundetider p\u00e5 Leangen", "\u00abJeg tenker vi vinker begge to,\u00bb svarte kongen. S\u00e5 gjorde vi det. Og smilte bredt i tillegg, ler Per Berge.", "Valgte selv signingskirken", "- Gerhardsen var nok redd for at kongen kom til \u00e5 oppf\u00f8re seg like egenr\u00e5dig i andre saker, men noe lignende skjedde aldri,", "Mykles kongehistorie", "\u00abKolles e det, r\u00f8yke'n guten?\u00bb"]}, {"field": "id", "value": "7228a9268a07bb50aaeb55aee31e8b12a0cddf64"}, {"field": "keyword", "value": ["Ukeadressa", "Kong Olav", "Berit Aunli", "Oddvar Br\u00e5"]}, {"field": "keywords", "value": "Ukeadressa,Kong Olav,Berit Aunli,Oddvar Br\u00e5"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "lade"}, {"field": "kw-concept", "value": ["kongelige personer", "kongens d\u00f8d", "st\u00e5ende stilling", "husker kong", "lunsjet hjemme", "kong"]}, {"field": "kw-entity", "value": ["nidarosdomen", "sonja", "nordmarka", "johanna", "ragnhild", "astrid og harald", "vettakollen", "m\u00e4rtha", "kong olav", "st\u00f8ren", "per berge", "nidaros", "ler", "per borten", "f\u00e5berg", "haakon og olav", "harald", "olav", "h\u00f8londa", "slottsplassen", "leangen", "borten", "carl", "ladalen", "kr\u00e5klifjellet", "rubicon"]}, {"field": "kw-location", "value": ["melhus", "elizabeth", "trondheimsfjorden", "oslo", "tr\u00f8ndelag", "trondheim", "norge", "bod\u00f8"]}, {"field": "kw-pageclass", "value": "article"}, {"field": "kw-person", "value": ["didrik t\u00f8nseth", "olav v", "haakon vii", "terje wold", "einar gerhardsens", "arne fjellbu", "trond nor\u00e9n isaksen", "berit aunli", "oddvar br\u00e5", "agnar mykle", "kari borten moe"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12027086.ece/x9zgty/ALTERNATES/w980-default/kongen-Borten-Elizabeth.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Husker kong Olavs latter"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/16/Husker-kong-Olavs-latter-12027137.ece"}, {"field": "pageclass", "value": ["article"]}, {"field": "publishtime", "value": "2016-01-16T16:45:55.000Z"}, {"field": "recs-articleid", "value": "12027137"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-16T16:45:55.000Z"}, {"field": "recs-rawtitle", "value": "Husker kong Olavs latter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "- Kong Olav lo og lo, absolutt hele tida mens dronning Elizabeth og far spilte boccia. At den britiske dronningen moret seg med kulekasting midt i tjukkeste Tr\u00f8ndelag, overgikk \u00e5penbart hans villeste fantasier."}, {"field": "thumbnail", "value": "http://content-thumbnail.cxpublic.com/content/thumbnail200x150/7228a9268a07bb50aaeb55aee31e8b12a0cddf64.jpg?597dc2cd"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-30T11:28:13.000Z"}, {"field": "title", "value": "- Kong Olav lo og lo, absolutt hele tida"}, {"field": "url", "value": "http://www.adressa.no/pluss/magasin/2016/01/16/Husker-kong-Olavs-latter-12027137.ece"}, {"field": "urlhash", "value": "7228a9268a07bb50aaeb55aee31e8b12a0cddf64"}], "score": 0.8214195, "siteId": "9222270286501375973", "id": "7228a9268a07bb50aaeb55aee31e8b12a0cddf64"}

