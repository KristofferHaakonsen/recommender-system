{"fields": [{"field": "modifiedtime", "type": "time", "value": "2017-05-26T19:45:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["OL", "Friidrett"]}, {"field": "author", "value": "erlend nesje"}, {"field": "body", "value": ["BISLETT: \u2013 You think training is hard? Try losing!", "Med mild stemme og skjerpet blikk f\u00f8lger trener Leif Olav Alnes eleven centimeter for centimeter. Norsk friidretts nye juvel man\u00f8vrerer seg over 16 kampsportmatter med h\u00f8ye knel\u00f8ft, rak rygg og strake armer med vektmanualene i hendene.", "Trener Alnes gir tydelige beskjeder. Noen p\u00e5 norsk. Men de fleste p\u00e5 engelsk, fordi det spr\u00e5ket har s\u00e5 mange flere uttrykk \u00e5 by p\u00e5.", "\u2013 Slik, ja! Nice, nice, nice!", "I time etter time \u00f8ves det p\u00e5 sprintbanene under store st\u00e5 p\u00e5 Bislett stadion mens regnet pisker utenfor.", "Styrke. Spenst. Balanse.", "Repetisjoner. Repetisjoner. Repetisjoner. De lengste \u00f8ktene p\u00e5 forsommeren har vart i 6\u20137 timer.", "\u2013 Det er nok repetisjoner, sukker Warholm.", "Norsk friidrett har en sv\u00e6rt spennende generasjon p\u00e5 gang. Av dem er sunnm\u00f8ringen Karsten Warholm (21) blant de heteste.", "I fjor lyktes multitalentet s\u00e5 bra p\u00e5 400 meter hekk, at han valgte \u00e5 sette tikampsatsingen p\u00e5 vent.", "Warholm startet 2016-sesongen med 51,09 som personlig rekord p\u00e5 400 meter hekk. Han tok store steg gjennom hele sommeren. I OL l\u00f8p han distansen p\u00e5 sv\u00e6rt imponerende 48,49 \u2013 2,6 sekunder bedre enn bestenoteringen da han startet sesongen. Det holdt til 10. plass p\u00e5 verdensstatistikken da sesongen var over.", "Warholm ble kalt eventyrgutten i avisspaltene. Sunnm\u00f8ringen var en kommende verdensstjerne. Kanskje et OL-gull i fremtiden? Eller VM-gull?", "Han hadde det ikke bare i beina. Warholm var ogs\u00e5 et verbalt fyrverkeri. Han struttet av selvtillit i m\u00f8ter med mediene.", "Men i inngangen til VM-sesongen 2017 er det hverken rekorder eller medaljer 21-\u00e5ringen tenker p\u00e5.", "Warholm snakker om jevn progresjon. De sm\u00e5 stegene.", "\u2013 Det er nesten fysisk umulig \u00e5 ta s\u00e5 store steg som jeg gjorde i fjor. Men jeg h\u00e5per \u00e5 ta litt og litt inn p\u00e5 de beste. B\u00e5de Leif og jeg er enige om \u00e5 tenke i et langsiktig perspektiv. Det er ikke 2017 eller 2018 vi jobber opp mot, men sluttsummen. Dr\u00f8mmen er verdenstoppen p\u00e5 lang sikt. Men det finnes ingen garantier. Det kan komme skader og andre ting. Jeg m\u00e5 gj\u00f8re de riktige valgene, jeg m\u00e5 trives og jeg m\u00e5 holde motivasjonen oppe. Resultatmessig har jeg ingen konkrete ambisjoner, bortsett fra \u00e5 l\u00f8pe s\u00e5 fort jeg kan.", "\u2013 Du dr\u00f8mmer ikke om OL-gull i 2020 n\u00e5r du legger deg om kvelden?", "\u2013 Jeg liker egentlig ikke \u00e5 snakke om s\u00e5nne ting. Det kan v\u00e6re 10 av dem som l\u00f8per 400 meter hekk i dag som sier de skal vinne OL-gull i 2020, jeg kunne sikkert f\u00f8yd meg inn i den rekken. Et OL-gull kommer aldri for tidlig og jeg tar muligheten om den kommer. Men jeg kan ikke stresse med det, det vil ikke gagne situasjonen min.", "Det skiller nesten 40 \u00e5r mellom Warholm og trener Leif Olav Alnes (60). Men duoen bor p\u00e5 rom sammen under treningsleirer. I v\u00e5r har de tilbrakt 26\u201327 timer i uken sammen p\u00e5 trening.", "De ler og fleiper hele tiden. Humor, ofte d\u00e5rlig humor, er v\u00e5penet i de mange og lange pausene i \u00f8kten. De m\u00e5 det for \u00e5 \u00aboverleve\u00bb ettersom de vanker s\u00e5 mye sammen.", "\u2013 Vet dere hva \u00abthe fast window went on reason\u00bb betyr p\u00e5 norsk , sp\u00f8r Alnes i en pause.", "Warholm rister p\u00e5 hodet. Skj\u00f8nner at fasiten er av det t\u00f8rre slaget.", "\u2013 Hurtigruten gikk p\u00e5 grunn , svarer Aftenposten.", "Alnes trente Geir Moen til suksess p\u00e5 100 og 200 meter p\u00e5 midten av 90-tallet. N\u00e5 har han forh\u00e5pentligvis en ny gullkalv under sine vinger. Treneren ser noen likheter mellom de to elevene \u2013 men mener det er umulig \u00e5 dra noen store sammenligninger.", "\u2013 Alle er unike. Friidrett er en gensport. Det er ingen tvil om at Karsten har gode gener. Han har jo vunnet over 100 medaljer i ulike mesterskap. Da jeg ble spurt om \u00e5 bli treneren hans, var jeg veldig klar over at det var en spennende ut\u00f8ver. Jeg dro til Ulsteinvik for \u00e5 bes\u00f8ke han og familien, jeg ville se hvilken type det var f\u00f8rst. Jeg s\u00e5 tidlig at Karsten hadde ekstremt h\u00f8y selvtillit, noe jeg synes er flott. Men han var ikke h\u00f8y p\u00e5 seg selv. Som jeg synes er enda flottere. Vi skulle tilbringe mye tid sammen, og jeg er for gammel til \u00e5 bruke mye tid p\u00e5 folk som er h\u00f8y p\u00e5 seg selv.", "\u2013 Garanterer du at han heller ikke blir det?", "\u2013 Det er det vi skal unng\u00e5. Karsten er ekstremt jordn\u00e6r. Jeg pleier \u00e5 si at han kommer fra et m\u00f8blert hjem. Sjansen er liten for at han blir h\u00f8y p\u00e5 seg selv.", "Alnes \u00f8nsker ikke \u00e5 heve forventningene, men innr\u00f8mmer at Warholm er en gutt med h\u00f8yt potensial.", "\u2013 Jeg liker ikke \u00e5 forskuttere. Vi pleier \u00e5 si: \u00abGodt gjort er bedre enn godt sagt\u00bb.", "\u2013 Du vil ikke heve forventningene?", "\u2013 Det er uklokt \u00e5 forskuttere. Det er smart \u00e5 holde fokus p\u00e5 \u00e5 gj\u00f8re ditt beste til enhver tid. Som amerikanerne sier: \u00abIts not about winning, its about fighting to be the best you can be at all times\u00bb.", "Warholm hopper opp p\u00e5 en 76 centimeter h\u00f8y kasse med 10 kilo tunge manualer i hver h\u00e5nd. Igjen og igjen.", "Tilsynelatende lekende lett. Men det er ikke det lenger n\u00e5r repetisjonene blir mange nok.", "\u2013 Last one, do it right, br\u00f8ler treneren.", "Ved inngangen til sesongen er det lagt ned adskillige timer med vanlig basistrening. Balanse og styrke. Forskjellige \u00f8velser som kan virke kjedelige og monotone. Men det m\u00e5 til. Det handler om \u00e5 \u00abstramme opp systemet\u00bb. \u00d8velsene er rettet mot den posisjonen/holdningen Warholm skal bruke under l\u00f8p.", "\u2013 Alts\u00e5 i oppreist stilling. Det handler om overf\u00f8ring til kravene \u00f8velsene han konkurrerer i setter, forklarer Alnes.", "Warholm planlegger \u00e5 sesongdebutere i Flor\u00f8 10. juni. Noen dager senere er det duell mot OL-vinner Kerron Clement under Bislett Games. Deretter f\u00f8lger U23-EM i midten av jul. F\u00f8r sesongens h\u00f8ydepunkt, friidretts-VM i London, i starten av august.", "\u2013 Trener Alnes sier du er proppfull av selvtillit, men ikke i n\u00e6rheten av \u00e5 v\u00e6re \u00abcocky\u00bb?", "\u2013 Det er s\u00e5nn jeg \u00f8nsker \u00e5 bli oppfattet ogs\u00e5. Jeg \u00f8nsker \u00e5 ha en personlighet som viser at jeg er trygg p\u00e5 meg selv. Jeg vil ikke at det skal g\u00e5 ut over noen andre. Hvis en er h\u00f8y p\u00e5 seg selv, g\u00e5r det gjerne ut over noen andre. Grunntanken er at jeg skal v\u00e6re en stjerne for meg selv, s\u00e5 f\u00e5r andre v\u00e6re stjerner for seg selv.", "Etter dr\u00f8yt tre timer sender Alnes hekkel\u00f8peren ut p\u00e5 \u00f8ktens siste \u00f8velse: Fem intervallrunder de 535 meterne rundt innend\u00f8rsbanen p\u00e5 Bislett.", "\u2013 Klarer du seks runder, sp\u00f8r Alnes mens eleven gisper etter luft mellom runde fire og fem.", "\u2013 Bestem deg! Den siste skal v\u00e6re den beste, svarer Warholm bestemt.", "Det blir seks runder. Alnes tipper han l\u00f8per de 535 meterne p\u00e5 1.38. Men Warholm er fem sekunder raskere.", "En sliten Warholm ser bort p\u00e5 treneren som st\u00e5r og gliser med stoppeklokken.", "\u2013 Leif, n\u00e5 er ikke sp\u00f8kene dine like morsomme lenger!", "H\u00f8r den nyeste episoden av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|andreidretter"}, {"field": "contenthash", "value": "16f656f1c0ae87b19abbfe3ab20ca8712c61aaa9e113713fa9e6a14f9ecefa98"}, {"field": "createtime", "value": "2017-05-26T18:54:45.000Z"}, {"field": "description", "value": "For stortalentet Karsten Warholm (21) er verdenstoppen m\u00e5let. Men han har ikke d\u00e5rlig tid."}, {"field": "heading", "value": ["\u2013 Nesten fysisk umulig \u00e5 ta s\u00e5 store steg som jeg gjorde i fjor -adressa.no", "Fjor\u00e5rets stjerneskudd", "Liker ikke gullsnakk", "\u2013 Har gode gener", "Sesong\u00e5pner 10. juni"]}, {"field": "id", "value": "b2f64e442a17f367475e20a3c487083c2f5737df"}, {"field": "keyword", "value": ["OL", "Friidrett"]}, {"field": "keywords", "value": "OL,Friidrett"}, {"field": "kw-category", "value": ["andreidretter", "100sport"]}, {"field": "kw-classification", "value": ["sports", "health-and-fitness"]}, {"field": "kw-company", "value": "hurtigruten"}, {"field": "kw-concept", "value": ["friidrett", "timer", "fysisk umulig", "l\u00f8p", "steg", "repetisjoner", "h\u00f8y", "sesongen", "trener", "\u00f8ves"]}, {"field": "kw-entity", "value": ["bislett games", "aftenposten", "aftenpodden sport", "kerron clement"]}, {"field": "kw-location", "value": ["ulsteinvik", "london", "flor\u00f8"]}, {"field": "kw-pageclass", "value": "article"}, {"field": "kw-person", "value": ["geir moen", "karsten warholm", "leif olav alnes"]}, {"field": "kw-taxonomy", "value": ["100sport/andreidretter", "100sport"]}, {"field": "og-image", "value": "https://vertical.snd.no/images/95166dc3-b8ca-46d6-8e5a-57be186a47fb?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Nesten fysisk umulig \u00e5 ta s\u00e5 store steg som jeg gjorde i fjor"}, {"field": "og-type", "value": "article"}, {"field": "og-url", "value": "http://www.adressa.no/100Sport/andreidretter/-Nesten-fysisk-umulig-a-ta-sa-store-steg-som-jeg-gjorde-i-fjor-235863b.html"}, {"field": "pageclass", "value": ["article"]}, {"field": "publishtime", "value": "2017-05-26T19:45:50.000Z"}, {"field": "recs-articleid", "value": "235863"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|andreidretter"}, {"field": "recs-publishtime", "value": "2017-05-26T19:45:50.000Z"}, {"field": "recs-rawtitle", "value": "\u2013 Nesten fysisk umulig \u00e5 ta s\u00e5 store steg som jeg gjorde i fjor -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/andreidretter", "100sport"]}, {"field": "teaser", "value": "For stortalentet Karsten Warholm (21) er verdenstoppen m\u00e5let. Men han har ikke d\u00e5rlig tid."}, {"field": "thumbnail", "value": "http://content-thumbnail.cxpublic.com/content/thumbnail200x150/b2f64e442a17f367475e20a3c487083c2f5737df.jpg?592b538f"}, {"field": "thumbnailfullheightdimensions", "value": "200x9975"}, {"field": "timestamp", "value": "2017-05-28T22:47:43.000Z"}, {"field": "title", "value": "\u2013 Nesten fysisk umulig \u00e5 ta s\u00e5 store steg som jeg gjorde i fjor"}, {"field": "url", "value": "http://www.adressa.no/100Sport/andreidretter/-Nesten-fysisk-umulig-a-ta-sa-store-steg-som-jeg-gjorde-i-fjor-235863b.html"}, {"field": "urlhash", "value": "b2f64e442a17f367475e20a3c487083c2f5737df"}], "score": 0.6880745, "siteId": "9222270286501375973", "id": "b2f64e442a17f367475e20a3c487083c2f5737df"}

