{"fields": [{"field": "modifiedtime", "type": "time", "value": "2016-08-25T20:58:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Hvis du ikke er forberedt, kan du f\u00e5 litt hakeslepp n\u00e5r du kommer inn i stabburet Zandra bor i. Her er det verken bonderomantikk, retro eller trendy, rene linjer \u00e5 spore. Derimot kan du boltre deg i motivutskj\u00e6ringer og l\u00f8veben, tunge rammer, glitter og gull. Mye av det laget med stor kreativitet og lite budsjett. Av en praktisk dame som er mye barskere enn stilen hennes gir uttrykk for.", "\u2013 Jeg begynte \u00e5 jobbe da jeg var 16. Det var p\u00e5 starten av 80-tallet, og jeg jobbet i et firma som drev med spesialinteri\u00f8r. Vi bygde barer i privathjem. Den type ting.", "Hun jobbet mye, l\u00e6rte mye, tjente mye. Bygde seg rund seng med sengehimmel i leiligheten hun leide p\u00e5 M\u00f8llenberg. 100 kvadratmeter for 1000 kroner i uka. Alt har forandret seg siden den gang. Zandras \u00f8konomi og helse ogs\u00e5. Men ikke arbeidstrangen. Hun er uf\u00f8retrygdet, men d\u00e5rlig til \u00e5 sitte stille. Dermed blir det s\u00e5 hun holder p\u00e5 med interi\u00f8ret hjemme. Snekrer, maler, bygger.", "\u2013 Jeg hadde en pleiefar som alltid maste om at jeg burde bli vindusdekorat\u00f8r. Men da m\u00e5tte jeg ha jobbet med de samme folkene i team dag ut og dag inn. Det er jeg for rastl\u00f8s til. Jeg dro i milit\u00e6ret i stedet. Ble kokk og skarpskytter. Begynte med kampsport og boksing.", "Zandra forteller om et fargerikt liv mens hun legger frukt opp p\u00e5 fat. Imens ser vi oss forundret rundt p\u00e5 alt dette feminine i interi\u00f8ret. En sl\u00e5ende kontrast til damen som bor her.", "P\u00e5 Facebook leser vi at Zandra tilbyr interi\u00f8rr\u00e5dgivning.", "\u2013 Ja, kanskje mest for folk som ikke har s\u00e5 god r\u00e5d. Og som ikke vil ha det minimalistisk, sier Zandra. Hun er god p\u00e5 \u00e5 finne l\u00f8sninger som ikke koster all verden og mener at det alltid finnes en l\u00f8sning bare du er kreativ nok. Flaskeposer fra Nille kan rammes inn dersom du liker motivet. Plastrammer kan males slik at de ser mer ekte ut. Rom kan utnyttes p\u00e5 mer enn \u00e9n m\u00e5te.", "Et stabbur er i utgangspunktet ikke ideelt som boareal. Her er det tre etasjer, hver av dem med relativt f\u00e5 kvadrat. I f\u00f8rste etasje har Zandras to gutter soverom og gutterom. Her er ogs\u00e5 vaskerommet med en benk som etter behov har v\u00e6rt brukt som leksepult eller arbeidsbenk for husmor. I andre etasje er kj\u00f8kkenet, badet og finstua. Klatrer du opp den siste trappa, kommer du opp til mors soverom og stue, som ogs\u00e5 fungerer som hele familiens tv-stue. Her bor ogs\u00e5 familiens to fj\u00e6rkledde medlemmer, i bur i bur.", "Hvordan har det seg at ei s\u00e5 barsk dame liker barokk og rokokko \u2013 at hun vil ha et s\u00e5 herskapelig interi\u00f8r i et stabbur? Zandra tror det er fordi det vekker gode barndomsminner fra hennes onkels hus i Madrid. Utskj\u00e6ringer, dreide ting, madonnaer \u2013 alt dette er ting hun forbinder med faren sin, som var spansk og drev som dreier p\u00e5 fritiden.", "\u2013 Her p\u00e5 stua er vil jeg ha det bistroaktig. Med en s\u00e5nn gammelhotellfeeling. Denne stilen skaper en ro for meg. Jeg blir aldri mett av \u00e5 se p\u00e5 disse tingene, for jeg oppdager alltid noe nytt i m\u00f8nsteret, eller en detalj i utskj\u00e6ringen.", "Moderne m\u00f8bler med stramme linjer er ikke noe for Zandra. Det m\u00e5 da eventuelt v\u00e6re i kombinasjon med noe gammelt, der nye, diskrete m\u00f8bler kan brukes for \u00e5 la det gamle komme til sin rett, som Ikeastolene rundt spisebordet. Den store skjenken, eller buffeten, i spisestua kj\u00f8rte Zandra helt til Fredrikstad for \u00e5 hente. M\u00f8belet er av heltre eik, og tungt som et uv\u00e6r. Faktisk m\u00e5tte deler av kj\u00f8kkenet demonteres for \u00e5 gi nok plass under innb\u00e6ring, men inn skulle den. Zandra har malt den hvit, som hun har med de fleste m\u00f8blene sine i denne stua. Feltene med utskj\u00e6ring er forsiktig b\u00f8rstet med nesten tom pensel, slik at m\u00f8nsteret kommer godt fram.", "Ogs\u00e5 sofa og stoler er malt hvite. De venter p\u00e5 et str\u00f8k til, og p\u00e5 nye puter. Planen er svarte puter med bling-knapper. Men fram til det blir realisert, duger Ektorp-puter fra Ikea.", "\u2013 Ektorpen passer til mange gamle m\u00f8bler. Det er bare synd at de ikke har mer klassiske trekk til den, for eksempel brede striper.", "Ellers er Zandra p\u00e5 jakt etter et rokokko salongbord, men de vokser ikke p\u00e5 tr\u00e6r, forteller hun. I hvert fall dukker de sjelden opp p\u00e5 finn.", "\u2013 Hvis noen som leser Adressa har et bord st\u00e5ende, m\u00e5 de ta kontakt. Jeg kj\u00f8per, ler hun.", "Selv om Zandra har likt barokk og rokokko s\u00e5 lenge hun kan huske, er hun ogs\u00e5 glad i forandringer. Derfor har hun for eksempel valgt \u00e5 stifte opp tapet p\u00e5 veggen. Da kan hun ta den ned, rulle den sammen, og erstatte den med en annen hvis hun blir lei. Og s\u00e5 har hun rullene st\u00e5ende til en annen gang. Slik kan hun variere tapet med \u00e5rstidene. Hvis hun har tid. Og overskudd.", "Hun har f\u00e5tt mye mer av begge deler etter at hun flyttet fra Kattem til Byneset.", "\u2013 Jeg var s\u00e5 lei av byen. Av kjas og mas. I veldig mange \u00e5r har jeg hatt yrker hvor jeg hadde s\u00e5 mye kontakt med folk at det ble altfor mye. Etter at jeg flyttet hit ut, har skuldrene senket seg. Det var hyggelig p\u00e5 Kattem, men det var aldri fred \u00e5 f\u00e5. N\u00e5 nyter jeg freden her og er b\u00e5de friskere og lettere til sinns.", "Det eneste som forstyrrer roen er de to som bor i bur i buret. Den ene fj\u00e6rkledde snakker akkurat som et menneske, og har fulgt oss med plystring og kommentarer gjennom hele bes\u00f8ket. \u00abG\u00e5r det bra, eller?\u00bb sp\u00f8r han n\u00e5. Joda, det g\u00e5r visst helt str\u00e5lende. Zandra trives i buret sitt hun ogs\u00e5, akkurat som han"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e5e323154116e4311d992c47a7f78911cc1fdd8fedf5e268802b609fe0af38d5"}, {"field": "createtime", "value": "2016-08-25T20:01:37.000Z"}, {"field": "description", "value": "\u2013 Jeg elsker barokk og rokokko, fastsl\u00e5r Zandra Mickaela Lorenzo Scumacher. Da hun flyttet fra Kattem til Byneset, ble den grandiose stilen med p\u00e5 flyttelasset."}, {"field": "dominantimage", "value": "http://www.adressa.no/bolig/article13234559.ece/4cftru/ALTERNATES/w980-default/Zandra%20Scumacher%20cover.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c52b43dd5d9974c023d140665324570ee81ebab4.jpg?595bcf15"}, {"field": "dominantthumbnaildimensions", "value": "300x169"}, {"field": "heading", "value": ["Barokkdilla p\u00e5 Byneset -adressa.no", "Lavt budsjett ingen hindring", "Finner ro i detaljrikdom", "P\u00e5stiftet tapet"]}, {"field": "id", "value": "c52b43dd5d9974c023d140665324570ee81ebab4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-company", "value": ["ikea", "facebook"]}, {"field": "kw-concept", "value": ["bor", "flyttet", "rokokko", "m\u00f8bler", "ting", "interi\u00f8r", "jobbe", "stilen", "stabbur", "bur", "malt"]}, {"field": "kw-entity", "value": ["nille", "m\u00f8llenberg", "ektorp", "adressa", "kattem", "byneset", "ikeastolene"]}, {"field": "kw-location", "value": ["fredrikstad", "madrid"]}, {"field": "kw-pageclass", "value": "article"}, {"field": "kw-person", "value": "zandra mickaela lorenzo scumacher"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/bolig/article13234559.ece/4cftru/ALTERNATES/w980-default/Zandra%20Scumacher%20cover.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barokkdilla p\u00e5 Byneset"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/25/Barokkdilla-p%C3%A5-Byneset-13234565.ece"}, {"field": "pageclass", "value": ["article"]}, {"field": "publishtime", "value": "2016-08-25T20:58:32.000Z"}, {"field": "recs-articleid", "value": "13234565"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-25T20:58:32.000Z"}, {"field": "recs-rawtitle", "value": "Barokkdilla p\u00e5 Byneset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u2013 Jeg elsker barokk og rokokko, fastsl\u00e5r Zandra Mickaela Lorenzo Scumacher. Da hun flyttet fra Kattem til Byneset, ble den grandiose stilen med p\u00e5 flyttelasset."}, {"field": "thumbnail", "value": "http://content-thumbnail.cxpublic.com/content/thumbnail200x150/c52b43dd5d9974c023d140665324570ee81ebab4.jpg?595bcf15"}, {"field": "thumbnailfullheightdimensions", "value": "200x7404"}, {"field": "timestamp", "value": "2017-07-04T17:23:33.000Z"}, {"field": "title", "value": "Du kan f\u00e5 litt hakeslepp n\u00e5r du kommer inn i Zandras stabbur"}, {"field": "url", "value": "http://www.adressa.no/pluss/magasin/2016/08/25/Barokkdilla-p%c3%a5-Byneset-13234565.ece"}, {"field": "urlhash", "value": "c52b43dd5d9974c023d140665324570ee81ebab4"}], "score": 0.87596035, "siteId": "9222270286501375973", "id": "c52b43dd5d9974c023d140665324570ee81ebab4"}

