{"fields": [{"field": "modifiedtime", "type": "time", "value": "2012-04-17T01:42:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stian wallum. journalist", "jan erik roel. journalist"]}, {"field": "body", "value": ["Saken oppdateres.", "Det var en gang et teater som trengte en ny og ambisi\u00f8s sjef. En som kunne l\u00f8fte teateret opp og sette det p\u00e5 norgeskartet. Inn kom Anderz D\u00f8ving. Koreograf\u00bfutdannet, med bred bakgrunn blant annet fra \u00e5pningsseremonien i Lillehammer. En mann for de store anledninger. I mars 2004 fikk han sjefsjobben av et enstemmig ansettelsesutvalg med da p\u00e5troppende sjef for Tr\u00f8ndelag Teater Otto Homlung og fylkeskultursjef Ragnhild Kval\u00f8 i spissen. N\u00e5 skulle det bli vei i vellinga. Og det ble det. For alle penga.", "Store overskridelser", "Adresseavisen sitter p\u00e5 dokumentasjon som viser at overforbruket var formidabelt. Weidemann-musikalen \u00abKj\u00e6rligheten er bl\u00e5\u00bb hadde et utgiftsbudsjett p\u00e5 tre millioner, men brukte n\u00e6rmere fem. Barneforestillingen \u00abL\u00f8vetann og prinsen\u00bb skulle bruke 1,6 millioner, men regningen kom p\u00e5 nesten tre. Budsjettene fra D\u00f8vings h\u00e5nd, satt opp mot sluttregnskapet, viser store sprik. D\u00f8ving budsjetterte med 40 000 kroner i overtid. Regnskapet viser at overtiden kostet 200 000. L\u00f8nnsbudsjettet var 840 000. Regnskapet viser 1,7 millioner \u2013 nesten to millioner hvis man regner inn arbeidsgiveravgiften som ikke har eget punkt i budsjettet.", "Adresseavisen kan ogs\u00e5 dokumentere at Anderz D\u00f8ving stilte sin plass til disposisjon s\u00e5 sent som oktober 2008, men fikk forlenget tillit fra fylkeskultursjefen. Anderz D\u00f8ving har v\u00e6rt flink til \u00e5 f\u00e5 med seg folk p\u00e5 sin visjon \u2013 men da bobla sprakk, var det ingen n\u00e5de. Full tillit har g\u00e5tt over til full krig om sannheten.", "Slaget st\u00e5r fredag 3. april da kontrollkomiteen skal f\u00e5 klarhet i hva som gikk galt i Nord-Tr\u00f8ndelag Teater (NTT) \u2013 og hvem som har skylda.", "Teatersuksess i 2006", "Tidenes offentlige skittent\u00f8yvask i kulturfylket Nord-Tr\u00f8ndelag begynte som en solskinnshistorie.", "Den nye teatersjefen lot seg ikke skremme av at teateret gikk med underskudd i hans f\u00f8rste \u00e5r i sjefsstolen. \u00c5rsaken til underskuddet i 2004 var f\u00f8rst og fremst blundere som hans forgjengere hadde gjort. Det gjaldt i hovedsak forestillingen \u00abHavet\u00bb og andre prosjekter rundt \u00e5pningen av kystmuseet Norveg i R\u00f8rvik. Dette var en satsing som if\u00f8lge styrereferatene \u00abhadde tatt helt av og ikke kunne reverseres.\u00bb", "Allerede i 2005 var skuta dreid noenlunde p\u00e5 rett kj\u00f8l. D\u00f8ving hadde blant annet suksess med sin egen forestilling \u00abR\u00f8dhette\u00bb. Han noterte rekordstore bes\u00f8kstall og leverte regnskap omtrent i balanse. Men det var f\u00f8rst i 2006 at det virkelig tok av. Tre store egenproduksjoner ble satt p\u00e5 plakaten. B\u00e5de \u00abCaf\u00e9 Isogaisa\u00bb og \u00abJul i bl\u00e5fjell\u00bb var publikumstreffere. Sistnevnte trakk 15\u00bf500 betalende tilskuere og gikk med 800 000 i overskudd. \u00c5rsmeldingen oppsummerte: \u00abEn av tidenes nordtr\u00f8nderske teatersuksesser.\u00bb Isolert sett gikk 2006 med 486 000 i overskudd.", "Heisekran til 80 000", "Da var det av mindre betydning at \u00e5rets desidert st\u00f8rste satsing og hovedproduksjon, Ibsen-stykket \u00abSancthansnatten\u00bb, fikk en baksmell p\u00e5 et par millioner kroner \u2013 selv med et bes\u00f8kstall p\u00e5 10\u00bf000, sponsorst\u00f8tte og en halv million kroner i ekstra tilskudd fra fylkeskommunen i form av regionale utviklingsmidler.", "D\u00f8ving, som selv hadde regien, sparte ikke p\u00e5 konfekten: Til de tre hovedforestillingene som ble kj\u00f8rt i Stiklestad-amfiet, svidde han av om lag 80 000 kroner p\u00e5 innleie av to sakselifter, som bokstavelig talt skulle gi de scenografiske effekter et ekstra l\u00f8ft. Men s\u00e5 lenge \u00e5ret som helhet gikk i balanse, var man s\u00e5re forn\u00f8yd. Det var fryd og gammen b\u00e5de i styrerommet og i korridorene i Fylkets hus i Steinkjer.", "\u00abStyret godkjenner og er sv\u00e6rt forn\u00f8yd med \u00e5rsmelding og regnskap\u00bb, st\u00e5r det i styreprotokollen fra 2. mars 2007.", "Dav\u00e6rende fylkesr\u00e5d for kultur, Ann Irene Myhr, skriver begeistret i sin \u00e5rsmelding:", "\u00ab2006 har v\u00e6rt et gjennombrudds\u00e5r for Nord-Tr\u00f8ndelag Teater b\u00e5de kunstnerisk, \u00f8konomisk og publikumsmessig.\u00bb", "Men medaljen hadde en bakside.", "Pisket de ansatte", "For \u00e5 oppn\u00e5 resultater kj\u00f8rte D\u00f8ving de ansatte knallhardt. Arbeidspresset under turneene rammet f\u00f8rst og fremst teknikerne, som blant annet har hatt ansvaret for lyd, lys og transport. 70-80 timers uke var mer regelen enn unntaket, if\u00f8lge produksjonsleder Atle Fredagsvik. Enkelte medarbeidere satt igjen med bortimot 200 overtidstimer i l\u00f8pet av en m\u00e5ned. Det er grensen arbeidsmilj\u00f8loven setter for overtid i l\u00f8pet av ett \u00e5r \u2013 uten dispensasjon.", "\u2013For en lys- eller lydtekniker er det ikke mulig \u00e5 pakke sammen utstyret midt under en forestilling. Det sier seg selv. Bransjefolk som oss er innforst\u00e5tt med at man i perioder m\u00e5 st\u00e5 p\u00e5 ekstra hardt for \u00e5 f\u00e5 en forestilling i havn. Men presset ble s\u00e5 stort at det gikk p\u00e5 helsa l\u00f8s, p\u00e5peker en av de ansatte, som mener at teatersjefen har hatt en uvane med \u00e5 undervurdere bemanningsbehovet. Rigging av utstyr, for eksempel. Enkelte ganger har man rett og slett v\u00e6rt i tidsn\u00f8d for \u00e5 n\u00e5 frem til neste forestilling p\u00e5 turneen.", "Det har selvsagt ikke teatersjefen akseptert. D\u00f8ving har ikke hatt for vane \u00e5 legge fingrene imellom n\u00e5r han har manet sine medarbeidere til d\u00e5d. Folk har mer enn \u00e9n gang opplevd \u00e5 bli utskjelt i andres p\u00e5h\u00f8r.", "\u2013Det har oppst\u00e5tt munnhuggeri. Det ene ordet har tatt det andre. \u00c5 hevde at arbeidsmilj\u00f8et ble forgiftet er neppe en overdrivelse, sier fagforbundets hovedtillitsvalgt i fylkeskommunen Per Sund.", "Han har mottatt flere bekymringsmeldinger fra de ansatte.", "\u2013Bruddene p\u00e5 overtidsbestemmelsene i arbeidsmilj\u00f8loven ble tatt opp mange ganger b\u00e5de med teatersjefen og overordnet ledelse uten at det ble noen bedring, sier Sund.", "Drama i kulissene", "Nord-Tr\u00f8ndelag Teater fikk mye oppmerksomhet i denne perioden. I tillegg til kassasuksesser med bl\u00e5nisser og Rotmo-sanger tok teateret nye kunstneriske steg med blant annet \u00abSancthansnatten\u00bb. En stor sponsor \u2013 Tine \u2013 gikk inn med penger, noe som aldri f\u00f8r hadde v\u00e6rt tilfelle ved teateret. Ibsenforestillingen ble sendt til Oslo som forestilling p\u00e5 Parkteateret. Som oslogutt hadde D\u00f8ving gode kontakter i hovedstaden. En s\u00e6rlig tett kontakt hadde han naturligvis med sin bror Martin som driver Parkteateret.", "Det er omtrent her frilansskuespiller Tore B. Gran\u00e5s begynner \u00e5 fortelle n\u00e5r han skal forklare hvorfor D\u00f8ving til slutt ble offentlig \u00abhenrettet\u00bb av de ansatte i februar i \u00e5r. Til tross for str\u00e5lende resultater kunstnerisk og \u00f8konomisk var det allerede i 2006 store konflikter innad i teateret.", "-Anderz hadde hele tiden lyst til \u00e5 v\u00e6re storkar og gj\u00f8re ting som vistes i pressen og p\u00e5 \u00e5rsmeldingene. Oslo-turen med \u00abSancthansnatten\u00bb var en sjarm\u00bfoffensiv, men som med mye annet var den elendig planlagt. Parkteateret var overhodet ikke egnet og alt for lite til at vi fikk inn riggen. Det ble mye d\u00e5rlig stemning i ensemblet og den ble ikke bedre ettersom det var Anderz\u2019 bror som drev teateret. Vi skj\u00f8nte liksom hvordan ting hang sammen. Men vi fikk jo Nord-Tr\u00f8ndelag Teater inn i Ibsen\u00e5ret \u2013 og det var vel viktig, sier Gran\u00e5s.", "Skjelt ut i frokostsalen", "Han synes ikke det er enkelt \u00e5 snakke om sitt forhold til den avg\u00e5tte teatersjefen, men velger likevel \u00e5 st\u00e5 fram med sin historie. Han har jobbet som skuespiller p\u00e5 tre oppsetninger og har v\u00e6rt tillitsvalgt for skuespillerne p\u00e5 teateret. Som tillitsvalgt m\u00e5tte han til slutt ta en konflikt med D\u00f8ving.", "\u2013Jeg s\u00e5 hvordan han \u00abtok\u00bb folk. I begynnelsen lot jeg det g\u00e5 og regnet med at det bedret seg. Men etter hvert ble det et m\u00f8nster. Kjeftbruk i full offentlighet \u2013 gjerne med hele resten av ensemblet som tilskuere. Ofte var det de svakeste leddene i kjeden som ble hakket p\u00e5. Det bygget seg opp et raseri i meg, forteller skuespilleren.", "Etter at \u00abSancthansnatten\u00bb hadde klemt seg inn i Parkteateret, gikk turen videre til R\u00f8ros. Det var der Gran\u00e5s sto opp mot D\u00f8vings personalbehandling. Siden har de ikke snakket sammen. Siden har heller ikke Gran\u00e5s jobbet for Nord-Tr\u00f8ndelag Teater.", "\u2013Som en del av sponsoravtalen skulle vi spille for Tine p\u00e5 Norges eldste meieri p\u00e5 R\u00f8ros. Vi opptr\u00e5dte p\u00e5 R\u00f8ros l\u00f8rdagskvelden og skulle tidlig opp for \u00e5 n\u00e5 meieri-jobben p\u00e5 s\u00f8ndag. En av skuespillerne hadde ikke h\u00f8rt det nye avreisetidspunktet og kom for seint ned i frokostsalen. Der og da velger Anderz \u00e5 kjefte p\u00e5 skuespilleren. Jeg g\u00e5r imellom og ber han holde kjeft.", "Siden har D\u00f8ving gjort nettopp det \u2013 i forhold til Gran\u00e5s.", "\u2013Forteller du dette som hevn fordi du ikke har f\u00e5tt jobbe mer ved teateret?", "\u2013Nei. Jeg ville aldri i verden jobbet mer med D\u00f8ving, s\u00e5 det er absolutt ikke grunnen.", "\u00abI dag var det min tur\u00bb", "Anderz D\u00f8ving har selv uttalt at han ikke var overrasket over mistilliten fra de ansatte. Han har innr\u00f8mmet at han dyrket kunstnerne mer enn den tekniske staben.", "\u2013Mistilliten kommer fra banemannskapene. Sp\u00f8r heller kunstnerne om hva de synes \u2013 da ville du f\u00e5tt et helt annet svar, sa D\u00f8ving til Adresseavisen for noen uker siden.", "To av de mest profilerte eksterne bidragsyterne, Nina Wester og Tatjana Zaitzow, er blant dem Adresseavisen har snakket med som vil gi honn\u00f8r til D\u00f8ving for hans kunstneriske mot og entusiasme.", "Likevel danner det seg et noks\u00e5 klart bilde etter massive ringerunder. D\u00f8ving hadde heller ikke s\u00e6rlig st\u00f8tte blant den kunstneriske delen av ensemblet \u2013 frilansere og fast ansatte.", "En av skuespillerne forteller at han fikk ei skylleb\u00f8tte foran resten av ensemblet for en uforst\u00e5elig detalj. I dagboken sin skrev han: \u00abFikk offentlig reprimande av sjefen. I dag var det min tur\u00bb.", "Advarte Kval\u00f8 i april 2007", "If\u00f8lge D\u00f8ving selv var han blendet av sin egen suksess og la derfor store planer for 2007-sesongen. Det var siste kvartal i \u00e5rem\u00e5let. Det var viktig \u00e5 styrke sin posisjon. De ansatte var ikke uten videre enig i at teatersjefen skulle f\u00e5 forlenget \u00e5rem\u00e5let. 22. april satte de foten ned. Det ble forfattet et brev som to dager senere ble sendt som internt notat til fylkeskultursjef Ragnhild Kval\u00f8.", "I g\u00e5r fikk Adresseavisen et eksemplar av dette brevet.", "Brevet inneholder sterke karakteristikker av teatersjefens lederstil og manglende administrative evner til \u00e5 styre teateret. Dette gjaldt b\u00e5de personalbehandling, drift og \u00f8konomi, selv om \u00f8konomi ikke var et problem p\u00e5 dette tidspunktet. I en \u00e5ttepunkts liste blir fylkeskultursjefen informert om problemene rundt D\u00f8vings drift av teateret. Ett av problemene er 2000 timer overtid p\u00e5 teknisk. Et annet er Utskjelling av b\u00e5de ansatte, innleide skuespillere, presse og andre kontakter.", "Brevet konkluderte med et krystallklart krav om at D\u00f8ving ikke b\u00f8r f\u00e5 forlenget \u00e5rem\u00e5let som teatersjef \u2013 til tross for \u2013 som de ansatte skriver: Kunstnerisk kjempesuksess. De foresl\u00e5r en l\u00f8sning med todelt ledelse der en daglig leder ansettes for \u00e5 ta seg av driften av teateret.", "Det ble ogs\u00e5 avviklet m\u00f8ter i denne forbindelsen sammen med Fagforbundet.", "Det kom ingen umiddelbar reaksjon fra fylkeskultursjefen. Hun valgte ikke \u00e5 h\u00f8re p\u00e5 de ansattes anmodning i sp\u00f8rsm\u00e5let om \u00e5 forlenge D\u00f8vings \u00e5rem\u00e5l. Dette er et punkt Kval\u00f8 vil f\u00e5 mange sp\u00f8rsm\u00e5l om under h\u00f8ringen neste fredag.", "De ansatte er veldig misforn\u00f8yd med m\u00e5ten fylkeskultur\u00bfsjefen har h\u00e5ndtert problemene p\u00e5.", "Stiller kabinettssp\u00f8rsm\u00e5l", "\u2013I det daglige var det Anderz D\u00f8ving som var problemet. Vi pr\u00f8vde hele tiden \u00e5 ta saken videre oppover i systemet, men uten \u00e5 bli h\u00f8rt. Det er det som irriterer oss aller mest, sier Atle Fredagsvik, D\u00f8vings n\u00e6rmeste medarbeider.", "30. mai 2007, Olavshallen i Trondheim: Det er avsluttende forestilling p\u00e5 den kostbare turneen med \u00abBarnefangartreet\u00bb. Om kvelden er det et m\u00f8te mellom de ansatte og teatersjef D\u00f8ving som har f\u00e5tt nyss om notatet fra de ansatte.", "\u2013Han stilte en form for kabinettssp\u00f8rsm\u00e5l, f\u00f8r han innvilget seg selv en pause og forlot m\u00f8tet, sier en av de som var til stede.", "Etter en stund kommer D\u00f8ving tilbake. Han presenterer en konkret plan for hvordan han kan forbedre seg. Under forutsetning av at denne planen gjennomf\u00f8res, signaliserer de at han kan f\u00e5 fornyet tillit i stillingen. De ansatte trodde de ga ham to nye \u00e5r. Eieren av teateret, fylkeskommunen, ga ham fire \u00e5r. Misn\u00f8yen blant de ansatte fikk ny n\u00e6ring allerede like etter at de n\u00f8lende hadde gitt sjefen ny tillit.", "Bl\u00e5mandag etter Bl\u00e5fjell", "2007 \u2013 samme \u00e5r som staben advarte mot D\u00f8vings manglende styring \u2013 ble et \u00f8konomisk mareritt. Regnskapet viste stadige underskudd og ble nesten tre millioner kroner ved \u00e5rets slutt. De to barneforestillingene \u00abBarnefangartreet\u00bb og \u00abL\u00f8vetann og prinsen\u00bb hadde millioner i utgifter, men nesten ingen poster p\u00e5 inntektssiden.", "Weidemannmusikalen \u00abKj\u00e6rligheten er bl\u00e5\u00bb var teaterets store satsing og bidrag til Steinkjers byjubileum. If\u00f8lge teatersjefens budsjett skulle forestillingen ha utgifter p\u00e5 2,9 millioner. Da det siste bilaget var betalt, viste det seg at produksjonen hadde kostet 4,9 millioner kroner. Dessuten ble andre versjon av \u00abJul i bl\u00e5fjell\u00bb en fiasko \u2013 10 000 f\u00e6rre m\u00f8tte opp for \u00e5 se bl\u00e5nissene i 2007. En krangel om honorar f\u00f8rte trekkplasteret Paul Ottar Haga ut av bl\u00e5fjellet og bidro nok til teaterets \u00f8konomiske bl\u00e5mandag. Istedenfor store inntekter ble satsingen et bidrag til regnskapsunderskuddet.", "Styret var tydelig sjokkert over de store underskuddene. Teatersjefen ble i vedtaks form p\u00e5lagt \u00e5 stramme inn rutinene. Tilsynelatende vakte de r\u00f8de tall liten bekymring i Fylkets hus. Dessuten: I september kom kulturminister Trond Giske med gladmeldingen alle hadde ventet p\u00e5 i 15 \u00e5r: NTT skulle f\u00e5 regionteaterstatus og dermed mer statlige penger i potten. Man slo seg til ro med sp\u00e5dommer om at underskuddet lot seg dekke inn i l\u00f8pet av 2008.", "Det skulle g\u00e5 fra galt til verre.", "Bl\u00e5mandag etter Weidemann", "For verken teatersjefen eller fylkeskommunen hadde kontroll p\u00e5 \u00f8konomistyringen.", "Driftsrapportene utover 2008 b\u00e5de for april, juli og september viste samme tendens i forhold til de bevilgede rammer: Underskuddet ble ikke hentet inn. Det ble bare st\u00f8rre og st\u00f8rre. En viktig \u00e5rsak var at underskuddsprosjekt som \u00abKj\u00e6rligheten er bl\u00e5\u00bb kom inn med etterslep som belastet 2008-regnskapet med over 600 000 kroner. Men i fylkeskommunen ringte alarmklokkene for d\u00f8ve \u00f8rer.", "\u2013Noen her p\u00e5 huset burde for lengst ha reagert, sier en sentralt plassert kilde.", "\u2013P\u00e5 meg virker det som om fylkets kulturledelse har v\u00e6rt helt og holdent i lomma p\u00e5 teatersjefen, sier en annen sentralt plassert kilde \u2013 nemlig eks-bl\u00e5nissen Paul Ottar Haga.", "N\u00e5r det gjelder underskuddene p\u00e5 tre millioner i 2007 og 2,8 millioner i 2008, har Anderz D\u00f8ving lagt seg helt flat.", "\u2013Jeg har hatt for d\u00e5rlig kompetanse p\u00e5 \u00e5 lage budsjetter. Dessuten har jeg ikke hatt oversikt. Minustallene i 2007 trodde jeg var fra en utgiftssprekk p\u00e5 \u00abKj\u00e6rligheten er bl\u00e5\u00bb og manglende bes\u00f8k p\u00e5 \u00abJul i Bl\u00e5fjell 2\u00bb. Etter n\u00e6rmere ettersyn var det underbudsjettering p\u00e5 alle oppsetningene. Det tok meg to \u00e5r \u00e5 skj\u00f8nne hvordan man skulle budsjettere riktig, uttalte han nylig til Adresseavisen.", "Svakheter i budsjettering stoppet ikke p\u00e5 teatersjefens kontor. Ogs\u00e5 fylkeskommunens prosjektregnskaper for 2007 og 2008, som Adresseavisen har f\u00e5tt tilgang til, har et oppsiktsvekkende trekk: Budsjettene er ikke lagt inn i prosjektregnskapene. Bak hver utgiftspost er det en kolonne for opprinnelig budsjett. Der st\u00e5r det 0.", "68 prosent over budsjett", "Dette kan v\u00e6re noe av forklaringen p\u00e5 at \u00abKj\u00e6rligheten er bl\u00e5\u00bb hadde et utgiftsbudsjett p\u00e5 tre millioner, men brukte n\u00e6rmere fem.", "Som vist tidligere i saken ble utgiftene systematisk mye h\u00f8yere enn budsjettert. I tillegg er det kommet inn nye poster, som for eksempel leie/leasing (360 000 kr.).", "Overforbruket p\u00e5 \u00abKj\u00e6rligheten er bl\u00e5\u00bb og \u00abL\u00f8vetann og prinsen\u00bb blir samlet over tre millioner.", "Disse tapene akkumulert inn i budsjettet for 2008 ble s\u00e5 store at eierne av teateret i fylkeskommunen m\u00e5tte begynne \u00e5 forholde seg til \u00f8konomikrisen. Krisem\u00f8tene i styret og i fylkets kulturledelse kom tett som hagl h\u00f8sten 2008.", "En konsekvens av teaterunderskuddet er at fylkeskommunen inkorporerer prosjektbudsjetter i regnskapssystemet fra og med 2009.", "Stillet stormen med regneark", "Teatersjef D\u00f8ving har \u00e5pent innr\u00f8mmet at han ikke er s\u00e5 flink med tall. Budsjett og regnskap som ble presentert for styret, begrenset seg til noen enkle regneark.", "\u2013Budsjettene ble presentert i flere versjoner for ett og samme prosjekt. Det var umulig \u00e5 forholde seg til alle regnearkene, er den oppgitte kommentaren fra ett av styremedlemmene.", "Styreleder Vera Rostin Wexelsen uttalte under komiteh\u00f8ringen i Steinkjer at det virket som om tallene var pyntet p\u00e5 for at regnskapene skulle se penere ut.", "Teatersjefens h\u00f8yre h\u00e5nd, produksjonsleder Atle Fredagsvik, sier at regnearkene \u00abtil og med var meget enkle\u00bb. Teatersjefens private bokholderi er ogs\u00e5 blitt en st\u00e5ende vits ved fylkeskommunens regnskapsavdeling.", "\u2013Det virket som om D\u00f8ving f\u00f8rte et slags \u00abprivat\u00bb bokholderi som ikke kunne brukes opp mot regnskapssystemet. Derfor har det v\u00e6rt helt umulig \u00e5 kontrollere den \u00f8konomiske utviklingen i prosjektene, blir det hevdet.", "Atle Fredagsvik har fulgt teatersjefens bokholderi p\u00e5 n\u00e6rt hold. Han mener D\u00f8ving mer eller mindre konsekvent har unnlatt \u00e5 budsjettere med faste utgifter som arbeidsgiveravgift, pensjonsutgifter og feriepenger.", "\u2013I en forestilling som g\u00e5r over lang tid, og med mange innleide fagfolk, ruller det fort p\u00e5 flere hundre tusen kroner, sier Fredagsvik.", "Dette avviser Anderz D\u00f8ving (se egen sak).", "Stiller sin plass til disposisjon", "Anderz D\u00f8ving skal hele tiden ha hatt som uttalt m\u00e5l \u00e5 hente inn minustallene. Dette greide han lenge \u00e5 overbevise fylkesledelsen med. Likevel ble han til slutt innhentet av de \u00f8konomiske tyngdelovene. I et notat til styret datert 23. oktober er det en ydmyk D\u00f8ving som allerede p\u00e5 det tidspunkt stiller sin stilling til disposisjon.", "\u00abJeg vil ikke komme med store bortforklaringer og p\u00e5tar meg all skyld. Det har v\u00e6rt vanskelig for meg \u00e5 skaffe oversikt, og verken styre, v\u00e5r \u00f8konomiske sekret\u00e6r p\u00e5 Nord-Tr\u00f8ndelag Teater eller Fylkets hus har kunnet se det inntrufne i tide. Jeg har forst\u00e5else hvis fylkeskommunen \u00f8nsker \u00e5 gj\u00f8re noe med min stilling og er beredt for \u00e5 ta konsekvensene av det som har skjedd. Jeg beklager det inntrufne og har ikke andre forklaringer enn at jeg handlet i god tro.\u00bb", "Ble aldri oppsagt", "Men fra \u00f8verste hold i fylkeskommunen var det fortsatt ingen tegn til reaksjon, ikke f\u00f8r de ansatte rykket ut med sin n\u00e5del\u00f8se mistillit mot Anderz D\u00f8ving i et \u00e5pent brev i media 7. februar 2009.", "Da hadde Kval\u00f8 og D\u00f8ving hatt krisem\u00f8ter om de elendige tallene og D\u00f8ving hadde blitt forelagt to alternativer: 1: Bli omplassert i fylkeskommunen. Eller 2: G\u00e5 av og f\u00e5 fem m\u00e5neder etterl\u00f8nn.", "\u2013Jeg kan jo ikke noe annet enn teater \u2013 s\u00e5 for meg var dette som \u00e5 f\u00e5 sparken, har D\u00f8ving sagt til Adresseavisen.", "Da de ansatte fikk vite at D\u00f8ving kunne f\u00e5 annen jobb i fylkeskommunen \u2013 det gikk rykter om at han skule bli tilbudt jobben som kunstnerisk leder av teateret \u2013 ble det sendt et mistillitsbrev som fratok D\u00f8ving all mulighet til \u00e5 fortsette. Brevet ble publisert i sin helhet i Tr\u00f8nder-Avisa. Personalkonflikter og \u00f8konomisk rot gjorde at alle de ansatte skrev under p\u00e5 mistillitserkl\u00e6ringen.", "I dag, seks uker etter at D\u00f8ving ble felt av sine ansatte, sier de f\u00f8lgende i en felles uttalelse til Adresseavisen:", "Om eier hadde h\u00f8rt p\u00e5 oss da denne bekymringen ble sendt og underveis, hadde situasjonen i dag v\u00e6rt ganske annerledes for mange mennesker. Ikke minst for D\u00f8ving selv. Dette har langt i fra v\u00e6rt noen enkel sak. Det har blitt mange s\u00f8vnl\u00f8se netter for mange ogs\u00e5 her. Ansatte har i mange t\u00f8ffe \u00e5r trofast gjennomf\u00f8rt ambisjonen om \u00e5 bli regionteater og komme oss opp og frem. Men med for stort ambisjonsniv\u00e5 i forhold til ressurser og manglende kompetanse p\u00e5 administrative omr\u00e5der, gikk det p\u00e5 helsa og tilliten l\u00f8s. Og da vi nok en gang ikke ble involvert av fylkeskultursjefen i februar 2009, f\u00f8lte ansatte at de ikke hadde noe valg. Vi m\u00e5tte skille mellom privat og jobb i forhold til D\u00f8ving og g\u00e5 til det drastiske skritt \u00e5 kreve hans avgang i en mistillitserkl\u00e6ring.", "Regionteater i det bl\u00e5?", "Nord-Tr\u00f8ndelag Teater m\u00e5 i de neste \u00e5rene drive p\u00e5 sparebluss for \u00e5 rette opp skadene etter to \u00f8deleggende \u00e5r uten \u00f8konomisk styring. Kulturminister Trond Giske har som ufravikelig krav at modellen for teaterstyring m\u00e5 endres og at teateret m\u00e5 drives som stiftelse eller aksjeselskap og dermed blir et juridisk rettssubjekt. Da kan det f\u00e5 status som regionteater med utsikter til fem-seks millioner mer i st\u00f8tte. Tiden vil vise om fylkeskommunen retter opp skjevhetene med st\u00f8rre bevilgninger slik at regionteaterdr\u00f8mmen blir virkelig. En ting er i alle fall sikkert: Giske vil ikke t\u00f8mme millionene over den gamle regningsbunken.", "3. april skal kontrollkomiteen i Nord-Tr\u00f8ndelag fylkeskommune ha h\u00f8ring i saken. H\u00f8ringen blir delvis lukket p\u00e5 grunn av personvernet til de involverte. I tillegg til en grisete kamp om hvem som har v\u00e6rt slem med hvem, vil den interessante striden st\u00e5 om f\u00f8lgende: Har fylkesledelsen ignorert minustallene eller har de blitt forf\u00f8rt av en blendende visjon\u00e6r teatersjef? Begge konklusjonene er omtrent like skadelige for administrasjonen.", "STIAN WALLUM 98283751", "stian.wallum@adresseavisen.no\u00bf"]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "8d8bab5494e9c9642cc161b859d8f6c4a1b02082b8ab946d85aa69900869b4af"}, {"field": "createtime", "value": "2014-05-04T12:13:22.238Z"}, {"field": "description", "value": "Weidemann-musikalen \u00abKj\u00e6rligheten er bl\u00e5\u00bb kostet to millioner mer enn budsjettert. Gjentatte advarsler om \u00f8konomisk rot og personkonflikt ble ignorert av Nord-Tr\u00f8ndelag fylke. Verken teatersjefen eller fylkeskommunen hadde styring p\u00e5 \u00f8konomien i Nord-Tr\u00f8ndelag Teater. Blant de ansatte var det fullt oppr\u00f8r. Dette er eventyret om Espen Askeladd som kapp\u00e5t med trollet \u2013 og sprakk."}, {"field": "dominantimage", "value": "http://www.adressa.no/incoming/article1304978.ece5/ALTERNATES/w980-default/Dok%20kult%20Sachthansnatten4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f8f43082e3ef31eb194916ce04ca66c61fbdaf2f.jpg?5995e90a"}, {"field": "dominantthumbnaildimensions", "value": "300x169"}, {"field": "heading", "value": "Teatereventyret som endte i tragedie -adressa.no"}, {"field": "id", "value": "f8f43082e3ef31eb194916ce04ca66c61fbdaf2f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "arts-and-entertainment"}, {"field": "kw-concept", "value": ["fylkeskommune", "sentralt plassert kilde", "million", "\u00f8konomi", "fylkets hus", "teatersjef", "million kroner", "ansatte", "teater"]}, {"field": "kw-entity", "value": ["l\u00f8vetann", "rotmo", "sancthansnatten", "nord-tr\u00f8ndelag teater", "fylkets", "tr\u00f8ndelag teater otto homlung", "utskjelling", "weidemann", "parkteateret", "olavshallen", "ibsen", "kval\u00f8 og d\u00f8ving", "tine", "nina wester og tatjana zaitzow", "caf\u00e9 isogaisa", "kj\u00e6rligheten", "norveg", "per sund", "norges", "havet", "bl\u00e5fjell 2", "tr\u00f8nder-avisa", "anderz d\u00f8ving", "barnefangartreet", "r\u00f8dhette", "adresseavisen", "ibsen\u00e5ret", "fagforbundet", "teater"]}, {"field": "kw-location", "value": ["oslo", "stiklestad", "martin", "r\u00f8rvik", "r\u00f8ros", "trondheim", "steinkjer", "lillehammer"]}, {"field": "kw-pageclass", "value": "article"}, {"field": "kw-person", "value": ["tore b. gran\u00e5s", "ragnhild kval\u00f8", "espen askeladd", "atle fredagsvik", "nina wester", "paul ottar haga", "vera rostin wexelsen", "tatjana zaitzow", "trond giske", "ann irene myhr"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1304978.ece5/ALTERNATES/w980-default/Dok%20kult%20Sachthansnatten4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Teatereventyret som endte i tragedie"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1301776.ece"}, {"field": "pageclass", "value": ["article"]}, {"field": "publishtime", "value": "2009-03-31T09:03:47.000Z"}, {"field": "recs-articleid", "value": "1409334"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2009-03-31T09:03:47.000Z"}, {"field": "recs-rawtitle", "value": "Teatereventyret som endte i tragedie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Weidemann-musikalen \u00abKj\u00e6rligheten er bl\u00e5\u00bb kostet to millioner mer enn budsjettert. Gjentatte advarsler om \u00f8konomisk rot og personkonflikt ble ignorert av Nord-Tr\u00f8ndelag fylke. Verken teatersjefen eller fylkeskommunen hadde styring p\u00e5 \u00f8konomien i Nord-Tr\u00f8ndelag Teater. Blant de ansatte var det fullt oppr\u00f8r. Dette er eventyret om Espen Askeladd som kapp\u00e5t med trollet \u2013 og sprakk."}, {"field": "thumbnail", "value": "http://content-thumbnail.cxpublic.com/content/thumbnail200x150/f8f43082e3ef31eb194916ce04ca66c61fbdaf2f.jpg?5995e90a"}, {"field": "thumbnailfullheightdimensions", "value": "200x3767"}, {"field": "timestamp", "value": "2017-08-17T19:05:46.000Z"}, {"field": "title", "value": "Teatereventyret som endte i tragedie"}, {"field": "url", "value": "http://www.adressa.no/nyheter/dokument/article1301776.ece"}, {"field": "urlhash", "value": "f8f43082e3ef31eb194916ce04ca66c61fbdaf2f"}], "score": 0.40231165, "siteId": "9222270286501375973", "id": "f8f43082e3ef31eb194916ce04ca66c61fbdaf2f"}

