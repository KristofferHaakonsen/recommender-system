{"fields": [{"field": "modifiedtime", "type": "time", "value": "2012-04-11T13:14:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["harry rishaug seniorr\u00e5dgiver norsk kulturskoler\u00e5d", "tidligere rektor musikkonservatoriet"]}, {"field": "body", "value": ["Saken oppdateres.", "Teknologihovedstaden Trondheim preges sterkt av et utdannings- og forskningsmilj\u00f8 som de siste \u00e5r blant annet har skapt hundrevis av bedrifter med tusenvis av ansatte og en \u00e5rlig omsetning n\u00e6r 8 milliarder. NTNUs rektor, Torbj\u00f8rn Digernes, har i kronikker og intervju i Adresseavisen beskrevet NTNU av 2010 \u2013 en smeltedigel av nyskaping, entrepren\u00f8rskap, forskning og utviklingsinnsats. En p\u00e5 alle m\u00e5ter imponerende institusjon!", "Mange har nok merket seg at rektor Digernes i markeringen av jubileet har satt fokus p\u00e5 den merverdi som er tilf\u00f8rt universitetet etter at Kunstakademiet og Musikkonservatoriet kom inn i varmen i 1996. Rektor har \u00e5penbart et bankende hjerte for jazzlinja, Trondheimsolistene og festivalene, alle med r\u00f8tter inn i utdanningsinstitusjonen NTNU. Det er gledelig at nettopp NTNUs rektor ser og promoterer en institusjon der teknologi- og humaniora, kunst og kultur oppleves som gjensidig berikende og bidrar til et helhetlig og attraktivt studie- og forskningsmilj\u00f8. Han har ogs\u00e5 opplevd den begeistring musikere og ensembler fra Trondheim m\u00f8ter n\u00e5r de st\u00e5r overfor et kravstort internasjonalt publikum. For Trondheimsolistene har dette v\u00e6rt situasjonen, ikke minst etter at den verdenskjente fiolinisten Anne Sophie Mutter \u00f8nsket ensemblet med p\u00e5 en turn\u00e9 for et ti\u00e5r siden. Mange turneer og plateinnspillinger senere, ogs\u00e5 med Mutter, er Trondheimsolistene blitt en tr\u00f8ndersk merkevare p\u00e5 arenaen for klassisk musikk. Ikke ulikt Rosenborg p\u00e5 en ganske annen arena!", "Dette fortjener lokal anerkjennelse og st\u00f8tte. Adresseavisen og journalist Ole Einar Andersen skal ha ros for \u00e5 ha sett Trondheimsolistenes potensial, og i alle \u00e5r applaudert orkestrets suksess med entusiasme. For \u00f8vrig parallelt til avisen og Trygve Lundemos rolle i engasjementet for Trondheims jazzmilj\u00f8, og is\u00e6r jazzlinjas betydning. I mine \u00e5r som rektor ved Musikkonservatoriet opplevde jeg den spesielle dynamikken i jazzutdanningen, som hadde startet opp \u00e5ret f\u00f8r jeg begynte i 1983. Mye av det samme fant jeg i samtaler med Bjarne Fiskum om hvordan hans id\u00e9 om Trondheimsolistene kunne realiseres p\u00e5 en best mulig m\u00e5te. I perioden som styreleder i Norsk jazzforbund og senere for Trondheimsolistene, fikk jeg ogs\u00e5 sett jazzmilj\u00f8et i Trondheim utenfra og Trondheim-solistene innenfra. Dette \u00f8kte min forst\u00e5else b\u00e5de av innsatsen som l\u00e5 bak, og hvor viktig slike \u00abfyrt\u00e5rn\u00bb var for selvbildet til akt\u00f8rene i Trondheims musikkliv. I tillegg til dette var jeg etter mange \u00e5rs befatning med grunnoppl\u00e6ringen i musikk klar over at disse resultatene ikke oppsto i et vakuum, men bare kunne skje p\u00e5 grunn av en stadig mer kontinuerlig og forbedret oppl\u00e6ring i landets musikkskoler, videreg\u00e5ende skoler og folkeh\u00f8gskoler med musikk.", "Til forskjell fra situasjonen p\u00e5 70-tallet, kunne n\u00e5 langt flere ut\u00f8vere oppleve en sammenhengende og kvalitativt god oppl\u00e6ring fra unge barne\u00e5r til de gikk ut av en h\u00f8gre musikk-utdanningssituasjon 15 \u2013 20 \u00e5r senere. En spesiell variant, og et kjent lokalt eksempel p\u00e5 et slikt undervisningssystem er \u00abstrykerpyramiden\u00bb i Trondheim. Allerede ved opprettingen av Trondheim kommunale musikkskole i 1973 var ett av siktem\u00e5lene \u00e5 styrke rekrutteringen p\u00e5 strykeinstrumenter i byen. Dette ble mer enn fulgt opp av musikkskolens rektor, K\u00e5re Opdal. Ikke bare sto han bak \u00abminifiolinopplegget\u00bb, det ytterst vellykket metodeopplegg utarbeidet i forbindelse med Samordnet musikkfors\u00f8k i Trondheim (1974-81). I 1986 startet han \u00abL\u00f8rdagssskolen\u00bb der de mest motiverte og talentfulle elevene, mange av dem strykere, fikk mulighet for en faglig fordypning tilsvarende det en kunne finne i andreland. Minifiolin, gjennom \u00e5rene supplert med minibratsj og minicello, er den dag i dag et meget popul\u00e6rt undervisningstilbud i det som n\u00e5 heter Trondheim kulturskole. Om lag 500 elever g\u00e5r p\u00e5 strykeinstrumenter, et tall som imponerer langt utenfor Norges grenser. Kulturskolens n\u00e5v\u00e6rende rektor, Vidar Hjem\u00e5s, har i tillegg til \u00e5 ha en sentral rolle fra starten i 1973, ivaretatt kontinuitet og sikret kvaliteten p\u00e5 strykeroppl\u00e6ringen i skolen sammen med en kjerne avsv\u00e6rt dyktige l\u00e6rere. L\u00f8rdagsskolen er blitt en modell for tilsvarende tilbud i kulturskoler omkring i landet, i f\u00f8rste omgang i storkommunene.", "I Trondheim er det gjennom disse snart 40 \u00e5r skapt en \u00abstrykerpyramide\u00bb der kulturskolen st\u00e5r sentralt med sitt bredde-tilbud. Fra dette rekrutteres mange til skole- og amat\u00f8r-orkestrene. L\u00f8rdagsskolen, p\u00e5 den annen side, forutsetter en opptakspr\u00f8ve, og kan for noen av elevene v\u00e6re plattform for en profesjonell yrkesvei. Kulturskolen suppleres av musikk-linjene i de videreg\u00e5ende skolene og av \u00abUnge musikere\u00bb i regi av NTNUs Institutt for musikk \u2013 et nasjonalt talentprogram koordinert av Norges musikkh\u00f8gskole i Oslo. P\u00e5 toppen av pyramiden finner en Trondheimsolistene. En sammenhengende suksesshistorie, fra bunn til topp! Men en suksess varer sjelden evig. Ofte er den br\u00e5tt og uventet over uten at noen helt har forst\u00e5tt hvorfor. Dette er en av \u00e5rsakene til at en de senere \u00e5r er blitt opptatt av \u00e5 studere suksesskriterier; hvorfor noe lykkes, og hva en kan gj\u00f8re for \u00e5 videref\u00f8re suksesser.", "N\u00e5r Arve Tellefsen, Kristian Fossheim og undertegnede for et par \u00e5r siden la fram ideen om et forskningsprosjekt \u2013 \u00abFra minifiolinist til Trondheim-solist\u00bb \u2013 var det nettopp for \u00e5 kartlegge og evaluere Trondheimsolistenes suksess. P\u00e5 vegne av forslagsstillerne vil jeg derfor i jubileets \u00e5nd framheve NTNUS ledelse som n\u00e5 har bidratt med st\u00f8tte til et forprosjekt, noe ogs\u00e5 Trondheim kommune har gjort. Torild Oddane fra Institutt for industriell \u00f8konomi og teknologiledelse \u2013 med sin doktorgrad p\u00e5 ledelse, men ogs\u00e5 med profesjonell musikerbakgrunn \u2013 har i samarbeid med instituttets leder Morten Levin utarbeidet en omfattende prosjekts\u00f8knad, og er allerede i gang med forprosjektet. Forh\u00e5pentligvis kan ogs\u00e5 hovedprosjektet realiseres, som et bidrag til at denne suksess-historien fra Trondheim tas vare p\u00e5 og videreutvikles.", "harry.rishaug@kulturskoleradet.no"]}, {"field": "category0", "value": "meninger"}, {"field": "contenthash", "value": "85ee2a35224a39ae2a97bdb558700b86db536dda86877781d7814a5e92066a1d"}, {"field": "createtime", "value": "2017-05-01T22:48:23.000Z"}, {"field": "description", "value": "NTNU har feiret sitt hundre\u00e5rsjubileum med festivitas og stor oppmerksomhet utad."}, {"field": "dominantimage", "value": "http://www.adressa.no/incoming/article1368987.ece5/ALTERNATES/w980-default/kronikknett%20300910"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/06e6ce6f529301788c56fdeb43ec25a2be279c43.jpg?59727be2"}, {"field": "dominantthumbnaildimensions", "value": "300x169"}, {"field": "heading", "value": "Musikkbyen Trondheim \u2013 et mirakel? -adressa.no"}, {"field": "id", "value": "06e6ce6f529301788c56fdeb43ec25a2be279c43"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": ["education", "arts-and-entertainment"]}, {"field": "kw-concept", "value": ["rektor", "suksess", "skole", "videreg\u00e5ende skoler", "musikk", "forprosjekt", "senere"]}, {"field": "kw-entity", "value": ["unge", "norges", "kunstakademiet og musikkonservatoriet", "institutt", "norsk", "samordnet", "musikkonservatoriet", "oddane", "u. det", "l\u00f8rdagssskolen", "adresseavisen", "trondheimsolistene", "rosenborg"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["anne sophie mutter", "torbj\u00f8rn digernes", "kristian fossheim", "bjarne fiskum", "trygve lundemos", "k\u00e5re opdal", "morten levin", "arve tellefsen", "vidar hjem\u00e5s", "ole einar andersen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1368987.ece5/ALTERNATES/w980-default/kronikknett%20300910"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Musikkbyen Trondheim &ndash; et mirakel?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1535334.ece"}, {"field": "pageclass", "value": ["article"]}, {"field": "publishtime", "value": "2010-09-30T07:42:43.000Z"}, {"field": "recs-articleid", "value": "1131567"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-09-30T07:42:43.000Z"}, {"field": "recs-rawtitle", "value": "Musikkbyen Trondheim &ndash; et mirakel? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "NTNU har feiret sitt hundre\u00e5rsjubileum med festivitas og stor oppmerksomhet utad."}, {"field": "thumbnail", "value": "http://content-thumbnail.cxpublic.com/content/thumbnail200x150/06e6ce6f529301788c56fdeb43ec25a2be279c43.jpg?59727be2"}, {"field": "thumbnailfullheightdimensions", "value": "200x1493"}, {"field": "timestamp", "value": "2017-07-21T22:10:42.000Z"}, {"field": "title", "value": "Musikkbyen Trondheim &ndash; et mirakel?"}, {"field": "url", "value": "http://www.adressa.no/meninger/article1535334.ece"}, {"field": "urlhash", "value": "06e6ce6f529301788c56fdeb43ec25a2be279c43"}], "score": 0.7642717, "siteId": "9222270286501375973", "id": "06e6ce6f529301788c56fdeb43ec25a2be279c43"}

