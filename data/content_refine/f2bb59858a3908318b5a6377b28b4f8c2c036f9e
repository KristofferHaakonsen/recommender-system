{"fields": [{"field": "modifiedtime", "type": "time", "value": "2014-03-05T13:44:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["eirin berg", "hovedtillitsvalgt utdanningsforbundet i trondheim"]}, {"field": "body", "value": ["Saken oppdateres.", "At det fokuseres p\u00e5 skole er bra, og ingen kan vel si seg uenig i at vi vil ha en best mulig skole. Men begrepet kvalitet har liten verdi, dersom det ikke konkretiseres. Noen snakker om at l\u00e6rere med mastergrad er viktigst. Andre mener det handler om resultat p\u00e5 nasjonale pr\u00f8ver, mens arbeidsgiver mener at \u00e5 innf\u00f8re mer kontroll av arbeidstiden til l\u00e6rerne, vil \u00abbidra til kvalitet i oppl\u00e6ringstilbudet\u00bb. En ting er sikkert, vi er i alle fall ikke enige i hva som ligger i begrepet og hvordan det oppn\u00e5s.", "I valgkampen ble vi introdusert for et nytt begrep som skulle gj\u00f8re skolen bedre, nemlig \u00abl\u00e6rerl\u00f8ftet\u00bb. L\u00f8sningen var mastergrad til alle l\u00e6rere. I denne stund er det brudd i forhandlingene om l\u00e6rernes arbeidstid. Arbeidsgiver KS mener l\u00f8sningen ligger i \u00e5 forlenge l\u00e6rernes arbeids\u00e5r og fjerne skille mellom arbeidsplanfestet tid og selvstendig tid til for- og etterarbeid. Undres over at politiet stadig f\u00e5r kritikk for ikke \u00e5 v\u00e6re p\u00e5 jobb n\u00e5r behovet er st\u00f8rst, mens samme arbeidsgiver mener at l\u00e6rerne b\u00f8r ha kortere arbeidsdager n\u00e5r elevene er p\u00e5 skolen og heller jobbe mer n\u00e5r elevene har fri. De sier l\u00e6rerne da blir mer tilgjengelige for elevene. Hvor er logikken i at jeg er tilgjengelig n\u00e5r elevene ikke er det?", "Selv er jeg veldig glad for at s\u00e5 mange, i tillegg til oss l\u00e6rere, er opptatt av skole. Skulle bare \u00f8nske at noen lyttet til de som forskning viser er viktigst for en god skole, nemlig l\u00e6rerne. For meg handler det om \u00e5 gi barna v\u00e5re best mulig l\u00e6ring og utvikling.", "Mitt samfunnsoppdrag er blant annet \u00e5 \u00abm\u00f8te elevane og l\u00e6rlingane med tillit, respekt og krav og gi dei utfordringar som fremjar danning og l\u00e6relyst\u00bb (oppl\u00e6ringsloven \u00a7 1-1). For \u00e5 kunne gj\u00f8re dette, er det en selvf\u00f8lge at man hele tiden reflekterer, diskuterer, deler erfaringer og holder seg faglig oppdatert. H\u00f8y faglighet og etisk bevissthet er selve kjernen i l\u00e6rerprofesjonens integritet. Hvorfor f\u00f8ler jeg da at vi stadig vekk blir m\u00f8tt med mistillit og er n\u00f8dt til \u00e5 forsvare denne integriteten? Det virker som at alle er eksperter p\u00e5 skole og vet hva som er best. Hvem er det som eier begrepet og best kan si noe om hva som er kvalitet i skolen?", "For meg handler det om \u00e5 lage gode, inspirerende undervisningsopplegg som fanger elevene og som gir l\u00e6ring for alle. Kjerneoppgaven til en l\u00e6rer er \u00e5 lage god, variert og tilrettelagt undervisning. For \u00e5 f\u00e5 til det trenger jeg tid til forberedelse. Jeg skal drive tilpasset undervisning. Jeg m\u00e5 kjenne hver og en og vite akkurat hvor de st\u00e5r og hva de trenger. Hver time skal ha et opplegg som gj\u00f8r at alle kan strekke seg, men som ikke er for vanskelig slik at de ikke mestrer. Elevene skal i tillegg til god undervisning ha st\u00f8tte, oppmuntring, veiledning og underveisvurdering p\u00e5 alt arbeid.", "For meg er dette kvalitet. Skal vi heve den, m\u00e5 l\u00e6rerne ha nok tid. N\u00e5r arbeidsgiver (KS) snakker om \u00e5 fjerne skille mellom arbeidsplanfestet tid og ubunden tid (tid til eget for- og etterarbeid) og samtidig flytte 5-6 arbeidstimer i uka til uker hvor elevene ikke er p\u00e5 skolen, vil jeg ikke f\u00e5 tid til \u00e5 gj\u00f8re nettopp dette arbeidet. Vi kan ikke planlegge alle undervisningstimene i forkant av skole\u00e5ret. Vi kan ikke drive veiledning, retting og underveisvurdering n\u00e5r elevene ikke er tilstede. Skremmende er det ogs\u00e5 at KS mener at eldre, erfarne arbeidstakere kan undervise mer da de bruker mindre tid p\u00e5 dette arbeidet.", "Det er slike uttalelser som gj\u00f8r at jeg har liten tiltro til arbeidsgiver og deres forst\u00e5else av hva det er vi driver med. P\u00e5 tide \u00e5 kalle en spade for en spade. Dette er sparetiltak fra arbeidsgiver og vil g\u00e5 p\u00e5 bekostning av kvaliteten i norsk skole . Da blir det for dumt at politikerne som sitter med hovedansvaret sier de vil satse p\u00e5 skolen og \u00f8nsker \u00e5 gj\u00f8re den bedre.", "Jeg deler ikke synet til politikerne om at norsk skole er d\u00e5rlig og at det er tilfeldig om du f\u00e5r en god l\u00e6rer eller ikke. Tvert om mener jeg norsk skole er veldig god. Vi legger ikke opp til konkurranse med vinnere og tapere, men er opptatt av at alle f\u00e5r lik mulighet til l\u00e6ring og utvikling ut fra eget st\u00e5sted. Vi har en enhetsskole som ivaretar alle og vi har flinke profesjonsut\u00f8vere som er bevisst sitt samfunnsmandat. Se bare p\u00e5 hvor mange det er i Norge som tar h\u00f8yere utdanning. Her ligger vi i toppen. Vi har lyktes i \u00e5 \u00abfremja l\u00e6relyst\u00bb. At vi ligger p\u00e5 gjennomsnittet i 15 \u00e5rs alderen er kanskje ikke s\u00e5 farlig.", "For at jeg skal kunne fortsette \u00e5 drive god undervisning, er det en selvf\u00f8lge at jeg holder meg faglig oppdatert og stadig utvikler meg, b\u00e5de p\u00e5 fagstoff og metoder. Derfor er jeg glad for at det n\u00e5 legges til rette for muligheten til \u00e5 ta etter- og videreutdanning. Dette er jeg enig i vil bidra til \u00e5 heve kvaliteten, men jeg synes det blir for enkelt \u00e5 si at bare l\u00e6rerne tar mastergrad, s\u00e5 blir alt s\u00e5 mye bedre. En l\u00e6rer underviser i flere fag og det sier seg selv at man kan ikke ha master i dem alle.", "Jeg trenger et profesjonelt handlingsrom for \u00e5 gj\u00f8re en god jobb. M\u00e5let er at alle undervisningstimene gjennom hele \u00e5ret skal v\u00e6re gode. Jeg m\u00e5 ha tid til \u00e5 forberede meg. Skolen skal ha l\u00e6rere som ser hver enkel elev, har tid til \u00e5 gi gode tilbakemeldinger og fremovermeldinger, som oppmuntrer og veileder, som har omsorg og tid og som vet akkurat hva ditt barn trenger for \u00e5 f\u00f8le mestring, oppleve l\u00e6ring og utvikling og bli et dannet menneske. Det er kvalitet i skolen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "e28dd0fe49ee46761de653686739ec11881c253a26fff70d71e42231cd2cf0f8"}, {"field": "createtime", "value": "2017-04-30T10:04:33.000Z"}, {"field": "description", "value": "I det siste \u00e5ret har jeg stadig h\u00f8rt politikere og andre snakke om hvor viktig skolen er, og at kvaliteten m\u00e5 heves."}, {"field": "dominantimage", "value": "http://www.adressa.no/meninger/kronikker/article9265425.ece/ALTERNATES/w980-default/L%C3%A6rer%20og%20elevforhold%2008%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f2bb59858a3908318b5a6377b28b4f8c2c036f9e.jpg?59934903"}, {"field": "dominantthumbnaildimensions", "value": "300x169"}, {"field": "heading", "value": "Kvalitet i skolen -hvem eier begrepet? -adressa.no"}, {"field": "id", "value": "f2bb59858a3908318b5a6377b28b4f8c2c036f9e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["l\u00e6rer", "norsk skole", "eier begrepet", "skole", "elev"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9265425.ece/ALTERNATES/w980-default/L%C3%A6rer%20og%20elevforhold%2008%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvalitet i skolen -hvem eier begrepet?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9265427.ece"}, {"field": "pageclass", "value": ["article"]}, {"field": "publishtime", "value": "2014-03-06T04:00:00.000Z"}, {"field": "recs-articleid", "value": "9265427"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-03-06T04:00:00.000Z"}, {"field": "recs-rawtitle", "value": "Kvalitet i skolen -hvem eier begrepet? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I det siste \u00e5ret har jeg stadig h\u00f8rt politikere og andre snakke om hvor viktig skolen er, og at kvaliteten m\u00e5 heves."}, {"field": "thumbnail", "value": "http://content-thumbnail.cxpublic.com/content/thumbnail200x150/f2bb59858a3908318b5a6377b28b4f8c2c036f9e.jpg?59934903"}, {"field": "thumbnailfullheightdimensions", "value": "200x1317"}, {"field": "timestamp", "value": "2017-08-15T19:18:27.000Z"}, {"field": "title", "value": "Kvalitet i skolen -hvem eier begrepet?"}, {"field": "url", "value": "http://www.adressa.no/meninger/kronikker/article9265427.ece"}, {"field": "urlhash", "value": "f2bb59858a3908318b5a6377b28b4f8c2c036f9e"}], "score": 0.8020996, "siteId": "9222270286501375973", "id": "f2bb59858a3908318b5a6377b28b4f8c2c036f9e"}

