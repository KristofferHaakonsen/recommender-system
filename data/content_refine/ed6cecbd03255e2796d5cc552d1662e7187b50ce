{"fields": [{"field": "modifiedtime", "type": "time", "value": "2014-08-01T13:37:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["audun h. m. hagen", "mats paulsen"]}, {"field": "body", "value": ["Saken oppdateres.", "Folk & Fe", "Nedre Bakklandet 6", "\u00c5pent: tir-fre kl. 16-22, l\u00f8r \u2013 s\u00f8n kl. 13-22.30, man stengt.", "Etter politisk klabb og babb rundt skjenkebevillinger p\u00e5 Bakklandet, har det endelig livnet til i bygget som tidligere huset utestedet Kaktus.", "En aldri s\u00e5 liten bistro ved navn Folk & Fe har \u00e5pnet i det stille, likevel er det nesten fullt i det intime lokalet som teller seks bord og med meny p\u00e5 tavle. Vi har reservert og anvises plass av servit\u00f8ren, som raskt tr\u00e5ler gjennom dagens tilbud. Her legges stor vekt p\u00e5 r\u00e5varens opprinnelse og de skal ikke komme langveis fra. Sn\u00e5sa, Tynset og Inder\u00f8y nevnes av en stadig mer entusiastisk servit\u00f8r som formelig dirrer av glede n\u00e5r vi ytrer \u00f8nske om \u00abVeldig Sulten\u00bb, en smaksmeny p\u00e5 sju retter til 750 kroner.", "\u2013 Det er slikt jeg elsker, gliser han og glitrer om mulig enda mer n\u00e5r vi lar ham sette drikke til maten.", "\u2013 En sjuretter til en slik pris gir store forventninger, sier anmelderkollega Mats mens vi venter p\u00e5 rekken av retter, som ogs\u00e5 lar seg kj\u00f8pe enkeltvis til temmelig sympatiske priser mellom 100 og 200 kroner.", "F\u00f8rst kommer to \u00e5rs modnet skinke av gris fra Tynset, sammen med speket urfe fra Sn\u00e5sa, enkel potetsalat, flatbr\u00f8d fra R\u00f8ros og \u00f8let Kvitweiss fra Inder\u00f8y G\u00e5rdsbryggeri.", "Skinka smelter p\u00e5 tunga, er fet, ikke for salt, og sv\u00e6rt fyldig. Den skaper rett og slett begeistring.", "\u2013 Fantastisk at det lages slik skinke i Norge, str\u00e5ler Mats. Storfekj\u00f8ttet er m\u00f8rkere i farge, dypere i smak, ogs\u00e5 det en nytelse. Potetsalaten med gressl\u00f8k og sennep stiller seg anonymt p\u00e5 siden i dette selskapet og roper etter mer salt.", "Deretter klippfisk spredd utover ei panne, dekket av et tynt sl\u00f8r jordskokkpure. I munnen en virkelig overraskelse. Pureen er laget av syltet jordskokk, er ekstremt s\u00f8t og syrlig, nesten som eplemos, og jeg synes den harmonerer perfekt med den salte klippfisken som har en t\u00f8tsj av r\u00f8yksmak etter en runde p\u00e5 grillen. En suveren f\u00f8rste munnfull, etter hvert som retten fort\u00e6res blir det i overkant syrlig.", "\u2013 En spennende, ren og god rett, med litt bedre balanse er dette virkelig bra, sier Mats.", "\u2013 Eventuelt bare som en mye mindre rett, foresl\u00e5r jeg.", "For det blir tidlig klart at sjuretteren inneholder nok kalorier til \u00e5 rulle hjem. Det saftige, hjemmebakte br\u00f8det, kombinert med R\u00f8rossm\u00f8r, hjelper ikke.", "\u2013 Men s\u00e5 lenge det er s\u00e5 godt, g\u00e5r det bra, oppmuntrer Mats.", "Snart lander hjemmelagde p\u00f8lser med fritert purrel\u00f8k, sennep, gressl\u00f8k og karamellisert l\u00f8k p\u00e5 ei panne. P\u00f8lsene er laget p\u00e5 stedet, av svinenakke, smaksatt med salvie og ramsl\u00f8k, og er allerede nevnt flere ganger av den meget tilstedev\u00e6rende servit\u00f8ren.", "Konsistensen er myk og saftig, fritert purre gir n\u00f8dvendig variasjon i konsistensen, og salvie og ramsl\u00f8k sl\u00e5r ikke feil. Jeg er imponert, mens Mats er noe mer tilbakeholden.", "\u2013 De er veldig smakfulle og gode, men kanskje ikke helt der servit\u00f8ren lovet de skulle v\u00e6re.", "Derimot er vi sv\u00e6rt enige i servit\u00f8rens vinvalg, den hvite rieslingvinen Schieferterassen fra Mosel, fint priset og som et skudd til p\u00f8lsene (kr 229,90 for flaske p\u00e5 polet, kr 540,- her).", "Neste rett er fiskegryte med bl\u00e5skjell og skrei i en konsentrert og kremet skjellkraft. Vi m\u00e5 lete lenge etter de f\u00e5 skjellene i bunnen, som ikke l\u00f8fter retten, men det spiller mindre rolle n\u00e5r skreien flaker helt perfekt, og suppa er s\u00e5 dyp og rik p\u00e5 smak at den fremst\u00e5r som en saus. Bakt, s\u00f8tlig pastinakk harmoniserer godt med skreien.", "\u2013 Virkelig fortreffelig, beste rett hittil, sier Mats. Jeg er enig, selv om de litt harde potetbitene virker malplassert \u2013 og dette er nok en rett med gressl\u00f8k.", "Magesekken f\u00e5r virkelig kj\u00f8rt seg, n\u00e5 kommer hovedretten: Oksekjake bakt i 15 timer, f\u00f8r en svipp innom grillen for \u00e5 gi stekeflate.", "Kj\u00f8ttet er s\u00e5 m\u00f8rt det kan bli, sv\u00e6rt smakfullt og saftig, samtidig med grillsmak. Potetmosen er spekket med sm\u00f8r, mektig og selvf\u00f8lgelig god, sammen med revet pepperrot og bakte beter med rik jordsmak.", "\u2013 Godt komponert, godt gjennomf\u00f8rt, sier Mats. Igjen en forholdsvis enkel, men smart rett, som harmonerer fint med r\u00f8dvinen Tenuta Cantagallo Chianti Montalbano (kr. 144,50 p\u00e5 polet, kr 97,- per glass her).", "Det obligatoriske osteinnslaget f\u00e5r absolutt godkjent \u2013 bl\u00e5muggosten Kraftkar fra Tingvoll har med grunn blitt et popul\u00e6rt innslag p\u00e5 byens restauranter, og en manchego-lignende sak fra samme sted som slett ikke gj\u00f8r seg bort.", "F\u00f8rst p\u00e5 ankeretappen butter det litt p\u00e5 Folk & Fe. Min \u00aboppned-ostekake\u00bb er frisk og syrlig, artig presentert med spr\u00f8 smuler p\u00e5 toppen, mens Mats f\u00e5r en sjokoladekake-bit med bl\u00e5b\u00e6rsaus som ikke klarer \u00e5 utmerke seg med verken smak og konsistens.", "\u2013 Ikke spesielt minnerikt, det virker litt kastet sammen kun for \u00e5 avslutte med noe s\u00f8tt, sier Mats.", "Like fullt, vi har blitt sv\u00e6rt godt tatt vare p\u00e5, noe vi ogs\u00e5 merket oss at nabobordene ble. B\u00e5de kokken og de to servit\u00f8rene har frekventert lokalet jevnlig for \u00e5 presentere retter og drikke, entusiasmen og selvtilliten er stor, og de klarer \u00e5 innfri. Selv om vi forventer mer \u00abfeinschmeckeri\u00bb i en sjuretter til 750 kroner. Det ble ogs\u00e5 litt for mye mat, og litt for mye gressl\u00f8k, i et slikt maratonl\u00f8p. Litt mer spissing av rettene i den store smaksmenyen, s\u00e5 sitter det. Vi returnerer uansett snarlig for en tre-retter, kjapp l\u00f8nsj eller enkel middag i bistro-stil.", "Mat og drikke:", "Enkle, smarte og tidvis originale retter med kortreist mat, \u00e5rv\u00e5ken kokk og fine vinvalg.", "Service:", "Kunnskapsrikt, entusiastisk, tilstedev\u00e6rende og i nesten overkant jovialt.", "Milj\u00f8:", "Tett og intimt, rene, lyse vegger, rett og slett helt greit.", "Pris:", "Rimelige enkeltretter, spesielt l\u00f8nsjmenyen i helgene, fine vinpriser \u2013 men vi forventer enda mer valuta for sjuretteren."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "53e90d54014ccc09a55992db54a6bdbf3308a199272419e86941daf526ba3442"}, {"field": "createtime", "value": "2014-07-25T11:48:02.059Z"}, {"field": "description", "value": "Bistroer med kortreiste, \u00f8kologiske r\u00e5varer er i vinden, og nystartede Folk & Fe overbeviser med noen knakende gode retter."}, {"field": "dominantimage", "value": "http://www.adressa.no/incoming/article9865952.ece/ALTERNATES/w980-default/folk-og-fe.gif"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ed6cecbd03255e2796d5cc552d1662e7187b50ce.jpg?59690c3d"}, {"field": "dominantthumbnaildimensions", "value": "300x169"}, {"field": "heading", "value": ["Kortreist og godt p\u00e5 Bakklandet -adressa.no", "To \u00e5r p\u00e5 Tynset", "Store p\u00f8lseforventninger", "Snubler p\u00e5 m\u00e5lstreken"]}, {"field": "id", "value": "ed6cecbd03255e2796d5cc552d1662e7187b50ce"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["mat", "salt", "p\u00f8lser", "syrlig", "virkelig", "gressl\u00f8k", "enkel", "retter", "servit\u00f8r", "smak", "fine", "pris", "kortreist"]}, {"field": "kw-entity", "value": ["mats", "kaktus", "r\u00f8rossm\u00f8r", "kvitweiss", "veldig sulten", "inder\u00f8y g\u00e5rdsbryggeri", "tynset og inder\u00f8y", "kraftkar", "bakklandet 6", "schieferterassen", "mosel", "tenuta cantagallo chianti montalbano"]}, {"field": "kw-location", "value": ["r\u00f8ros", "sn\u00e5sa", "tingvoll", "norge", "tynset"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article9865952.ece/ALTERNATES/w980-default/folk-og-fe.gif"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kortreist og godt p\u00e5 Bakklandet"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article9866109.ece"}, {"field": "pageclass", "value": ["article"]}, {"field": "publishtime", "value": "2014-06-03T08:17:25.000Z"}, {"field": "recs-articleid", "value": "9866109"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-06-03T08:17:25.000Z"}, {"field": "recs-rawtitle", "value": "Kortreist og godt p\u00e5 Bakklandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Bistroer med kortreiste, \u00f8kologiske r\u00e5varer er i vinden, og nystartede Folk & Fe overbeviser med noen knakende gode retter."}, {"field": "thumbnail", "value": "http://content-thumbnail.cxpublic.com/content/thumbnail200x150/ed6cecbd03255e2796d5cc552d1662e7187b50ce.jpg?59690c3d"}, {"field": "thumbnailfullheightdimensions", "value": "200x1648"}, {"field": "timestamp", "value": "2017-07-14T18:23:57.000Z"}, {"field": "title", "value": "Kortreist og godt p\u00e5 Bakklandet"}, {"field": "url", "value": "http://www.adressa.no/pluss/kultur/article9866109.ece"}, {"field": "urlhash", "value": "ed6cecbd03255e2796d5cc552d1662e7187b50ce"}], "score": 0.5920373, "siteId": "9222270286501375973", "id": "ed6cecbd03255e2796d5cc552d1662e7187b50ce"}

