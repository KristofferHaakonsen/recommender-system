{"fields": [{"field": "modifiedtime", "type": "time", "value": "2012-04-18T06:47:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Dette er f\u00f8rste gang helikopter brukes i forbindelse med boligsalg i Midt-Norge.", "Ved hjelp av det h\u00e5ndstyrte helikopteret har Rune \u00d8verlie, megler i DnB Nor Eiendom, f\u00e5tt tatt oversiktsbilder av Cicilieveien 3C p\u00e5 Sverresborg. Det ville han ikke ha klart uten dette helikopteret.", "- Jeg har grublet litt p\u00e5 hvordan jeg skulle f\u00e5 fotografert denne boligen. Det er ingen punkt i n\u00e6rheten som ligger h\u00f8yere, forklarer \u00d8verlie.", "- Derfor var det som bestilt da vi ble spurt av Meglerassistenten om vi \u00f8nsket \u00e5 pr\u00f8ve ut denne metoden, sier han.", "Blir tidenes dyreste", "Den profilerte megleren er allerede helikopterfrelst.", "- Man f\u00e5r et helt annet inntrykk av boligen n\u00e5r man f\u00e5r bilder fra et slik perspektiv. For enkelte boliger er dette absolutt et pluss, sier \u00d8verlie.", "Den 480 kvadratmeter store eneboligen i Cicilieveien 3C p\u00e5 Sverresborg en av disse boligene. N\u00e5 h\u00e5per selgeren at oversiktsbildene skal gi boligen drahjelp n\u00e5r den neste uke legges ut for salg med saftige 9,8 millioner kroner i prisantydning.", "Tidligere er det aldri blitt gitt mer enn \u00e5tte millioner kroner for en eneebolig i Trondheim. I forrige m\u00e5ned ble en Bergheim-villa annonsert til 9,25 mill., men den er fortsatt usolgt.", "Sverresborg-villaen som n\u00e5 kommer for salg, er fra 1941, og ble bygd som enebolig for konsul og skogeier Ivar Huitfeldt. Den brukes i dag som tomannsbolig, men legges ut for salg som enebolig. Cilieveien 3C har tre nyoppussede kj\u00f8kken, fire nyoppussede bad, fire stuer og seks soverom.", "DnB-megler \u00d8verlie tror tilbud om helikopterfotografering vil bli standard hos trondheimsmeglere i l\u00f8pet av \u00e5ret. Det b\u00f8r ikke overraske. Ikke s\u00e5 rent f\u00e5 tilbud og metoder i bransjen er nemlig f\u00f8rst blitt tatt i bruk i Midt-Norge.", "Den trondheimsbaserte Notar-kjeden st\u00e5r n\u00e6r sagt i en s\u00e6rklasse p\u00e5 landsbasis, med sin vilje til \u00e5 g\u00e5 nye veier. Gr\u00fcnderne Asgeir S\u00e6ther og Morten K. Andersen var blant annet f\u00f8rst i landet til \u00e5 kj\u00f8re helsides annonser, f\u00f8rst med tv-reklame, og f\u00f8rst med egen boligavis.", "- Vi har v\u00e5get \u00e5 tenke annerledes, v\u00e6re banebrytende, P\u00e5 mange m\u00e5ter har vi satt en ny standard, sier Morten K. Andersen.", "F\u00f8rst i Norden", "Ogs\u00e5 Meglerhuset Nylander har v\u00e6rt i front p\u00e5 flere felt. I 1994, for eksempel, tok Nylander som den f\u00f8rste i Norden i bruk Internett i markedsf\u00f8ringen av boliger.", "Dessuten:", "\u00c5ret i forveien begynte Nylander som den f\u00f8rste i landet med tilstandsrapporter p\u00e5 boligene.", "- Vi innf\u00f8rte tilstandsrapport fordi vi trodde en ny lov skulle gi mye strengere krav til informasjon. Slik ble det ikke, men tilstandsrapporten har uansett styrket kundens sak, sier B\u00f8rre Voll, fagsjef i Nylander.", "- Hele markedet i Midt-Norge krever tilstandsrapport i dag, og alle meglere i Midt-Norge tilbyr det. Men i Bergen og Oslo, for eksempel, har de imidlertid fortsatt kun takst p\u00e5 boligen. Selv om bare en tilstandsrapport kan fortelle om hvilken forventet stand en bolig har, sier Voll.", "Pc til en halv mill.", "Et annet tradisjonsrikt meglerforetak i Trondheim, Sv. Menne, var sv\u00e6rt tidlig ute blant norske meglere med \u00e5 ta i bruk datateknologi. En pc ble kj\u00f8pt inn i 1977, og ved hjelp av et amerikansk program som ble tilpasset norske forhold koblet Menne kj\u00f8pere og boliger med denne pc-en.", "- Vi var ti-tolv ansatte som sto i k\u00f8 for \u00e5 bruke kontorets ny vidunder. Det var kjempestas. Og med denne computeren, som man gjerne sa den gang, kunne man jobbe langt mer effektivt enn hva man hadde kunnet gj\u00f8re med de manuelle kartotekkortene, forteller Anne Cathrine Menne i Estatemegleren Menne BTB. Hun synes \u00e5 erindre at pc-kj\u00f8pet var en voldsom investering.", "- Det er mulig jeg tar feil, men jeg innbiller meg at det var snakk om en halv million, sier hun."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "3c0d280ac4bd1db26f5a411e20b58ad9dd6a99fb8ddfe95e8da16c5c17c6fcb9"}, {"field": "createtime", "value": "2016-10-24T14:15:58.000Z"}, {"field": "description", "value": "Megleren brukte helikopter da denne rekorddyre villaen i Trondheim skulle fotograferes. N\u00e5 vurderer flere meglere i Midt-Norge \u00e5 f\u00f8lge etter."}, {"field": "dominantimage", "value": "http://www.adressa.no/incoming/article1203404.ece5/ALTERNATES/w980-default/Cicilieveien-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/79df77394fbe7dbe0ff899da5710a013d39b2b02.jpg?59669128"}, {"field": "dominantthumbnaildimensions", "value": "300x169"}, {"field": "heading", "value": "Rekordjakt med helikopter -adressa.no"}, {"field": "id", "value": "79df77394fbe7dbe0ff899da5710a013d39b2b02"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["bruk", "trondheim", "bolig", "megler", "helikopter", "millioner kroner"]}, {"field": "kw-entity", "value": ["menne", "notar", "meglerassistenten", "meglerhuset nylander", "internett", "cicilieveien 3c", "sverresborg", "asgeir s\u00e6ther og morten k. andersen", "bergen og oslo", "estatemegleren menne btb", "dnb nor eiendom"]}, {"field": "kw-location", "value": ["norden", "trondheim", "bergheim", "midt-norge"]}, {"field": "kw-pageclass", "value": "article"}, {"field": "kw-person", "value": ["asgeir s\u00e6ther", "rune \u00f8verlie", "b\u00f8rre voll", "morten k. andersen", "ivar huitfeldt", "anne cathrine menne"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1203404.ece5/ALTERNATES/w980-default/Cicilieveien-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rekordjakt med helikopter"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article866055.ece"}, {"field": "pageclass", "value": ["article"]}, {"field": "publishtime", "value": "2007-05-18T07:43:28.000Z"}, {"field": "recs-articleid", "value": "1832034"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-05-18T07:43:28.000Z"}, {"field": "recs-rawtitle", "value": "Rekordjakt med helikopter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Megleren brukte helikopter da denne rekorddyre villaen i Trondheim skulle fotograferes. N\u00e5 vurderer flere meglere i Midt-Norge \u00e5 f\u00f8lge etter."}, {"field": "thumbnail", "value": "http://content-thumbnail.cxpublic.com/content/thumbnail200x150/79df77394fbe7dbe0ff899da5710a013d39b2b02.jpg?59669128"}, {"field": "thumbnailfullheightdimensions", "value": "200x1613"}, {"field": "timestamp", "value": "2017-07-12T21:14:16.000Z"}, {"field": "title", "value": "Rekordjakt med helikopter"}, {"field": "url", "value": "http://www.adressa.no/forbruker/hjem/article866055.ece"}, {"field": "urlhash", "value": "79df77394fbe7dbe0ff899da5710a013d39b2b02"}], "score": 0.74600625, "siteId": "9222270286501375973", "id": "79df77394fbe7dbe0ff899da5710a013d39b2b02"}

