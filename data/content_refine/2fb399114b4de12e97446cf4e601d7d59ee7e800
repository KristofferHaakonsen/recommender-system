{"fields": [{"field": "modifiedtime", "type": "time", "value": "2012-08-23T08:53:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Kundelisten i RGJ Bil i Nardoveien er kjernen i den betente Sefo-saken i Trondheim som er under etterforskning. Adresseavisen avsl\u00f8rte tidligere denne uken at en toppleder i politiet er mistenkt for \u00e5 ha fors\u00f8kt \u00e5 p\u00e5virke flere etterforskere som jobbet med helerisaken mot bilforhandler Roar Groven Jensen.", "I g\u00e5r ble det kjent at kundelisten ut over polititoppen inneholdt mellom 10 og 15 politinavn. Alle skal n\u00e5 avh\u00f8res av Politiets s\u00e6rskilte etterforskningsorgan (Sefo), for \u00e5 f\u00e5 avklart om politifolkene kan ha f\u00e5tt urettmessig gode tilbud.", "- Saken er kjedelig. Jeg har mange politifolk som kunder, men \u00e5 p\u00e5st\u00e5 at de har kj\u00f8pt billig er tull og t\u00f8ys. Jeg kan ikke tro at noen har gjort det de er anklaget for, sier Groven Jensen.", "Siktet for heleri", "Mercedes Benz Norge AS anmeldte i januar bilforhandleren for \u00e5 v\u00e6re i besittelse av en avansert verkstedcomputer, som if\u00f8lge anmelderen er stj\u00e5let i Bordeaux. Computeren ble omtrent p\u00e5 samme tid meldt stj\u00e5let fra RGJ Bil. Roar Groven Jensen er i dag siktet for heleri, og blir i likhet med politifolkene etterforsket av Sefo.", "- Beskyldningene mot meg er ikke berettiget. Jeg har aldri drevet med fusk og fanteri, sier bilinnehaveren, som ble utsatt for en politirazzia i juni.", "- De gikk over verkstedet og privatboligen. Alt av papirer p\u00e5 kontoret tok de med seg, sier Groven Jensen, som senere har v\u00e6rt i to politiavh\u00f8r.", "- Hvem kan ha tatt Star Diagnose-maskinen?", "- Jeg har ikke peiling. En bil og noe verkt\u00f8y forsvant samtidig. En mann ble tatt for tyveriet. Bilen ble funnet, men verkstedcomputeren er borte. De hadde for \u00f8vrig ikke tatt med seg kablene til maskinen, sier han.", "En av p\u00e5standene i saken Sefo skal etterforske, er om lekkasjer fra politiet kan v\u00e6re \u00e5rsaken til at det sentrale beviset forsvant.", "- Saken er uforst\u00e5elig. Jeg kjenner meg ikke igjen. Ingen i politiet har gjort noe for \u00e5 bli involvert i dette. Jeg har heller ikke p\u00e5virket noen av politikundene mine, sier han.", "Roar Groven Jensen opplyser at han kj\u00f8pte verkstedcomputeren i en bilbutikk i Hamburg i Tyskland. Han mener den er lovlig importert.", "- Maskinen ble kj\u00f8pt fra en stor forhandler. Den l\u00e5 i emballasje og var ny. Jeg har kj\u00f8pt h\u00e5ndmaskiner gjennom denne forretningen tidligere. Jeg har kvittering, tollpapirer og skulle betale lisens p\u00e5 oppgradering av computeren, sier 31-\u00e5ringen.", "Bilforhandlerens forsvarer Marianne Kartum bestrider grunnlaget for anmeldelsen fra Mercedes Benz Norge AS. Hun mener bevisgrunnlaget er tynt.", "- Etter en telefonsamtale p\u00e5 engelsk med en mekaniker skal Mercedes Benz Norge ha notert et nummer, som if\u00f8lge anmelderen skal stamme fra en maskin som er stj\u00e5let i utlandet. Det er det hele. Politiet har blant annet ikke v\u00e6rt i Tyskland for \u00e5 etterforske saken, p\u00e5peker Kartum.", "Nabostrid", "RGJ Bil flyttet fra Tempe til Nardo for tre \u00e5r siden, og havnet i samme nabolag som Motor-Trade - byens autoriserte Mercedes forhandler. RGJ Bil profilerer seg ogs\u00e5 gjennom det tyske bilmerket. Innehaveren mener en langvarig nabostrid er bakgrunnen for anmeldelsen fra Mercedes Benz Norge, som eier 50 prosent i Motor-Trade.", "- Vi ble en brysom konkurrent. Vi ligger f\u00f8rst p\u00e5 veien og har tatt mange kunder. De vil ha oss vekk fra omr\u00e5det, hevder Roar Groven Jensen, som tidligere jobbet i Motor-Trade.", "N\u00e5 venter han p\u00e5 at etterforskningen skal bli ferdig. S\u00e5 lenge saken er under etterforskning er det uklart om han f\u00e5r utbetalt forsikringspenger etter tyveriet av verkstedcomputeren verdt flere hundre tusen kroner.", "- Saken har v\u00e6rt en belastning. Uten maskinen er jeg dessuten hjelpel\u00f8s. Firmaet sliter \u00f8konomisk s\u00e5 lenge vi ikke har mulighet til \u00e5 reparere nybiler, sier Roar Groven Jensen, og avslutter:", "- Jeg h\u00e5per politiet til slutt f\u00e5r frem hva som er sant i saken."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "829e27152f64277dca893eee144f6d5f871a643a21f86e0e22ff66732c57d72c"}, {"field": "createtime", "value": "2016-09-28T17:53:32.000Z"}, {"field": "description", "value": "Roar Groven Jensen (31) levde av \u00e5 selge og reparere biler i en anonym tilv\u00e6relse p\u00e5 Nardo. Det var f\u00f8r politiet satte i gang etterforskning mot hans lojale kunde fra toppledelsen i politiet."}, {"field": "dominantimage", "value": "http://www.adressa.no/incoming/article1020265.ece5/ALTERNATES/w980-default/ver2%20fax-sefo1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2fb399114b4de12e97446cf4e601d7d59ee7e800.jpg?598b6a62"}, {"field": "dominantthumbnaildimensions", "value": "300x169"}, {"field": "heading", "value": "- Jeg driver ikke med fusk og fanteri -adressa.no"}, {"field": "id", "value": "2fb399114b4de12e97446cf4e601d7d59ee7e800"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "automotive"}, {"field": "kw-company", "value": "mercedes benz norge as"}, {"field": "kw-concept", "value": ["politiet", "bil", "saken", "kunde", "anmeldte", "etterforske"]}, {"field": "kw-entity", "value": ["star diagnose", "nardo", "nardoveien", "bil", "politiets", "motor-trade", "mercedes benz norge", "sefo"]}, {"field": "kw-location", "value": ["hamburg", "bordeaux", "tempe", "trondheim", "tyskland", "mercedes"]}, {"field": "kw-pageclass", "value": "article"}, {"field": "kw-person", "value": ["roar groven jensen", "groven jensen", "marianne kartum"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1020265.ece5/ALTERNATES/w980-default/ver2%20fax-sefo1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg driver ikke med fusk og fanteri"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article50301.ece"}, {"field": "pageclass", "value": ["article"]}, {"field": "publishtime", "value": "2003-08-30T08:59:05.000Z"}, {"field": "recs-articleid", "value": "901809"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-08-30T08:59:05.000Z"}, {"field": "recs-rawtitle", "value": "- Jeg driver ikke med fusk og fanteri -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Roar Groven Jensen (31) levde av \u00e5 selge og reparere biler i en anonym tilv\u00e6relse p\u00e5 Nardo. Det var f\u00f8r politiet satte i gang etterforskning mot hans lojale kunde fra toppledelsen i politiet."}, {"field": "thumbnail", "value": "http://content-thumbnail.cxpublic.com/content/thumbnail200x150/2fb399114b4de12e97446cf4e601d7d59ee7e800.jpg?598b6a62"}, {"field": "thumbnailfullheightdimensions", "value": "200x1232"}, {"field": "timestamp", "value": "2017-08-09T20:02:42.000Z"}, {"field": "title", "value": "- Jeg driver ikke med fusk og fanteri"}, {"field": "url", "value": "http://www.adressa.no/nyheter/trondheim/article50301.ece"}, {"field": "urlhash", "value": "2fb399114b4de12e97446cf4e601d7d59ee7e800"}], "score": 0.9539012, "siteId": "9222270286501375973", "id": "2fb399114b4de12e97446cf4e601d7d59ee7e800"}

