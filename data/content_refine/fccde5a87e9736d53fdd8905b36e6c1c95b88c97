{"fields": [{"field": "modifiedtime", "type": "time", "value": "2017-01-13T14:19:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Brann Stadion", "SK Brann"]}, {"field": "author", "value": "\u00f8ystein vik"}, {"field": "body", "value": ["Saken oppdateres.", "\u2013 Dette (stadionutbyggingen) er en sv\u00e6rt stor sak for klubben. Vi bruker mye tid p\u00e5 den n\u00e5, sier Vibeke Johannesen, daglig leder i Brann.", "Brann f\u00e5r inn mange ideer og sp\u00f8rsm\u00e5l i forbindelse med leilighetene og den nye tribunen som skal bygges, og medlemmene er med i prosessen.", "En av utfordringene er at mange av boligene vil ha vindu inn mot fotballbanen.", "\u2013 Noen vil kanskje si at vi ikke skal ha vindusfasade inn mot Stadion-matten, men konsekvensen av det vil v\u00e6re at vi m\u00e5 fjerne om lag 90 leiligheter. Da er det ikke sikkert at regnestykket g\u00e5r opp lenger, sier Johannesen.", "Tross Johannesens \u00f8konomiske argument er det flere grunner til vinduene inn mot gressmatten ikke er spesielt popul\u00e6rt. Brann ser derfor for seg at vinduene dekkes til n\u00e5r det skal v\u00e6re lukket trening og kamp. Hvordan dette kan gj\u00f8res, utredes n\u00e5 av Brann.", "Ett alternativ er en slags perforert fasade, gjerne med Brann-logo og som kan henges opp n\u00e5r det er kamp og lukket trening. En slik l\u00f8sning vil dekke til og sikre \u00abStadion-f\u00f8lelsen\u00bb, samtidig som den slipper inn lys.", "\u2013 Vi har f\u00e5tt innspill fra medlemmene v\u00e5re p\u00e5 at det m\u00e5 se ut som et fotballstadion n\u00e5r det er kamp, sier Johannesen.", "En annen grunn til \u00e5 lukke for innsyn, er at Brann av og til lukkede treninger. I europacupen har bortelaget krav p\u00e5 \u00e5 trene p\u00e5 arenaen f\u00f8r kamp. Da er det ogs\u00e5 veldig sannsynlig at \u00f8nsket om lukket trening oppst\u00e5r.", "\u2013 Men alt dette skal gj\u00f8res i samsvar med brannforskrifter og kj\u00f8per, forsikrer Johannesen.", "Kj\u00f8peren av de planlagte studentboligene p\u00e5 Stadion, Studentsamskipnaden, er klar over utfordringen Brann har med vinduene ut mot Stadion-matten, og de har v\u00e6rt med p\u00e5 m\u00f8te om utbyggingen med Brann-medlemmene.", "\u2013 Dette er en utfordring vi er oppmerksomme p\u00e5, sier Stein Ove Halhjem, direkt\u00f8r for bolig i Studentsamskipnaden p\u00e5 Vestlandet.", "Brann-medlemmer har ogs\u00e5 v\u00e6rt bekymret for at studenter fra for eksempel Trondheim skulle henge opp et stort RBK-banner p\u00e5 vinduet under kamp.", "\u2013 Det m\u00e5 vi se p\u00e5 om vi kan f\u00e5 inn noe om i husreglene, sier Johannesen.", "Branns store prosjekt inneb\u00e6rer bygging av 352 studenthybler inn i en ny tribune, samt \u00e5 bygge igjen de tre \u00e5pne hj\u00f8rnene p\u00e5 Stadion og \u00e5 fylle ogs\u00e5 disse med studentboliger. H\u00e5pet er at byggeprosessen skal starte p\u00e5 slutten av dette \u00e5ret, og at den nye tribunen skal st\u00e5 klar til seriestart 2019.", "\u2013 Vi er ikke eiendomsutviklere. Dette gj\u00f8r vi for at vi tror det kan gj\u00f8re at vi blir en enda bedre fotballklubb, sier Johannesen.", "Tall BT har f\u00e5tt tilgang til fra Husbanken viser at den totale prisen Brann kan f\u00e5 inn dersom de f\u00e5r realisert bygging av 352 studentboliger, som er maksantallet p\u00e5 hybler som ligger inne i prosjektet, er 281,6 millioner kroner.", "Studentsamskipnaden p\u00e5 Vestlandet skal kj\u00f8pe boligene av Brann, og det gis en pris p\u00e5 800.000 kroner pr. hybelenhet.", "Dette er alts\u00e5 pengene Brann kan f\u00e5 inn for salget. Klubben vil ikke ha leieinntekter fra studentboligene, ettersom det er Studentsamskipnaden som vil v\u00e6re eier av disse. Brann skal bare eie fotballdelen av den nye tribunen.", "Hvor mye Brann vil sitte igjen med etter \u00e5 ha solgt leilighetene, beror p\u00e5 blant annet f\u00f8lgende momenter:", "* Brann skal forest\u00e5 og betale for bygging av studentboligene, og s\u00e5 selge dem. Hvor billig Brann f\u00e5r til \u00e5 bygge, vil selvsagt ha sv\u00e6rt mye \u00e5 si for hvor mye klubben sitter igjen med.", "* Brann vurderer \u00e5 bygge en gymsal i kjelleren under s\u00f8ndre langside, noe som vil koste penger.", "* Brann vurderer ogs\u00e5 \u00e5 legge inn andre typer lokaler, som for eksempel undervisningsrom. Disse kan bli leid ut. Jo flere lokaler utenom boliger Brann legger inn i nybygget, jo lavere blir salgssummen, ettersom det vil f\u00f8re til at det blir plass til f\u00e6rre studentboliger. Men p\u00e5 den andre siden kan de langsiktige leieinntektene stige.", "* Brann skal ogs\u00e5 bygge en fotballtribune i tillegg til alle leilighetene. Denne skal finansieres av salget til Studentsamskipnaden.", "\u2013 Vi er i en fase der vi venter inn ulike anbud, og vi gj\u00f8r vurderinger rundt akkurat hva vi vil legge inn i byggeprosessen. Det gj\u00f8r at mye er uklart n\u00e5, sier Johannesen.", "Det som er p\u00e5 det rene, er at prosjektet skaffer s\u00e5 mye penger i salgsinntekter til Brann, at klubben satser p\u00e5 \u00e5 bygge en tribune og tre hj\u00f8rner p\u00e5 Stadion som skal huse studentboliger, plass til over 17.000 tilskuere som i dag og de andre tingene som Brann eventuelt velger \u00e5 legge inn i utbyggingen for salgssummen.", "Og helst sitte igjen med litt etterp\u00e5.", "Sparebanken Vest-tribunen", "Nordre langside. Ny sittetribune i 2007 med losjer, Brannb\u00f8rsen og Brannallmenningen. Her er ogs\u00e5 spillernes garderober og klubbens mediefasiliteter. I 3. etasje holder da Vinci Montessori-skolen til. Kapasitet: 4354 sitteplasser.", "BOB-tribunen Tidligere kjent som Klokkesvingen og BT-tribunen, men d\u00f8pt BOB-tribunen fra 2017. Sto klar i 2006. Brannbutikken og Branns administrasjon holder til i denne tribunen. Det gj\u00f8r ogs\u00e5 Brann Medisinsk Avdeling.\nKapasitet: 3898 sitteplasser og 12 rullestolplasser.", "Fjordkraft-tribunen Bygget i tre faser. Midterste del p\u00e5 1930-tallet, vestre del 1960-tallet og \u00f8stre del i 1997.\nKapasitet: 4553 sitteplasser + 5 rullestolplasser.\nSt\u00e5feltet foran tribunen (lengst til h\u00f8yre p\u00e5 bildet) er ikke under tak. Kapasiteten her er 500.", "Frydenb\u00f8-tribunen Ble ferdigstilt i 1999. Her er Idrettens Hus sine lokaler. Det er ogs\u00e5 kommunal barnehage og fysikalsk institutt her.\nKapasitet: 3381 sitteplasser.", "St\u00e5tribunen midt p\u00e5 nedre del av tribunen ble etablert f\u00f8r 2014-sesongen og har en kapasitet p\u00e5 1000.", "Total tilskuerkapasitet p\u00e5 Stadion i 2017-sesongen er p\u00e5 17.686.", "Kilde: Brann.no", "Vis fakta", "\u2013 Slik det ser ut i dag, vil det bli penger igjen p\u00e5 kistebunnen etter at byggingen er gjort, sa Birger Grevstad, styremedlem i Brann, til BT i november.", "If\u00f8lge Johannesen er det fortsatt uklart hva Brann vil sitte igjen med.", "\u2013 Vi vet ikke hva leilighetene, tribunen og for eksempel gymsal vil koste. Den ideelle situasjonen er at n\u00e5r vi har bygget alt vi skal bygge, s\u00e5 er regnestykket positivt, sier Brann-lederen.", "Den nye tribunen kommer n\u00e6rmere gressmatten, noe som vil gi en mer intim stadion. Nye kiosker vil ogs\u00e5 v\u00e6re noe \u00e5 glede seg over p\u00e5 kampdag.", "Brann har om lag 160 millioner kroner i gjeld i dag. Det er ikke aktuelt for klubben \u00e5 \u00f8ke den for \u00e5 bygge ny tribune. Derfor er prosjektet med Studentsamskipnaden s\u00e5 interessant.", "\u2013 Stadion er v\u00e5rt hjem. I dag har vi en tribune som krever mye vedlikehold og tre hj\u00f8rner som ikke er i bruk. Det er heller ikke noe alternativ \u00e5 la \u00e5rene g\u00e5 uten \u00e5 gj\u00f8re noe med tribunen. Utbedring tvinger seg frem, sier Johannesen.", "Det er mangel p\u00e5 studentboliger i Bergen, og Studentsamskipnaden p\u00e5 Vestlandet ser p\u00e5 bygging av hybler p\u00e5 Brann Stadion som et ideelt prosjekt p\u00e5 grunn av n\u00e6rheten til Bybanen, H\u00f8gskolen og sentrum for \u00f8vrig.", "\u2013 For oss er dette et prosjekt som gir ti poeng (av ti mulige). Og s\u00e5 er det g\u00f8y \u00e5 gj\u00f8re et prosjekt sammen med Brann ogs\u00e5, sier", "Studentsamskipnaden har n\u00e5 inne s\u00f8knad om finansiering hos Kunnskapsdepartementet og Husbanken. Svar p\u00e5 dette kommer i f\u00f8rste kvartal i \u00e5r. Det at prosjektet blir sett p\u00e5 som s\u00e5 godt og mangelen p\u00e5 studentboliger gj\u00f8r at man forventer positivt svar.", "\u2013 Men det er ikke bevilget noen penger enn\u00e5, la meg presisere det, sier Halhjem.", "Det p\u00e5g\u00e5r n\u00e5 en prosess der Husbanken kommer med sine innspill til boligbyggingen p\u00e5 Stadion for \u00e5 f\u00e5 tilpasset hyblene til gjeldende krav.", "\u2013 Jeg h\u00e5per veldig at vi f\u00e5r dette til. Men det er f\u00f8rst og fremst Brann som m\u00e5 f\u00e5 det til \u00e5 g\u00e5 i hop \u00f8konomisk, sier Halhjem."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "53f21b8bee7f1c5ffe60126a61675e96974f9fb1548cd133ae25dc7a3408a5e7"}, {"field": "createtime", "value": "2017-01-13T15:21:59.000Z"}, {"field": "description", "value": "De 352 planlagte studentboligene p\u00e5 Stadion kan bli sv\u00e6rt innbringende for Brann, men klubben jobber for at beboerne ikke skal ha utsikt til kampene."}, {"field": "heading", "value": ["Slik kan Brann Stadion bli etter utbyggingen -adressa.no", "Dekke til vinduene", "Lukkede treninger", "Uklart regnestykke", "Venter p\u00e5 anbud", "N\u00e6rmere gressmatten", "\u2013 Perfekt prosjekt"]}, {"field": "id", "value": "fccde5a87e9736d53fdd8905b36e6c1c95b88c97"}, {"field": "keyword", "value": ["Brann Stadion", "SK Brann"]}, {"field": "keywords", "value": "Brann Stadion,SK Brann"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "fjordkraft"}, {"field": "kw-concept", "value": ["stadion", "prosjekt", "bygge", "tribune", "klubben", "lukket trening", "studentboliger"]}, {"field": "kw-entity", "value": ["vestlandet", "husbanken", "brann medisinsk avdeling", "brannb\u00f8rsen og brannallmenningen", "vest", "vinci montessori", "brann", "studentsamskipnaden", "bybanen", "idrettens hus", "h\u00f8gskolen", "bygget", "klokkesvingen", "kunnskapsdepartementet og husbanken", "brann stadion"]}, {"field": "kw-location", "value": ["bergen", "trondheim"]}, {"field": "kw-pageclass", "value": "article"}, {"field": "kw-person", "value": ["birger grevstad", "vibeke johannesen", "stein ove halhjem"]}, {"field": "kw-sentiment", "value": "negative"}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/e01e21e7-8fbb-4753-8747-0218fa7947cf?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik kan Brann Stadion bli etter utbyggingen"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Slik-kan-Brann-Stadion-bli-etter-utbyggingen-228691b.html"}, {"field": "pageclass", "value": ["article"]}, {"field": "publishtime", "value": "2017-01-13T05:47:21.000Z"}, {"field": "recs-articleid", "value": "228691"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-01-13T05:47:21.000Z"}, {"field": "recs-rawtitle", "value": "Slik kan Brann Stadion bli etter utbyggingen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "De 352 planlagte studentboligene p\u00e5 Stadion kan bli sv\u00e6rt innbringende for Brann, men klubben jobber for at beboerne ikke skal ha utsikt til kampene."}, {"field": "thumbnail", "value": "http://content-thumbnail.cxpublic.com/content/thumbnail200x150/fccde5a87e9736d53fdd8905b36e6c1c95b88c97.jpg?593ebae2"}, {"field": "thumbnailfullheightdimensions", "value": "200x1998"}, {"field": "timestamp", "value": "2017-06-12T16:01:38.000Z"}, {"field": "title", "value": "Slik kan Brann Stadion bli etter utbyggingen"}, {"field": "url", "value": "http://www.adressa.no/100Sport/fotball/Slik-kan-Brann-Stadion-bli-etter-utbyggingen-228691b.html"}, {"field": "urlhash", "value": "fccde5a87e9736d53fdd8905b36e6c1c95b88c97"}], "score": 0.81341344, "siteId": "9222270286501375973", "id": "fccde5a87e9736d53fdd8905b36e6c1c95b88c97"}

