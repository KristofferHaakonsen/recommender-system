{"fields": [{"field": "modifiedtime", "type": "time", "value": "2016-03-28T08:08:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["guro korsnes kristensen", "forsker institutt for tverrfaglige kulturstudier", "ntnu"]}, {"field": "body", "value": ["Saken oppdateres.", "F\u00f8rst gjennom en kritisk diskusjon om vaskehjelpenes stilling sammenlignet med deres (kvinnelige) arbeidsgiveres stilling, og deretter gjennom et utspill fra NHO hvor skattelette p\u00e5 vaskehjelp og barnepass fremstilles som et av flere tiltak som skal fremme kj\u00f8nnslikestilling i norske familier. Men blir man (mer) likestilt av \u00e5 ha vaskehjelp og /eller au pair?", "Dette er ett av sp\u00f8rsm\u00e5lene som stilles i det nylig avsluttede forskningsprosjektet Buying and Selling gender equality. Feminized migration in contemporary Norway. Her har flere NTNU-forskere samarbeidet om \u00e5 studere en samfunnsutvikling hvor stadig flere nordmenn, i hovedsak barnefamilier, betaler noen, som oftest kvinner fra andre deler av verden, for \u00e5 utf\u00f8re arbeid som tradisjonelt sett blir betraktet som kvinnearbeid og som n\u00e5 i tr\u00e5d med det politiske og kulturelle idealet om kj\u00f8nnslikestilling helst skal deles mest mulig likt innad i paret; husarbeid og omsorgsarbeid. Denne utviklingen f\u00f8yer seg inn i et globalt fenomen som gjerne er betegnet som feminisert migrasjon, som i enkle trekk handler om migrasjon av kvinner fra s\u00f8r/\u00f8st til nord/vest, og hvor et \u00f8kende marked for betalt husholdsarbeid i nord/vest spiller en viktig rolle.", "Et viktig bakteppe for disse sp\u00f8rsm\u00e5lene i en norsk kontekst er den doble likestillingsmodellen, hvor likestilling hevdes \u00e5 handle om lik deltagelse b\u00e5de i l\u00f8nnet arbeid (i praksis \u00e5 f\u00e5 flere kvinner til \u00e5 \u00f8ke sitt l\u00f8nnsarbeid), og i ul\u00f8nnet husholds- og omsorgsarbeid (i praksis \u00e5 f\u00e5 flere menn til \u00e5 gj\u00f8re mer husarbeid og ta et st\u00f8rre del av omsorgsarbeidet). En rekke politiske ordninger har fors\u00f8kt \u00e5 styre utviklingen i denne retning, og nyere unders\u00f8kelser har vist at politikken har hjulpet i den forstand at flere kvinner jobber mer ute og flere menn er mer deltagende hjemme. Samtidig har bruk av private ordninger for vasking, barnepass og matlaging \u00f8kt. En utbredt fortolkning av dette er at det betalte husholdsarbeidet er et svar p\u00e5 det arbeidskraftsunderskuddet som oppst\u00e5r n\u00e5r flere kvinner g\u00e5r ut i l\u00f8nnet arbeid uten at menn \u00f8ker sin deltagelse hjemme tilsvarende. Eventuelt at det er en m\u00e5te \u00e5 l\u00f8se hjemlige likestillingsutfordringer p\u00e5.", "For \u00e5 kunne forst\u00e5 mer av dette har jeg intervjuet foreldre (par og alenefors\u00f8rgere) som har vaskehjelp og/eller au pair, og spurt dem hvorfor de har valgt dette og hvordan de erfarer det. Noe som g\u00e5r igjen i intervjuene er en opplevelse av \u00e5 trenge hjelp for \u00e5 f\u00e5 en hektisk hverdag til \u00e5 g\u00e5 opp. Forhold som gj\u00f8r at man trenger det kan typisk v\u00e6re \u00e5 tilbringe nok tid med barna sine, tid til parforholdet og kanskje ogs\u00e5 tid til trening og andre hobbyer \u2013 samtidig som at begge jobber fulle og ofte ogs\u00e5 lange dager. Husarbeid fremstilles her som lite meningsfullt og givende, og noe som stjeler tid fra viktigere gj\u00f8rem\u00e5l. I tr\u00e5d med dette beskriver mange effektene av \u00e5 ha vaskehjelp eller au pair som positivt for hele familien, og ikke minst for mor som ofte er den som har hatt hovedansvaret for husarbeidet. Parallelt med dette fant jeg ogs\u00e5 en noks\u00e5 utbredt tendens til \u00e5 betrakte ordningene som gode ogs\u00e5 for de ikke-norske vaskehjelpene og au pairene, som p\u00e5 denne m\u00e5ten fikk en unik mulighet til \u00e5 erverve seg materielle goder (penger og varer) og kulturelle goder, som kunnskap om demokrati og kj\u00f8nnslikestilling.", "Tilbake til utgangssp\u00f8rsm\u00e5let; f\u00f8rer vaskehjelper og au pairer til \u00f8kt kj\u00f8nnslikestilling i norske familier? Slik jeg ser det, er svaret p\u00e5 dette sp\u00f8rsm\u00e5let avhengig av hva man mener med kj\u00f8nnslikestilling. Hvis kj\u00f8nnslikestilling forst\u00e5s som l\u00f8nnsarbeid b\u00e5de for kvinner og menn og avkj\u00f8nning av b\u00e5de l\u00f8nnsarbeidet og lederskap innen arbeidslivet, er det kanskje mulig \u00e5 gi et forbeholdent ja til dette sp\u00f8rsm\u00e5let, da det fra kj\u00f8pernes side ser ut til \u00e5 v\u00e6re mer aktuelt \u00e5 satse p\u00e5 full jobb og eventuelt ogs\u00e5 en lederposisjon for kvinner om man har to ekstra hender til \u00e5 ta seg av noe av hus- og omsorgsarbeidet. N\u00e5r jeg sier at dette ja-et er forbeholdent, er det fordi det er veldig mange norske foreldre som praktiserer to- fors\u00f8rgermodellen uten au pair og vaskehjelp, men med offentlige ordninger som barnehage og SFO. Jeg vil ogs\u00e5 argumentere for at det er mulig \u00e5 gi et forbeholdent ja til dette sp\u00f8rsm\u00e5let hvis kj\u00f8nnslikestilling forst\u00e5s som det \u00e5 dele likt p\u00e5 hus- og omsorgsarbeidet. For med f\u00e6rre arbeidsoppgaver \u00e5 dele p\u00e5, reduseres mulighetene for stor betydelig skjevfordeling innad i paret.", "Samtidig, hvis kj\u00f8nnslikestilling ogs\u00e5 inkluderer avkj\u00f8nning av b\u00e5de husholds- og omsorgsarbeid, blir imidlertid svaret et klart nei. For selv om au pairer og vaskehjelper kan gj\u00f8re det mer gjennomf\u00f8rbart for noen norske kvinner \u00e5 ha fulle stillinger, kanskje ogs\u00e5 en lederposisjon, er det ikke til \u00e5 komme unna at husholdsarbeidet fortsatt nesten utelukkende utf\u00f8res av kvinner. Dette betyr at forventningene til hvem som passer best til \u00e5 utf\u00f8re slikt arbeid langt p\u00e5 vei opprettholdes. Et like klart nei f\u00e5r man hvis likestillingsbegrepet tenkes \u00e5 romme en id\u00e9 om likhet mellom kvinner.", "Slik b\u00e5de au pair \u2013 og vaskehjelpsordningen praktiseres i dag, med svak regulering, h\u00f8y forekomst av uformelle arbeidsforhold, samt utstrakt misbruk av kvinner som allerede er i en sv\u00e6rt vanskelig situasjon, er det en lang vei \u00e5 g\u00e5 for at dette skal kunne forst\u00e5s som et seri\u00f8st likestillingstiltak.", "guro.kristensen@ntnu.no"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "8c0d8cdcd6d8c7aefc518606b9ca9c8304c5f902b4c856dfacf9a9a0f50cf057"}, {"field": "createtime", "value": "2017-03-01T12:52:11.000Z"}, {"field": "description", "value": "Etter flere runder med debatt om au pair-ordningen, er det n\u00e5 vaskehjelpsordningen som har f\u00e5tt offentlighetens oppmerksomhet."}, {"field": "dominantimage", "value": "http://www.adressa.no/pluss/meninger/article12438638.ece/pz8z82/ALTERNATES/w980-default/IMG_Vaskehjelp_01.jpg_1_1_VF38U0N.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b5c90d8f728ee63496ae75a993d82a3ce3e6fa5.jpg?59612eb6"}, {"field": "dominantthumbnaildimensions", "value": "300x169"}, {"field": "heading", "value": "Blir det likestilling med vaskehjelp? -adressa.no"}, {"field": "id", "value": "8b5c90d8f728ee63496ae75a993d82a3ce3e6fa5"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-classification", "value": "careers"}, {"field": "kw-concept", "value": ["kj\u00f8nnslikestilling", "kvinner", "vaskehjelp", "au pair", "pair"]}, {"field": "kw-entity", "value": ["o. jeg", "buying and selling"]}, {"field": "kw-location", "value": "norway"}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12438638.ece/pz8z82/ALTERNATES/w980-default/IMG_Vaskehjelp_01.jpg_1_1_VF38U0N.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blir det likestilling med vaskehjelp?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/03/28/Blir-det-likestilling-med-vaskehjelp-12438639.ece"}, {"field": "pageclass", "value": ["article"]}, {"field": "publishtime", "value": "2016-03-28T04:00:00.000Z"}, {"field": "recs-articleid", "value": "12438639"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-03-28T04:00:00.000Z"}, {"field": "recs-rawtitle", "value": "Blir det likestilling med vaskehjelp? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Etter flere runder med debatt om au pair-ordningen, er det n\u00e5 vaskehjelpsordningen som har f\u00e5tt offentlighetens oppmerksomhet."}, {"field": "thumbnail", "value": "http://content-thumbnail.cxpublic.com/content/thumbnail200x150/8b5c90d8f728ee63496ae75a993d82a3ce3e6fa5.jpg?59612eb6"}, {"field": "thumbnailfullheightdimensions", "value": "200x1205"}, {"field": "timestamp", "value": "2017-07-08T19:12:54.000Z"}, {"field": "title", "value": "Blir det likestilling med vaskehjelp?"}, {"field": "url", "value": "http://www.adressa.no/pluss/meninger/2016/03/28/Blir-det-likestilling-med-vaskehjelp-12438639.ece"}, {"field": "urlhash", "value": "8b5c90d8f728ee63496ae75a993d82a3ce3e6fa5"}], "score": 0.9922611, "siteId": "9222270286501375973", "id": "8b5c90d8f728ee63496ae75a993d82a3ce3e6fa5"}

