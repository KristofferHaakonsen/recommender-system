{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Britisk-tyske Charlotte Roches debutroman \u00abV\u00e5tmarksomr\u00e5der\u00bb ble en internasjonal bestselger i 2008 og kom p\u00e5 norsk \u00e5ret etter. Boka fikk blandet mottagelse av norske kritikere, fra karakteristikker om s\u00f8ppel og porno av Dagbladets anmelder til mer forbeholden positiv omtale i Adresseavisen.", "Historien om en utfordrende 18-\u00e5rig jente, skaml\u00f8st opptatt av sitt eget underliv, virker nok minst like polariserende p\u00e5 publikum i filmversjon. Som oppvekstdrama om ei ung jente i skilsmissefamilie i utagerende s\u00f8ken etter egen identitet, er \u00abWetlands\u00bb dr\u00f8yere enn det meste som er vist p\u00e5 kino i sjangeren.", "Publikum gj\u00f8r nok lurt i \u00e5 v\u00e6re forberedt p\u00e5 at v\u00e5tmarksomr\u00e5dene tittelen henviser til er jentas underliv. Historien kan minne om en mer ekstrem, skitten, tysk og kj\u00f8lig variant av Olaug Nilssens \u00abF\u00e5 meg p\u00e5, for faen!\u00bb. Som film er den fortalt med fargesprakende besk humor og en visuell energi som gj\u00f8r at m\u00e5ten filmen fortelles p\u00e5 imponerer mer enn innholdet.", "Under den flashy, fargesprakende og rocka rett-i-trynet-historien spekket med underliv og kroppsvesker, er en s\u00e5r, mer alvorlig historie om selvskading og ei ung jente som ikke har kommet over foreldrenes skilsmisse.", "Et problem med filmen er at hovedpersonen Helen, godt spilt av Carla Juri, framst\u00e5r s\u00e5 hensynsl\u00f8st selvopptatt at de dr\u00f8yeste scenene i hennes underlivsferd kommer i veien for filmens mer alvorlige sider.", "\u00abWetlands\u00bb er ikke en film for alle. Den har potensial som kultfilm, men innholdet vil nok vekke vemmelse hos mange. Som film fortoner den seg som et slags grotesk vestlig motstykke til en annen premierefilm denne uka, \u00abThe Good Lie\u00bb. Historien her framst\u00e5r mer navlebeskuende, mindre viktig og universell, men som film er den klart bedre fortalt."]}, {"field": "category0", "value": "kultur"}, {"field": "contenthash", "value": "0d56d78d2b7f959b09be061002785e4d41479207ad7b0c4b94424c7d6f98dab1"}, {"field": "createtime", "value": "2016-03-06T07:54:02.000Z"}, {"field": "description", "value": "Kontroversiell debutroman om ungt utagerende kvinnelig underliv, i frisk, men uappetittlig filmversjon."}, {"field": "dominantimage", "value": "http://www.adressa.no/kultur/article10367354.ece/axv6uh/ALTERNATES/w980-default/Wetlands.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d0f7dd8f1f93356a37d084d1b7744355cd0be678.jpg?5880150c"}, {"field": "dominantthumbnaildimensions", "value": "300x169"}, {"field": "heading", "value": "S\u00e5r i rumpa -adressa.no"}, {"field": "id", "value": "d0f7dd8f1f93356a37d084d1b7744355cd0be678"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["ung jente", "underliv", "film", "historie"]}, {"field": "kw-entity", "value": ["wetlands", "helen", "v\u00e5tmarksomr\u00e5der", "the good lie", "olaug nilssens", "dagbladets", "adresseavisen"]}, {"field": "kw-pageclass", "value": "article"}, {"field": "kw-person", "value": ["charlotte roches", "carla juri"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10367354.ece/axv6uh/ALTERNATES/w980-default/Wetlands.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00e5r i rumpa"}, {"field": "og-type", "value": "article"}, {"field": "og-url", "value": "http://www.adressa.no/kultur/article10367355.ece"}, {"field": "pageclass", "value": null}, {"field": "publishtime", "value": "2014-11-20T15:31:12.000Z"}, {"field": "recs-articleid", "value": "10367355"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-11-20T15:31:12.000Z"}, {"field": "recs-rawtitle", "value": "S\u00e5r i rumpa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Kontroversiell debutroman om ungt utagerende kvinnelig underliv, i frisk, men uappetittlig filmversjon."}, {"field": "thumbnail", "value": "http://content-thumbnail.cxpublic.com/content/thumbnail200x150/d0f7dd8f1f93356a37d084d1b7744355cd0be678.jpg?5880150c"}, {"field": "thumbnailfullheightdimensions", "value": "200x1194"}, {"field": "timestamp", "value": "2017-01-19T01:23:24.000Z"}, {"field": "title", "value": "S\u00e5r i rumpa"}, {"field": "url", "value": "http://www.adressa.no/kultur/article10367355.ece"}, {"field": "urlhash", "value": "d0f7dd8f1f93356a37d084d1b7744355cd0be678"}], "score": 0.6663719, "siteId": "9222270286501375973", "id": "d0f7dd8f1f93356a37d084d1b7744355cd0be678"}

