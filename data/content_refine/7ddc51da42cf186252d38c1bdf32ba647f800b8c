{"fields": [{"field": "modifiedtime", "type": "time", "value": "2016-08-04T14:26:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Rockheim", "Hall Of Fame", "Motorpsycho", "Haddy N\u2019jie", "\u00d8ystein Dolmen", "Ole Paus", "ida jenshus"]}, {"field": "author", "value": "ole jacob hoel"}, {"field": "body", "value": ["Saken oppdateres.", "- Dere lurer kanskje p\u00e5 hva jeg har her \u00e5 gj\u00f8re. Det er ikke sikkert dere liker det engang, sa Ole Paus til Motorpsycho da han var i ferd med \u00e5 innlemme dem i Rockheim Hall Of Fame.", "LES OGS\u00c5: Ble overrasket av \u00e5tte gitarister p\u00e5 scenen", "- Hvorfor akkurat meg, fortsatte Paus. \u2013 Hva vet jeg om musikken deres? Kanskje ikke veldig mye. Men jeg vet veldig mye om det \u00e5 g\u00e5 baklengs inn i den norske folkesjela. Og det er det dere har gjort i kveld, sa Paus \u2013 f\u00f8r han overrakte dem det synlige beviset p\u00e5 at de er innlemmet av Rockheim Hall Of Fame, sammen med Paus selv og en kresen samling innovative norske pop-, rock- og jazzmusikere fra de siste 60 \u00e5r.", "Motorpsycho ble p\u00e5 forskjellige m\u00e5ter hyllet for sin sta kompromissl\u00f8shet gjennom 25 \u00e5r.", "LES OGS\u00c5: Museum, monster og Motorpsycho", "Skuespiller Anders Danielsen Lie likte Michael Jackson og Grateful Dead, Chopin og death-metal. \u2013 Jeg savnet sammenheng i min musikksmak, kan en si. Sjekket opp \u00abDemon Box\u00bb p\u00e5 vinyl og ble helt satt ut. At et norsk band kunne h\u00f8res s\u00e5nn ut, sa Lie, som f\u00f8lte han var den eneste i universet som virkelig skj\u00f8nte Motorpsycho. Siden oppdaget han at det var mange andre der ut som f\u00f8lte akkurat det samme, men p\u00e5 sin egen m\u00e5te.", "- Men hva er egentlig Motorpsycho, spurte programleder Haddy N'jie.", "LES OGS\u00c5: Flaks at Rockheim er i Trondheim", "- To skjeggete gamle kailla, oss to og de som gidder \u00e5 leike med oss, svarte Snah og Bent S\u00e6ther.", "Samtalen gikk uanstrengt mellom programleder og band, og vi skulle gjerne h\u00f8rt mer om en kveld de mimret om som blant annet inneholdt en flaske absint, 12 sting i hodet og en Soundtrack Of Our Lives-konsert.", "Ida Jenshus med Sugarfoot hyllet bandet gjennom en versjon av \u00abSeptember\u00bb fra det andre International Tussler Society-albumet fra 2004. Hun \u00f8nsker seg en Tussler-gjenforening med seg selv som gjesteartist.", "- Vi f\u00e5r se p\u00e5 det, hun er jo ikke med i Hall of Fame enn\u00e5, repliserte Bent S\u00e6ther.", "LES OGS\u00c5: Ida gj\u00f8r stas p\u00e5 Bent", "Hun kommer ganske sikkert dit hun ogs\u00e5, men det blir nok noen \u00e5r til. Veteranene i Motorpsycho er fortsatt ungdommer i forhold til de andre som ble innlemmet i g\u00e5r.", "79 \u00e5r gamle Karin Krog imponerte alle som var der med sin tilstedev\u00e6relse og vitalitet.", "- Det er som de Motorpsycho-guttene sier at de liker \u00e5 rote det til litt, og det er det samme for oss, sa en av Karins medmusikant gjennom mange \u00e5r Per Husby da han forklarte om hvordan Karin Krog jobber.", "Karin Krog fyller alts\u00e5 snart 80 \u00e5r, men hun har nettopp gitt et vokalbidrag via internett til et norsk black metallband for et album som utkommer i h\u00f8st, og det er bare to \u00e5r siden New York Times kalte henne en postapokalyptisk psykedelisk jazzfunkvisjon\u00e6r i en ekstatisk konsertanmeldelse.", "- Det er to \u00e5r siden hun fikk sin siste Spellemannpris, og det er 25 \u00e5r siden jeg fikk min siste, sa \u00d8ystein Dolmen i sin innlemmelsestale til en artist som samarbeidet med Dexter Gordon for snart 50 \u00e5r siden, og som i \u00e5rene som er g\u00e5tt har sunget med mange av jazzens internasjonalt st\u00f8rste navn.", "- Det er vel som om en tennisspiller som f\u00e5r spille mot noen som er bedre enn seg. En strekker seg litt lenger, og blir dyktigere selv. Det har v\u00e6rt sv\u00e6rt inspirerende, sa Karin Krog.", "- You're a credit to your profession and your country, sa Georgie Fame i en videohilsen. Og det samme skussm\u00e5let, men formidlet p\u00e5 en litt annen m\u00e5te, fikk ogs\u00e5 kveldens siste \u00e6resprismottager 69 \u00e5r gamle Svein Finjarn.", "Da han sto p\u00e5 scenen og spilte alle Shadows-gitaristers kampsang \u00abApache\u00bb, ble scenen etter hvert full av norske gitarister bev\u00e6pnet med hver sin Stratocaster: Frode Aln\u00e6s, Trond Graff (Pussycats), Knut Reiersrud, Vidar Busk, Sebastian Ulstad Olsen (Death By Unga Bunga), Bj\u00f8rn \u00abKrisa\u00bb Kristiansen (Aunt Mary), Torstein Fredriksen (The Saunters) og Gunnar Pedersen.", "- Jeg mistet litt taket en stund der. S\u00e5 d\u00e5rlig har jeg aldri spilt \u00abApache\u00bb, sa Finjarn etterp\u00e5.", "Etter hvert fikk de norske kollegene ogs\u00e5 selskap med The Shadows' rytmegitarist Bruce Welch \u2013 som hadde mye fint og en del sp\u00f8kefullt \u00e5 si om sine yngre norske kollega.", "Praten gikk om da norske ten\u00e5ringer oppdaget Shadows og det var flere Shadows-band i hver gatestump i hver norske by. Men ogs\u00e5 om da Finjarns band The Beatnicks dro til G\u00f6teborg i1964, m\u00f8tte alle Beatles-medlemmene \u2013 og kom tilbake som et beatband.", "- Forr\u00e6der, mumlet Bruce Welch, men det stakk ikke dypere enn at det var opp p\u00e5 scenen for en ny runde shadowsnasjonalsang, n\u00e5 ogs\u00e5 med kveldens yngste musikalske deltager den 14 \u00e5r gamle Norske Talenter-vinner Odin Langbakk fra Kristiansund \u2013 som allerede hadde hyllet Svein Finjarn gjennom \u00e5 spille \u00abStrengedansen\u00bb.", "Kvelden, som publikum kan oppleve p\u00e5 tv l\u00f8rdag 20. august, begynte med \u00c5ge Aleksandersen og Sambandet med \u00abNorge, mitt Norge\u00bb, en sang om hverddagsslit som norsk turn\u00e9band, og endte med \u00abApache\u00bb \u2013 symbolet fremfor noe for etterkrigstidens undomsgenerasjon, og dens orientering bort fra foreldrenes gamle Norge og mot alt det nye og spennende internasjonale.", "De tre nye Hall Of Fame-medlemmene var blant dem som dr\u00f8mte sterkest og virkelig fulgte sine dr\u00f8mmer. F\u00f8rst ut i verden for inspirasjon og kommunikasjon, og s\u00e5 tilbake til et norsk publikum.", "LES OGS\u00c5: Ida, \u00c5ge, Paus og Eggum p\u00e5 samme scene", "Kanskje de alle tre tumlet seg baklengs inn i den norske folkesjela, gitaristen som ble kjent med medlemmene i The Beatles i 1964, vokalisten som har jobbet med verdens st\u00f8rste \u2013 og det progressive rockebandet som har turnert Europa jevnt og trutt i over 20 \u00e5r og f\u00e5r sine album anmeldt i alle ledende internasjonale tidsskrifter.", "Selv om de har mye ugjort og det kanskje bare er Svein Finjarn av de tre som er en \u00e5pen mimrer, ble det noen innholdsrike og spennende tilbakeskuende timer sammen med dem p\u00e5 Bratt\u00f8ra onsdag kveld."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "728aa08f479dd652fac783d79f1f0a9ecf8960a47a6252c60a87d735e775af93"}, {"field": "createtime", "value": "2016-08-04T10:03:41.000Z"}, {"field": "description", "value": "Urnorske og sterkt internasjonale artister ble innlemmet i Rockheim Hall Of Fame, og to skjeggete gamle kailla fremsto som ungdomsalibiet."}, {"field": "dominantimage", "value": "http://www.adressa.no/pluss/kultur/article13130093.ece/dgeljq/ALTERNATES/w980-default/motor5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ddc51da42cf186252d38c1bdf32ba647f800b8c.jpg?59297418"}, {"field": "dominantthumbnaildimensions", "value": "300x169"}, {"field": "heading", "value": "Da Motorpsycho gikk baklengs inn i den norske folkesjela -adressa.no"}, {"field": "id", "value": "7ddc51da42cf186252d38c1bdf32ba647f800b8c"}, {"field": "keyword", "value": ["Rockheim", "Hall Of Fame", "Motorpsycho", "Haddy N\u2019jie", "\u00d8ystein Dolmen", "Ole Paus", "ida jenshus"]}, {"field": "keywords", "value": "Rockheim,Hall Of Fame,Motorpsycho,Haddy N\u2019jie,\u00d8ystein Dolmen,Ole Paus,ida jenshus"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": ["new york times", "apache"]}, {"field": "kw-concept", "value": ["skjeggete gamle kailla", "norske folkesjela", "norsk"]}, {"field": "kw-entity", "value": ["\u00e5ge", "michael jackson og grateful dead", "sugarfoot", "international tussler society", "the beatnicks", "the shadows", "per husby", "rockheim hall of fame", "motorpsycho", "spellemannpris", "soundtrack of our lives", "bratt\u00f8ra", "\u00e5ge aleksandersen og sambandet", "haddy n", "karins", "the beatles", "strengedansen", "hall of fame", "norske talenter", "paus og eggum", "chopin", "snah og bent s\u00e6ther", "g\u00f6teborg i1964", "grateful dead"]}, {"field": "kw-location", "value": ["europa", "trondheim", "norge", "kristiansund"]}, {"field": "kw-pageclass", "value": "article"}, {"field": "kw-person", "value": ["karin krog", "bruce welch", "\u00e5ge aleksandersen", "georgie fame", "svein finjarn", "dexter gordon", "ida jenshus", "bent s\u00e6ther", "\u00f8ystein dolmen", "ole paus", "demon box", "anders danielsen lie", "michael jackson", "odin langbakk"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13130093.ece/dgeljq/ALTERNATES/w980-default/motor5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Motorpsycho gikk baklengs inn i den norske folkesjela"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/08/04/Da-Motorpsycho-gikk-baklengs-inn-i-den-norske-folkesjela-13130096.ece"}, {"field": "pageclass", "value": ["article"]}, {"field": "publishtime", "value": "2016-08-04T11:02:22.000Z"}, {"field": "recs-articleid", "value": "13130096"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-08-04T11:02:22.000Z"}, {"field": "recs-rawtitle", "value": "Da Motorpsycho gikk baklengs inn i den norske folkesjela -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Urnorske og sterkt internasjonale artister ble innlemmet i Rockheim Hall Of Fame, og to skjeggete gamle kailla fremsto som ungdomsalibiet."}, {"field": "thumbnail", "value": "http://content-thumbnail.cxpublic.com/content/thumbnail200x150/7ddc51da42cf186252d38c1bdf32ba647f800b8c.jpg?59297418"}, {"field": "thumbnailfullheightdimensions", "value": "200x2187"}, {"field": "timestamp", "value": "2017-05-27T12:42:00.000Z"}, {"field": "title", "value": "Da Motorpsycho gikk baklengs inn i den norske folkesjela"}, {"field": "url", "value": "http://www.adressa.no/pluss/kultur/2016/08/04/Da-Motorpsycho-gikk-baklengs-inn-i-den-norske-folkesjela-13130096.ece"}, {"field": "urlhash", "value": "7ddc51da42cf186252d38c1bdf32ba647f800b8c"}], "score": 0.95909756, "siteId": "9222270286501375973", "id": "7ddc51da42cf186252d38c1bdf32ba647f800b8c"}

