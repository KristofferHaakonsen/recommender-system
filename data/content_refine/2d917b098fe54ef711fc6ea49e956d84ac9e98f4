{"fields": [{"field": "modifiedtime", "type": "time", "value": "2014-10-24T14:20:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Finnes det et bedre kjennetegn p\u00e5 storbyen enn lysreklamer og neonskilt? Selve symbolet p\u00e5 byens pulserende natteliv i krimb\u00f8ker og b-filmer. En gang var neonlysene det samme som kald, fremmedgjort, men forlokkende modernitet. Neon og betong var motstykket til parafinlampens trygge hjemmekos. De som lot seg fange av neonlyset, var som fluer rundt en lykt, fortapt i lysb\u00e6rerdjevelen Lucifers vold.", "Ikke rart at vi som er mest vant til melkeramper og mopedkaller, kjenner b\u00e5de angst og forventning n\u00e5r vi lar Volvoen kj\u00f8re inn i selve storbyen, Trondheim sentrum. Vi vil frivillig la oss trollbinde av neonguden. Nysgjerrigheten er st\u00f8rre enn frykten. Hvor mange av de klassiske, ekte neonr\u00f8rene er det fortsatt lys i?", "Det starter illevarslende. Byens mest beskjedne lysreklame, Fische-bilen som er malt p\u00e5 veggen ved Bakke bro har alltid hatt en enkel lysp\u00e6re i sitt ene blinklys. Som har blinket troskyldig og effektfullt. Det gj\u00f8r den ikke lenger. Har p\u00e6ra g\u00e5tt over hele byen?", "Slik kan det virke n\u00e5r vi kommer inn i sentrum. Vi har gledet oss til \u00e5 se igjen kaffereklamen p\u00e5 taket av den gamle Kjeldsberg-g\u00e5rden som det tradisjonsrike firmaet n\u00e5 leier ut til oppkomlingen Rema 1000. Der st\u00e5r den fortsatt, den smilende kaffekjelen med det usl\u00e5elige slagordet \u00abLokket av for Kjeldsbergs kaffe\u00bb. (Som barn misforstod jeg og trodde Kjeldsberg hadde s\u00f8rget for \u00e5 lokke kaffen til \u00e5 bli s\u00e5 god.) Men neonr\u00f8rene lyser ikke! Byens nest fineste lysreklame er satt ut av spill.", "Rystet gir vi full gass mot Torvet. Her s\u00f8ker vi styrke ved byens aller flotteste neon, Freia-reklamen p\u00e5 taket av gamle Phoenix, eller Scandic Hotel Residence som det tydeligvis heter n\u00e5.Dette er en ekte flertrinns neonreklame som i l\u00f8pet av ett minutt og trettifem sekunder utvikler seg i seks stadier. I den siste sekvensen f\u00e5r de trettiseks r\u00f8de str\u00e5lene folde seg ut trinnvis rundt den kjente Freia-logoen, f\u00f8r alt slukker, unntatt klokken som hele tiden lyser og lar tiden ub\u00f8nnh\u00f8rlig g\u00e5.Freia-reklamen er alts\u00e5 ikke bare en p\u00e5minnelse om et sjokolademerke, heller ikke bare en estetisk lysopplevelse p\u00e5 linje med et fyrverkeri, men ogs\u00e5 en nyttig hjelp for en nattevandrer som, uansett promille, bare kan kikke opp p\u00e5 den lysende klokken og konstatere at han kanskje er litt sen p\u00e5 hjemveien denne natten ogs\u00e5.Vi parkerer Volvoen og vandrer videre i Trondheims urbane jungel, mens vi lar Freia p\u00e5 Torvet v\u00e6re v\u00e5rt trygge anker. Det f\u00e5r briste eller b\u00e6re, n\u00e5 er vi i neongudens vold. Om den representerer onde eller gode makter, vet vi enn\u00e5 ikke, men det g\u00e5r opp for oss at det er stor forskjell p\u00e5 lysreklame og lysreklame. Mange butikker har skilt som lyser. Det er kasser med vanlige lysr\u00f8r inni og et plastdeksel med bokstaver utenp\u00e5. Ikke s\u00e6rlig avanserte greier, ikke s\u00e6rlig mye magi.", "Neonskiltene derimot! N\u00e5r vi kikker n\u00e6rmere p\u00e5 dem, ser vi at det er tynne glassr\u00f8r som elegant er b\u00f8yd til bokstaver og symboler. De lyser i alle slags farger, skarpere og mer intenst enn \u00abkasseskiltene\u00bb. Hvor mange av byens forretninger er med i den ekslusive neonligaen? Vi drar p\u00e5 inspeksjon.I Prinsens gate ser vi igjen noe som m\u00e5 v\u00e6re et tegn p\u00e5 at neonlysene ikke kan v\u00e6re Lucifers verk. Han ville nok s\u00f8rget for at de lyste. \u00d8sterlies farvehandel har et nydelig, tredelt skilt i femtitallets typiske h\u00e5ndskriftstil. Men hva skal sj\u00f8mannen med et utent fyr i natten? Vi noterer oss at innehaveren skal f\u00e5 svare for seg. Det skal bli f\u00e6lere. I Carl Johans gate oppdager vi levningen av en neonreklame. H\u00f8yt oppe p\u00e5 m\u00f8net av den gamle A. Dahl-g\u00e5rden st\u00e5r en diger, rusten femkantet stjerne med tydelige rester av neonr\u00f8r. Er det slik det vil g\u00e5 med de slukte skilt, tenker vi nedstemt, mens samtidsarkeologene i oss begeistres over at spor av ur-neon fortsatt finnes og f\u00e5r st\u00e5.", "Hva har dette en gang i tiden v\u00e6rt reklame for? Det var neppe Stalin & co som fikk satt opp en lysende r\u00f8d stjerne som motvekt mot Marshall-hjelpens snikende kapitalisme. Noe \u00e5 gruble p\u00e5 for neondektektivene. Imens registrerer vi at nattklubben Vista i f\u00f8rste etasje har anskaffet lekkert neonskilt i bevisst retrostil. Med den samme stjernen over navnet. Neon er nok ikke p\u00e5 vei ut, snarere tvert imot.Vi spaner videre langs Bratt\u00f8rgata og finner kveldens fineste neon av nyere dato. Marit Zoo har sitt r\u00f8de og bl\u00e5 vidunder p\u00e5 h\u00f8ykant som om vi var i New York. Skiltet blinker i tretrinns-takt med en flott akvariefisk som blikkfang.Men hva er dette? Noen har d\u00f8pt om Olavskvartalet. I lysskrift str\u00e5ler det nye navnet mot oss: Ola kvartalet. Dette m\u00e5 v\u00e6re myntet p\u00e5 Ola Nordmann, et smart pr-framst\u00f8t for \u00e5 dempe finkultur-imagen.M\u00f8rket senker seg mer og mer, v\u00e5r neonvandring har s\u00e5 vidt begynt. Byens nattlige ansikt lyser mot oss, gammelt og nytt, stygt og pent. Folkets Hus har fasaden i orden, selv om det oransje neonskiltet er noe forstyrret av en Burger King-kasse like under. Nova kino har prangende lys-effekter som en kino m\u00e5 ha, mens Trygdekontoret kanskje har sl\u00e5tt av sitt ellers s\u00e5 tidsriktige lysskilt av frykt for \u00e5 lokke til seg un\u00f8dig mange kunder?", "Paradegaten Nordre er slett ikke s\u00e5 verst, sett med neonifiserte \u00f8yne. Arne R\u00f8nning \u00abmote for menn\u00bb fremtrer med maskulin schwung i knallgr\u00f8nn ildskrift fra 70-tallet. Naboen Schr\u00f8der har b\u00e5de et flott h\u00f8ykantskilt med FOTO i gul neon, og en stusslig lysr\u00f8rplastkasse med firmanavn tvers over hele bygget.Tilbake p\u00e5 Torvet oppdager vi kveldens versting. E.C. Dahls bryggeri har en diger forseggjort lysreklame p\u00e5 nabotaket til Freia. Her st\u00e5r det at Dahls \u00abslukker t\u00f8rsten\u00bb - i stummende m\u00f8rke! Det er tydeligvis ikke bare t\u00f8rsten de slukker. Sorry, Dahls, men vi kan ikke unng\u00e5 \u00e5 tenke at neonskilt som f\u00e5r lov til \u00e5 bli st\u00e5ende uten lys, vitner om et firma som ikke er helt tent.Men her g\u00e5r vi rundt som bitre bedrevitere. Best \u00e5 h\u00f8re med byens kveldsvandrere.", "- Se deg rundt p\u00e5 Torvet og si oss hva som er den fineste lysreklamen, sp\u00f8r vi de vi m\u00f8ter.", "- BN Bank-reklamen er fin og diskret, Freia er for prangende og gammeldags, sier Mette Hammer\u00e5s. Jeg nikker tolerant uten \u00e5 fortrekke en mine.- Jeg liker den, sier venninnen Berit Sandnes. Jeg husker Freia-reklamen fra da jeg kom til byen for snart tjuefem \u00e5r siden. Den er vel snart like kjent som statuen.- Joda, den er s\u00e5 stygg at den er pen, innr\u00f8mmer Mette og de to begynner \u00e5 snakke om Jamaica og Las Vegas og glory hallelujah.Nettopp, tenker vi, n\u00e5 er vi p\u00e5 sporet, og m\u00f8ter to unggutter som spontant utroper Freia-klokka til Torvets beste. Det samme gj\u00f8r Marit og Tonje fra Harstad, mens Vidar Aun\u00f8yen fra Haltdalen tar et kjapt overblikk f\u00f8r han peker ut neonfuglene til Trondheim Torg som de fineste. Han har et poeng, dette er bra 90-talls neon.", "Vi synes vi h\u00f8rer Volvoen brumme ut\u00e5lmodig, best \u00e5 ta en kj\u00f8retur igjen. Svinger ned mot Bratt\u00f8ra, noterer at Den Gr\u00f8nne Brygge i Fjordgata har ekte vare og at nedlagte Frionors digre lyskasse mot byen er slukket, mens den mot havna fortsatt lyser gjenstridig. Gode gamle Kj\u00f8lelageret har m\u00f8rklagt skilt, og b\u00e5de domstoladministrasjonen og Pirbadet er usynlige. J.P. Str\u00f8m Shipping - navnet er det jo ogs\u00e5 sus over - er egentlig de eneste som skaper et streif av ekte storbyhavn. Ellers er det d\u00f8dt. Men Str\u00f8ms oransje neonlys gj\u00f8r jobben der det treffer vannflaten og blir forst\u00f8rret til flimrende impresjonisme.P\u00e5 Svartlamoen lyser Strandveien Auto p\u00e5 overtid, og i nabolaget finner vi et forsonende trekk ved neonverstingen Dahls. De har i det minste et skilt som lyser ved sin egen hovedinngang.", "Midnatt n\u00e6rmer seg og byangsten tar likevel overh\u00e5nd. Vi m\u00e5 ta en avstikker p\u00e5 landet. P\u00e5 vei ut av byen nyter vi synet av den nye Nidar-lysreklamen p\u00e5 Samfundet, ikke s\u00e5 stor som Freia sin p\u00e5 Torvet, ikke s\u00e5 s\u00e6rpreget som den gamle Erbe-jenta, men likevel en forseggjort moderne neon i gammel stil. P\u00e5 skr\u00e5 over veien gr\u00f8sser vi ved synet av nok en slukket lysreklame for Dahls, men sl\u00e5r fast at det er bedre at den f\u00e5r henge utent enn at den blir fjernet.P\u00e5 Tempe kommer kveldens store overraskelse. Neoninspekt\u00f8rene hugger i bremsene n\u00e5r produksjonslokalene til varmtvannstanken Lauguna dukker opp. Et stilrent skilt i oransje og gr\u00f8nt der L'en blir til et dusjhode som spruter hvit neon over a-en og u-en. Best i klassen.P\u00e5 Heimdal er det ikke s\u00e5 mye \u00e5 hente, bortsett fra p\u00e5 City Syd. Det monumentale blikkfanget av et skilt har en pil laget av f\u00f8rtifire neonstriper som formelig skyter opp i himmelen. Ikke d\u00e5rlig til 80-tallet \u00e5 v\u00e6re.", "Neonskilt er synlig p\u00e5 overraskende lang avstand, og n\u00e5r man kommer ovenfra Tyholt, kan man se b\u00e5de Felleskj\u00f8pets gr\u00f8nne bokstaver p\u00e5 Ila pir, Freiaklokka og Trondheim Torg. N\u00e5 er vi ikke i tvil. Neonguden er ingen lumsk Lucifer, neonguden er v\u00e5r ledestjerne og trygge venn, neon er ekte vare. Vi kjenner allerede abstinensen og vil tilbake til sentrum for virkelig \u00e5 suge inn mer av nattelivet - og hvem vet, kanskje oppleve spenning og romantikk under et blinkende neonlys? Slik g\u00e5r det ikke. N\u00e5r vi i krysset Munkegaten - Dronningens gate nesten kolliderer med en mannsperson som urinerer midt i gata s\u00e5 det plasker i asfalten, da innser vi at Trondheim by night ikke n\u00f8dvendigvis er bare magi.", "P\u00e5 tide \u00e5 ta kvelden."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "4ca58b28922346cce417ccf12b0e6b32d76f109c43c0310d91b5f986f935f314"}, {"field": "createtime", "value": "2017-04-30T15:05:53.000Z"}, {"field": "description", "value": "Vi forviller oss inn i storbyjungelen og lar oss trollbinde av reklamens ildskrift. Jakter byen rundt etter ekte neonskilt."}, {"field": "dominantimage", "value": "http://www.adressa.no/incoming/article1112505.ece5/ALTERNATES/w980-default/ver2%20LYSREKLAME%20TRONDHEIM6679"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2d917b098fe54ef711fc6ea49e956d84ac9e98f4.jpg?59973ca5"}, {"field": "dominantthumbnaildimensions", "value": "300x169"}, {"field": "heading", "value": "Under neongudens lys -adressa.no"}, {"field": "id", "value": "2d917b098fe54ef711fc6ea49e956d84ac9e98f4"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "arts-and-entertainment"}, {"field": "kw-company", "value": ["burger king", "nidar"]}, {"field": "kw-concept", "value": ["neongudens lys", "ekte vare", "neon", "ekte", "lyser", "fin", "fineste lysreklame", "neonskilt", "lysreklame", "byen", "skilt"]}, {"field": "kw-entity", "value": ["jamaica og las vegas", "felleskj\u00f8pets", "prinsens", "strandveien auto", "hus", "volvoen", "lauguna", "lokket", "scandic hotel residence", "frionors", "olavskvartalet", "bank", "heimdal", "schr\u00f8der", "shipping", "trondheim torg", "munkegaten", "samfundet", "fische", "freiaklokka og trondheim torg", "nova", "erbe", "nordre", "bratt\u00f8rgata", "freia", "city syd", "den gr\u00f8nne brygge", "lucifer", "kjeldsberg", "fjordgata", "bratt\u00f8ra", "torvet", "rema 1000", "kj\u00f8lelageret", "bakke", "marit og tonje", "haltdalen", "pirbadet", "stalin", "dahls"]}, {"field": "kw-location", "value": ["phoenix", "tempe", "marshall", "harstad", "vista", "new york", "las vegas", "ila"]}, {"field": "kw-pageclass", "value": "article"}, {"field": "kw-person", "value": ["arne r\u00f8nning", "ola nordmann", "marit zoo", "vidar aun\u00f8yen", "carl johans", "a. dahl", "mette hammer\u00e5s", "berit sandnes"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1112505.ece5/ALTERNATES/w980-default/ver2%20LYSREKLAME%20TRONDHEIM6679"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Under neongudens lys"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article8616.ece"}, {"field": "pageclass", "value": ["article"]}, {"field": "publishtime", "value": "2004-09-18T04:20:21.000Z"}, {"field": "recs-articleid", "value": "843503"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-09-18T04:20:21.000Z"}, {"field": "recs-rawtitle", "value": "Under neongudens lys -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Vi forviller oss inn i storbyjungelen og lar oss trollbinde av reklamens ildskrift. Jakter byen rundt etter ekte neonskilt."}, {"field": "thumbnail", "value": "http://content-thumbnail.cxpublic.com/content/thumbnail200x150/2d917b098fe54ef711fc6ea49e956d84ac9e98f4.jpg?59973ca5"}, {"field": "thumbnailfullheightdimensions", "value": "200x2475"}, {"field": "timestamp", "value": "2017-08-18T19:14:45.000Z"}, {"field": "title", "value": "Under neongudens lys"}, {"field": "url", "value": "http://www.adressa.no/tema/villeveier/article8616.ece"}, {"field": "urlhash", "value": "2d917b098fe54ef711fc6ea49e956d84ac9e98f4"}], "score": 0.61497176, "siteId": "9222270286501375973", "id": "2d917b098fe54ef711fc6ea49e956d84ac9e98f4"}

