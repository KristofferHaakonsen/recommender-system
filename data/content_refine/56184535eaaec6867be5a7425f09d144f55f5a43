{"fields": [{"field": "modifiedtime", "type": "time", "value": "2017-01-21T11:09:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "magasin pluss", "Ukeadressa", "Kim Hiorth\u00f8y", "Ole Jacob Hoel"]}, {"field": "author", "value": "ole jacob hoel"}, {"field": "body", "value": ["Kim Hiorth\u00f8ys hode rommer h\u00f8ykultur og underholdning, lek og alvor, komikk og tragedie, en h\u00e5ndfull forskjellige kunstformer - og gjerne alt samtidig.", "Akkurat n\u00e5 er det film.", "Se trailer av debutfilmen her", "Selvsagt har filmskaperen Kim Hiorth\u00f8y s\u00f8kt hjelp hos musikeren Kim Hiorth\u00f8y til \u00e5 komponere musikken i \u00abThe Rules For Everything\u00bb, og selvsagt har den grafiske formgiveren Kim Hiorth\u00f8y laget filmplakaten. Men regiss\u00f8ren har valgt \u00e5 ikke bruke filmfotografen Hiorth\u00f8y bak kamera.", "- Det er jeg sannelig glad for. \u00d8ystein Mamen er den beste jeg kunne f\u00e5tt, og dessuten er jobben som regiss\u00f8r omfattende nok. Jeg er vant til kun \u00e5 st\u00e5 ansvarlig for meg selv, men har et ganske annet utgangspunkt n\u00e5, med ansvar for mange folk og et millionbudsjett, sier Kim.", "F\u00f8dt: 27. mars 1973.", "Stilling: Frilans kunstner.", "Sivil status: Har kj\u00e6reste.", "Aktuell: Debutfilmen \u00abThe Rules For Life\u00bb.", "er vist p\u00e5 Filmfestivalen i Troms\u00f8 denne uka, har f\u00f8rpremiere i Trondheim 24. januar og Norgespremiere tre dager etter.", "Utdannelse: Studier ved Kunstakademiet i Trondheim, School of Visual Arts i New York, Det Kongelige Danske Kunstakademi og", "Dansh\u00f6gskolan i Stockholm.", "Karriere: Sv\u00e6rt bred kunstnerisk virksomhet med tegning, skulptur, maleri, grafisk design, musikk, filmfoto, koreografi.", "Ser p\u00e5: Internett.", "H\u00f8rer p\u00e5: Mica Levi, Kaitlyn Aurelia Smith, Morton Feldman, radio.", "Leser gjerne: Flere b\u00f8ker samtidig, som han ikke leser ferdig.", "Vi har s\u00f8kt tilflukt p\u00e5 en lunsjrestaurant like ved Filmens hus i Oslo, inneklemt mellom en felleslansering av \u00e5rets norske filmer og en annen avtale Kim m\u00e5 rekke.", "Han har ikke alltid v\u00e6rt s\u00e5 glad i pressedelen av jobben sin. Han er glad i folk, glad i \u00e5 prate, men har mange jern i ilden, mange andre ting han \u00f8nsker \u00e5 bruke tiden til. Dessuten er han grunnleggende selvkritisk, og ikke s\u00e5 glad i \u00e5 se sine springende tanker gjengitt p\u00e5 trykk via andre.", "Men n\u00e5 tar han seg tid, og er glad for interessen for filmen.", "Filmen tar utgangspunkt i at vi skal d\u00f8, at vi ikke aner n\u00e5r, men at vi m\u00e5 leve livet mens vi kan. Den harselerer med flere s\u00e5kalte \u00abting i tiden\u00bb - ikke minst selvhjelpsb\u00f8lgen.", "- Selvhjelpsb\u00f8ker er fascinerende. De uttrykker alle omtrent det samme, ofte ting vi allerede vet, om at vi m\u00e5 lytte til oss selv og s\u00e5 videre. Jeg har en f\u00f8lelse av at vi vet at de ikke hjelper, men kj\u00f8per dem likevel. Vi tenker at vi alltid kan f\u00e5 det bedre, men higen etter \u00e5 f\u00e5 det til blir en kilde til stress og angst. Det er noe som er veldig komisk med det, sier Hiorth\u00f8y om det han kaller en komedie, selv om den rommer tragiske elementer som br\u00e5 d\u00f8d og omsorgssvikt.", "- Jeg tar ting veldig p\u00e5 alvor, men jeg har kanskje ogs\u00e5 et elastisk hode. Hvis noe er veldig alvorlig blir det ogs\u00e5 veldig morsomt. Det blir ikke komikk hvis det bare er tull. Jeg tror det finnes en gammel formel som sier at komedie er tragedie pluss tid, sier Hiorth\u00f8y.", "- Kim var kanskje et litt ensomt enebarn med to foreldre som jobbet mye. Han var et humoristisk, kreativt og selvstendig barn, tegnet masse og laget tidlig mange kortfilmer.", "Stikkord om voksne Kim: modig, leken, nysgjerrig, klok, utadvendt, privat, f\u00f8lsom, og \u00abtr\u00e5 meg ikke for n\u00e6re\u00bb. Hele tiden intenst arbeidende med nye prosjekter, ser jeg ham altfor sjelden.", "Hiorth\u00f8y er 43 \u00e5r og har v\u00e6rt et fenomen i norsk kultur halvparten av livet.", "Kim er tegneren som ble musiker, han er den grafiske formgiveren som ble forfatter, filmfotografen som ble koreograf, programlederen som ble filmregiss\u00f8r. For \u00e5 nevne noe.", "Og det er ikke bare det at han har gjort mange ting, han har f\u00e5tt internasjonal oppmerksomhet for det meste ogs\u00e5. Boka hans er utgitt i flere land, n\u00e5 sist i Storbritannia, han har v\u00e6rt innstilt til Nordisk r\u00e5ds musikkpris (som setter ham i selskap med blant andre Arne Nordheim og Bj\u00f8rk) og har f\u00e5tt Spellemannpris for beste plateomslag. Han har v\u00e6rt programleder i \u00abU\u00bb p\u00e5 NRK TV, han har turnert med egne teater/ danse-forestillinger. Han kan kalles motkulturens versjon av Jo Nesb\u00f8, med suksess p\u00e5 mange felt. Og slik har det tilsynelatende v\u00e6rt siden Kim var ten\u00e5ring, og medelevene p\u00e5 barneskolen sp\u00e5dde at Kim enten kom til \u00e5 bli billedkunstner eller drive med teater og film. Han var full av ideer og flink til \u00e5 tegne.", "I slutten av ten\u00e5rene fremsto han n\u00e6rmest som et vidunderbarn som fikset alt.", "- Vidunderbarn? Det er ganske fjernt fra hvordan jeg opplevde oppveksten, sier Kim, myser p\u00e5 displayet p\u00e5 telefonen som nok en gang har vibrert i bukselomma, kaller p\u00e5 servit\u00f8ren og sier at han har ombestemt seg om fiskeretten han har bestilt. At han g\u00e5r for salaten.", "Begge foreldrene var arkitekter, de fleste i omgangskretsen deres var arkitekter, og mange av barna deres ble det. Men alts\u00e5 ikke kreative Kim. Han kunne nok passet, men var for d\u00e5rlig i matematikk, fikk heller aldri gyldig eksamen fra videreg\u00e5ende.", "- Jeg vokste opp p\u00e5 Singsaker, midt mellom Bergsbakken og den der andre bakken, sier Kim og tenker p\u00e5 Blussuvollsbakken. Oppvekstomr\u00e5det er identisk med det Kjartan Kristiansen beskriver i DumDum Boys-l\u00e5ten \u00abHagelangs\u00bb, omr\u00e5det fra hvor Kjartan har aldri f lytta, jeg har r\u00f8mt.", "Kim Hiorth\u00f8y kan vel ogs\u00e5 sies \u00e5 n\u00e6rmest ha r\u00f8mt fra Trondheim, men det kommer vi tilbake til. Det har lite med det aktuelle omr\u00e5det \u00e5 gj\u00f8re, det var et lite paradis \u00e5 vokse opp i.", "De fleste jevnaldrende var orientert mot sport. Men ikke Kim. Sammen med kompisen Kyrre laget han g\u00f8rrete actionfilmer med et videokamera p\u00e5 utl\u00e5n fra NTH, og musikk som duoen Lux. H\u00f8ydepunktet kom i femte klasse. Kim og Kyrre var elleve \u00e5r gamle da Lux fikk lage dr\u00f8mmevideoen til en av sine fengende synthpopl\u00e5ter med NRK TV, og den ble vist p\u00e5 datidens mest popul\u00e6re tv-program for ungdom, \u00abHalvsju\u00bb. Kim & Kyrre i 1985 er ogs\u00e5 f\u00f8rste treff p\u00e5 Hiorth\u00f8y i denne avisas arkiv.", "Skolen derimot.", "-Jeg kom for sent nesten hver dag i 9 \u00e5r. Jeg var veldig d\u00e5rlig i matematikk, og ganske svak og pysete. H\u00e5pl\u00f8s i gym. Hvis det var en konkurranse i noe, visste jeg at jeg kom til \u00e5 komme sist. Men jeg var veldig utadvendt og tok nok mye plass i klasserommet. Det gjorde i sin tur at jeg ikke hadde s\u00e5 mange venner, sier Kim.", "- Men du var vel god i noe?", "- Jeg var god i drama p\u00e5 ungdomsskolen. Jeg hadde en veldig bra dramal\u00e6rer der. L\u00e6rere som ser en, kan bety mye, sier Kim \u2013 og mener tegnel\u00e6reren p\u00e5 videreg\u00e5ende, Laila Sve, var avgj\u00f8rende for valg han tok senere.", "- Det skjedde noe med meg da jeg begynte p\u00e5 Ringve videreg\u00e5ende, jeg endret nesten personlighet. Fra \u00e5 ta mye plass, ble jeg mer sjenert \u2013 ble roligere, mer konsentrert, holdt mer kjeft, satt og tegnet. Det gjorde at andre tok kontakt, jeg fikk flere venner, oppdaget m\u00e5ter \u00e5 v\u00e6re med folk p\u00e5 som jeg ikke visste om helt \u2013 jeg tror jeg veldig lenge hadde ganske d\u00e5rlig sosial intelligens.", "Kim fikk gode venner mens han gikk p\u00e5 tegning, form og farge p\u00e5 Ringve. Blant dem han var mye sammen med var senere Stargate-gr\u00fcnder Mikkel Storleer Eriksen. De to tilbrakte en uke sammen i New York i 1991, if\u00f8lge Kims mor som verdens kuleste, svartkledde 18-\u00e5ringer.", "En ny verden \u00e5pnet seg, Kim forsynte seg gr\u00e5dig av litteratur, musikk, kunnskap - og ikke minst film. Han hadde g\u00e5tt p\u00e5 Trondheim filmklubb sammen med en kamerat allerede da han var 14 \u00e5r. P\u00e5 nattkino en onsdagskveld med Hitchcocks \u00abPsycho\u00bb p\u00e5 n\u00e5v\u00e6rende Nova kino, i den enorme kinosalen Sentrum med den spesielle romklangen han sier han kan savne i moderne kinosaler.", "N\u00e5 ble Filmklubb-bes\u00f8kene ukentlig rutine, og Kim og en kamerat bestemte seg for \u00e5 komme seg inn i styret, og klarte det. Kim fikk i oppdrag \u00e5 designe Filmklubbens plakater. Han h\u00f8rte mye snakk om en Yngve S\u00e6ther, som hadde v\u00e6rt aktiv i klubben, men hadde flyttet til Stockholm. \u00abN\u00e5r Yngve kommer tilbake..\u00bb var omkvedet, med underteksten at da ville nye ting skje.", "- S\u00e5 kom Yngve tilbake, men bare for \u00e5 starte en konkurrent til Filmklubben, Cinemateket. Yngve var en sviker, som mente Filmklubb var gammeldags, ler Kim - som likevel fikk seg en kamerat den gangen. Og beholdt ham. Yngve er ansvarlig produsent for \u00abThe Rules For Everything\u00bb.", "- Kim er en notorisk forsentkommer, og t\u00f8yer grensene for andres tid og egne deadliner s\u00e5 konsekvent at f\u00e5 andre ville kommet unna med det. Kim er meningssterk, har utpreget god smak, er uredd, oppfinnsom, intuitiv og kunnskapskrik. Jeg ble imponert over ham som regiss\u00f8r, at han fungerte s\u00e5 bra som arbeidsleder med omsorg og oversikt over en stor stab.", "Mens han fortsatt gikk p\u00e5 videreg\u00e5ende, ble han ogs\u00e5 oppdaget av Adresseavisen. Tegnetalentet var \u00e5penbart, og noen mente avisa burde ruste seg for \u00e5 finne en fremtidig arvtager til avistegneren Jan O Henriksen. Jan O hadde imidlertid ikke stor tiltro til en avistegner som ikke kunne tegne fingre og var skeptisk.", "Kim hadde ikke noe kjennskap til disse ambisjonene p\u00e5 egne vegne, men gir i ettertid Jan O rett. Han var ikke den type tegner, han var flink til \u00e5 finne p\u00e5, ikke tegne etter. Og interessene gikk i for mange retninger. Han sa ja til mye forskjellig, fordi han var nysgjerrig, s\u00f8kte nye erfaringer og fordi han trengte penger. Men det er ikke alt han husker i ettertid, blant annet ikke at han i en periode var fast tegner for legespalten i Ukeadressa, med muntre tegninger til gravalvorlige tema, samtidig med at han gjorde mer ungdommelige saker for Ut-magasinet, gjerne i spann med Yngve S\u00e6ther eller Erlend Loe.", "Da var han i ferd med \u00e5 ta de siste \u00e5rene p\u00e5 Kunstakademiet i Trondheim, etter et fri\u00e5r p\u00e5 filmstudier i New York.", "Tross flere fors\u00f8k klarte aldri Kim matematikkeksamen p\u00e5 Ringve, s\u00e5 han hadde ikke papirer til \u00e5 komme inn p\u00e5 universitetet. Men den gang var ikke Kunstakademiet en del av universitetet i Trondheim, og han kom inn p\u00e5 opptakspr\u00f8ver som desidert yngstemann.", "- Jeg ble sikkert litt h\u00f8y p\u00e5 p\u00e6ra i den perioden. Det var en ny verden, undervisningen foregikk p\u00e5 engelsk. Det var vanskelig \u00e5 ikke f\u00f8le seg spesiell som ung kunstakademistudent, men egentlig var jeg nok for ung for \u00e5 f\u00e5 nok ut av det. Samtidig var det mange bra folk der og jeg l\u00e6rte selvf\u00f8lgelig ogs\u00e5 mye. Det var ogs\u00e5 der jeg m\u00f8tte Erlend.", "Erlend Loe og Kim Hiorth\u00f8y ble fort et radarpar, de laget sine f\u00f8rste barneb\u00f8ker (blant annet den f\u00f8rste med truckf\u00f8reren Kurt) sammen mens de fortsatt gikk p\u00e5 akademiet, og de flyttet sammen til Oslo da Kim var ferdig utdannet.", "- Jeg hadde lenge hatt lyst til \u00e5 dra. Jeg husker at vi brukte mye tid i Trondheim p\u00e5 \u00e5 snakke om Trondheim; hva som var bra og d\u00e5rlig og n\u00e5r det skulle bli bedre. Men i Oslo snakket ikke folk om Oslo, de snakket om andre ting. Det var bra.", "- Men samtidig ble du oppfattet som en del av en tr\u00f8ndermafia, med Erlend og danser Jo Str\u00f8mgren?", "- Det var \u00e9n setning i \u00e9n artikkel i Morgenbladet, men det har hengt igjen virker det som. Jeg har kanskje truffet Jo Str\u00f8mgren to eller tre ganger. Vi var kanskje en gjeng fra Trondheim som flyttet til Oslo og hang sammen der, men det var mange som ikke jobbet med kultur.", "Kim hadde begynt \u00e5 designe platecoverne til Motorpsycho mens han bodde i Trondheim. Han fortsatte \u00e5 jobbe med design, og lager fortsatt alle coverne til plateselskapene Rune Grammofon (der Motorpsycho er) og Smalltown Supersound.", "Her er Kims cover til Motorpsychos \u00abAngels and Daemons at Play\u00bb", "Kim holder n\u00e5 til i Oslo. Han har flyttet mye rundt, fra K\u00f8benhavn til Berlin til Stockholm. Han har alts\u00e5 ogs\u00e5 hoppet fra den ene kulturelle sjangeren til den andre.", "- Du m\u00e5 ha en sterkt utviklet selvtillit?", "- Egentlig ikke. Men jeg er nysgjerrig, og nysgjerrighet trumfer kanskje selvtillit?", "Men det er heller ikke nok \u00e5 v\u00e6re nysgjerrig. Mer enn et visst talent kreves for \u00e5 n\u00e5 ut som Kim gj\u00f8r. Han m\u00f8tes ikke bare med anerkjennelse i Norge, men internasjonalt. Da han ga ut sitt f\u00f8rste album med vindskeiv elektronika i \u00abHei!\u00bb, hadde debutsinglen allerede blitt spilt p\u00e5 programmet til verdens ledende radio-DJ John Peel.", "- Det kan jo ha v\u00e6rt flaks, sier Kim.", "Hiorth\u00f8y er blitt m\u00f8tt med fascinasjon for at han kan mange ting og for sin lekne innstilling. \u00abKims lek\u00bb er brukt minst tre ganger som tittel p\u00e5 artikler om ham i Adresseavisen. Ketil Bj\u00f8rnstad, som er komponist, pianist og forfatter, har en litt annen erfaring, og forteller i sin siste selvbiografiske roman \u00ab70-tallet\u00bb om den grunnleggende skepsisen han som etablert musiker ble m\u00f8tt med da han ga ut sin f\u00f8rste roman.", "En variant av Kims lek her", "- Det kan jo v\u00e6re en grunn til denne skepsisen. Det kan jo v\u00e6re de har rett? Jeg f\u00f8ler jo av og til at jeg har smurt litt tynt utover. All erfaring er god \u00e5 ha med seg, men jeg hadde v\u00e6rt bedre rustet som filmskaper hvis jeg hadde jobbet bare med det. Tenk p\u00e5 andre samfunnsfelt. Enn om du gikk til tannlegen og han sa at egentlig driver han mest med strikking, at \u00e5 v\u00e6re tannlege er mer en hobby. Du ville kanskje heller valgt en som er tannlege hele tiden?", "Kim kan oppleves som en intuitiv kunstner, men n\u00e5r en snakker med ham, skj\u00f8nner en fort at det meste han gj\u00f8r har v\u00e6rt gjennom en intellektuell prosess. Han har studert innenfor kunstfeltet i Trondheim, K\u00f8benhavn, New York og Stockholm. Han har alts\u00e5 solid formell utdannelse, i tillegg til \u00e5 v\u00e6re mer enn gjennomsnittlig nysgjerrig.", "- Det eneste jeg f\u00f8ler jeg virkelig kan, har jeg ingen formell utdannelse i. Grafisk design er utvilsomt det jeg har jobbet lengst og mest med. Men jeg gj\u00f8r det mindre n\u00e5, nesten bare platecover.", "Livet hans har mye v\u00e6rt \u00e5 sitte alene foran en skjerm. P\u00e5 et punkt ble det nok. Han fikk lyst til \u00e5 treffe folk.", "En annonse for Dansh\u00f6gskolan i Stockholm, der de s\u00f8kte koreograf-studenter og gjerne folk som kom utenfor dansemilj\u00f8et, virket som et tegn fra oven. Kim s\u00f8kte, kom inn - og i 2013 sto han der, med en mastergrad i koreografi. Kim st\u00e5r alts\u00e5 uten videreg\u00e5ende skole, men med mastergrad. Han klarer ikke helt selv \u00e5 forklare hvordan det gikk til. Men dansestykkene fikk god respons de ogs\u00e5.", "- Jeg tror det er viktig \u00e5 ikke la seg distrahere av respons. \u00c5 ikke ta det for mye inn om du f\u00e5r skryt, og heller ikke om du blir slaktet. Selvsagt kan begge deler inspirere, men det kan ogs\u00e5 f\u00f8re til at det er vanskelig \u00e5 g\u00e5 videre.", "- Du har vel til gode \u00e5 bli slaktet?", "- Kanskje det. Men jeg har vel gjort ting som er m\u00f8tt med likegyldighet. Og det kan jeg godt forst\u00e5. Jeg har laget mye som ikke er bra. Det er flere ting jeg \u00f8nsker jeg ikke hadde gjort, eller i det minste hadde gjort bedre.", "- Kim har v\u00e6rt fotograf p\u00e5 tre av mine filmer, hans arbeid er unikt preget av sanselighet og poesi. Men han er viktig ogs\u00e5 p\u00e5 andre m\u00e5ter. Han er veldig flink med folk, og har s\u00e5 gjennomf\u00f8rt god smak at jeg bruker ham aktivt som bullshitfilter i mange sammenhenger.", "Han er en god venn. Vi ler mye sammen, og han er en jeg betror meg til. Jeg er veldig glad i Kim. Verden er et finere sted fordi han finnes.", "- Maler du fortsatt?", "- Jeg hadde en akvarellutstilling i Oslo i mars i fjor. Men jeg vet ikke hva jeg kommer til \u00e5 fokusere p\u00e5 fremover.", "- Hva vil du selv helst gj\u00f8re?", "- Aller helst vil jeg gjerne f\u00e5 lage en film til, sier Kim, f\u00f8r han mumler \u00abFamous last words\u00bb, ler nerv\u00f8st og haster av g\u00e5rde til neste avtale."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d87b1ac6f7f66f13e80f653a5a22c48caa57a7c8eea060e8d85b89da4a2df4cf"}, {"field": "createtime", "value": "2017-01-21T11:14:59.000Z"}, {"field": "description", "value": "Kim kan mange ting, bredden i hans talent har imponert mange. Selv lurer han p\u00e5 om han kanskje har smurt vel tynt utover."}, {"field": "dominantimage", "value": "http://www.adressa.no/pluss/magasin/article14090588.ece/zd0r4q/ALTERNATES/w980-default/Hiorthoy5shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/56184535eaaec6867be5a7425f09d144f55f5a43.jpg?5959d2e0"}, {"field": "dominantthumbnaildimensions", "value": "300x169"}, {"field": "heading", "value": ["Det elastiske hodet -adressa.no", "Selvhjelpsb\u00f8lgen stresser oss", "Skolen var ikke noe g\u00f8y", "Kim og Mikkel i New York", "Ble h\u00f8y p\u00e5 p\u00e6ra", "Tr\u00f8ndermafiaen", "Smurt litt tynt utover", "Famous last words"]}, {"field": "id", "value": "56184535eaaec6867be5a7425f09d144f55f5a43"}, {"field": "keyword", "value": ["Portrettet", "magasin pluss", "Ukeadressa", "Kim Hiorth\u00f8y", "Ole Jacob Hoel"]}, {"field": "keywords", "value": "Portrettet,magasin pluss,Ukeadressa,Kim Hiorth\u00f8y,Ole Jacob Hoel"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["ting", "glad", "jobbe", "film", "tynt utover", "tegn"]}, {"field": "kw-entity", "value": ["the rules for everything", "motorpsycho", "henriksen", "smalltown supersound", "bergsbakken", "jo str\u00f8mgren", "hei", "erlend loe og kim hiorth\u00f8y", "lux", "blussuvollsbakken", "norgespremiere", "cinemateket", "singsaker", "ringve", "kurt", "nova", "dansh\u00f6gskolan", "filmfestivalen", "nordisk", "famous", "kunstakademiet", "filmklubb", "spellemannpris", "stargate", "filmens", "kyrre", "new york og stockholm", "halvsju", "dumdum boys", "hitchcocks", "arne nordheim og bj\u00f8rk", "hagelangs", "morgenbladet", "the rules for life", "sentrum", "filmklubben", "adresseavisen", "kim og kyrre", "jo nesb\u00f8", "psycho"]}, {"field": "kw-location", "value": ["stockholm", "oslo", "storbritannia", "k\u00f8benhavn", "trondheim", "norge", "berlin", "troms\u00f8", "new york"]}, {"field": "kw-pageclass", "value": "article"}, {"field": "kw-person", "value": ["arne nordheim", "\u00f8ystein mamen", "erlend loe", "rune grammofon", "kim hiorth\u00f8y", "jan o", "mikkel storleer eriksen", "laila sve", "yngve s\u00e6ther", "john peel", "ketil bj\u00f8rnstad", "kjartan kristiansen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14090588.ece/zd0r4q/ALTERNATES/w980-default/Hiorthoy5shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det elastiske hodet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/20/Det-elastiske-hodet-14090596.ece"}, {"field": "pageclass", "value": ["article"]}, {"field": "publishtime", "value": "2017-01-20T13:44:01.000Z"}, {"field": "recs-articleid", "value": "14090596"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-20T13:44:01.000Z"}, {"field": "recs-rawtitle", "value": "Det elastiske hodet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Kim kan mange ting, bredden i hans talent har imponert mange. Selv lurer han p\u00e5 om han kanskje har smurt vel tynt utover."}, {"field": "thumbnail", "value": "http://content-thumbnail.cxpublic.com/content/thumbnail200x150/56184535eaaec6867be5a7425f09d144f55f5a43.jpg?5959d2e0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-03T05:15:12.000Z"}, {"field": "title", "value": "Vidunderbarn og skoletaper"}, {"field": "url", "value": "http://www.adressa.no/pluss/magasin/2017/01/20/Det-elastiske-hodet-14090596.ece"}, {"field": "urlhash", "value": "56184535eaaec6867be5a7425f09d144f55f5a43"}], "score": 0.290602, "siteId": "9222270286501375973", "id": "56184535eaaec6867be5a7425f09d144f55f5a43"}

