{"fields": [{"field": "modifiedtime", "type": "time", "value": "2017-01-16T07:05:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Politikk", "Senterpartiet", "Trygve Slagsvold Vedum"]}, {"field": "author", "value": "solveig ruud/aftenposten"}, {"field": "body", "value": ["Kanskje kan han le herfra til valget. Med angrep p\u00e5 alt fra eliten til Regjeringens reformer, kan Trygve Slagsvold Vedum glede seg over h\u00f8y oppslutning ved inngangen til valg\u00e5ret 2017, skriver Aftenposten .", "M\u00e5let er \u00e5 bli st\u00f8rre enn Frp ved neste kommunevalg.", "\u2013 Det er det man kaller et h\u00e5rete m\u00e5l, sier han.", "LES KOMMENTAREN: G\u00f8rr p\u00e5 landet", "\u2013 Er Regjeringens standpunkt i ulvesaken en gavepakke til Sp?", "\u2013 Nei, vi hadde jo h\u00e5pet p\u00e5 motsatt standpunkt og jobber for det. Regjeringen tar ikke folks hverdagsliv p\u00e5 alvor, sier han og skildrer en statsminister og en klima- og milj\u00f8vernminister \u00absom sitter langt unna virkeligheten til folk\u00bb og en ulvedebatt som ender opp i \u00abjuridiske spissfindigheter\u00bb.", "If\u00f8lge Vedum hadde mange forh\u00e5pninger om at \u00abtrykket skulle lette\u00bb fra ulven.", "\u2013 N\u00e5 f\u00f8ler de seg overkj\u00f8rt, oversett og umyndiggjort i eget liv. Det skaper sorg og aggresjon hos folk, sier han.", "Vedum forklarer Sps fremgang med mer enn rovdyrdebatt. If\u00f8lge hedmarkspolitikeren vokser Sp fordi Regjeringen \u00abstoler blindt p\u00e5 stordrift\u00bb og f\u00f8rer en politikk som f\u00f8rer til \u00f8kt statlig byr\u00e5krati, mer stivbent regelfortolkning\u00bb og \u00abfjerner tjenester fra folks hverdag\u00bb.", "\u2013 Det er en enormt uansvarlig m\u00e5te \u00e5 styre et land p\u00e5, sier han og fortsetter:", "\u2013 N\u00e5 skal alt endres for endringenes skyld s\u00e5 fort som overhodet mulig. Det verste er regionreformen. De har ikke engang avgjort om nye regioner skal f\u00f8re til nye valgkretser, sier han og sikter til Regjeringens arbeid med \u00e5 sl\u00e5 sammen fylkeskommuner til f\u00e6rre og st\u00f8rre regioner.", "Sp-lederen mener Regjeringen \u00abtror det \u00e5 lage st\u00f8rst mulig kolosser er moderne\u00bb.", "\u2013 Vi tror det er feil medisin. Det er gammeldags. Muligheten for \u00e5 lage desentraliserte l\u00f8sninger n\u00e6r folk har aldri v\u00e6rt st\u00f8rre, sier han og sikter til datateknologi og annen kommunikasjon.", "Parallelt med Regjeringens reformering av offentlig sektor \u2013 av kommuner, sykehus, h\u00f8yskoler, Nav, domstoler, skatteetaten, fylkeskommuner, domstoler og fengselsvesen, \u00f8ker Sp i oppslutning.", "\u2013 Dere tar opp konkurransen med Frp. Mange mener dere ogs\u00e5 h\u00f8res mer ut som Frp i retorikken ?", "\u2013 Jeg h\u00f8rer folk sier det, men jeg kjenner meg ikke igjen i de politiske realitetene, sier han og p\u00e5peker at Sp og Frp har veldig forskjellige l\u00f8sninger p\u00e5 alt fra utjevning av forskjeller til det \u00e5 bruke hele landet og nasjonalt eierskap.", "\u2013 Det som er problemet til Frp, er at n\u00e5r de kommer til makten, f\u00f8rer de en politikk som er til gunst for dem som har mest fra f\u00f8r \u2013 og de har styrket byr\u00e5kratiets stilling. Jeg tror en god del av dem som har stemt Frp og har vanlige inntekter er skuffet, og ser at vi representerer deres interesser bedre.", "\u2013 Men har det ikke v\u00e6rt en tiln\u00e6rming mellom Frp og Sp i f.eks. klima og innvandringspolitikken ?", "\u2013 Nei, ikke fra v\u00e5r side. Vi har hatt en fast linje. Men vi ble ikke med i konkurransen om \u00e5 sette opp avgiftene p\u00e5 drivstoff h\u00f8yest mulig. Vi har aldri lovet noen reduksjon i drivstoffprisene.", "Konfrontert med at ogs\u00e5 Sp p\u00e5 Stortinget har sluttet seg til prinsippet om at avgiftene p\u00e5 fossilt drivstoff og forurensende transportmidler gradvis skal \u00f8kes, svarer han at \u00abde endelige prioriteringene finnes i v\u00e5re alternative budsjetter\u00bb.", "\u2013 Og der har vi alltid v\u00e6rt opptatt av at drivstoffprisene ikke skal g\u00e5 for mye opp. Men vi vil ikke ha radikale endringer, sier han.", "P\u00e5 sp\u00f8rsm\u00e5l om avgifts\u00f8kningene i 2017-budsjettet medf\u00f8rer en \u00abradikal\u00bb endring, svarer han at \u00abde hadde ingen hensikt\u00bb, men kun dreide seg om \u00aben slags markeringspolitikk fra Regjeringen og Venstres side, der \u00abmarkeringen var viktigere enn resultatet\u00bb, skriver Aftenposten .", "Han poengterer ellers at Sp har foresl\u00e5tt \u00f8kt avgift p\u00e5 fossilt drivstoff i kombinasjon med lavere avgift p\u00e5 biodiesel og \u00f8kt innblanding av slik, et forslag han mener er milj\u00f8vennlig uten at det \u00f8ker drivstoffprisen.", "\u2013 Folk m\u00e5 ha bil. Vi m\u00e5 forholde oss til virkeligheten utenfor den boblen vi er i, sier han og sikter til at man i Oslo sentrum kan kj\u00f8re b\u00e5de trikk, tog og bane.", "Sps alternative statsbudsjett ble av Cicero ranket som det minst klimavennlige.", "\u2013 Den k\u00e5ringen var omstridt, sier Slagsvold Vedum, som viser til at Sp har en \u00abpraktisk klimapolitikk der man kombinerer m\u00e5let om \u00e5 f\u00e5 ned utslippene med en politikk som g\u00e5r ut p\u00e5 \u00e5 skape arbeidsplasser.\u00bb", "I tillegg har Civita utpekt Sp som det mest innvandringskritiske partiet \u2013 n\u00e5r Sps E\u00d8S-motstand, som medf\u00f8rer et nei til fri flyt av arbeidskraft over landegrensene, tas med i regnestykket.", "\u2013 Er du glad for \u00e5 bli plassert p\u00e5 bunn i klima og som mest innvandringskritisk?", "\u2013 Nei, sier han og signaliserer at han ikke bryr seg s\u00e5 mye om slike k\u00e5ringer fra den borgerlige tenketanken Civita.", "\u2013 Det viktigste er realitetene i innvandringspolitikken, sier han og minner til at det var Sp som tok initiativ til et bredt forlik om innvandring og integrering i forbindelse med tilstr\u00f8mningen h\u00f8sten i 2015.", "\u2013 Vi vil ha brede forlik som demper konfliktniv\u00e5et. Hele v\u00e5rt m\u00e5l er at vi skal lykkes med integreringspolitikken. Og skal man lykkes, m\u00e5 man ha st\u00f8tte i befolkningen. Det var det som var i ferd med \u00e5 rakne ved Storskog h\u00f8sten 2015, da markeringspolitikken mellom Frp og Venstre gjorde at man ikke fikk gjort noen ting. Har man ikke kontroll, skjer det som skjer i Sverge. Da skaper man motsetninger, og da er det umulig \u00e5 lykkes med integreringen over tid.", "\u2013 Men dere har beveget dere. Dere tilh\u00f8rte jo for dr\u00f8yt ti \u00e5r siden den s\u00e5kalte flyktningopposisjonen til Ap og H\u00f8yre?", "\u2013 Man m\u00e5 ta utgangspunkt i den virkeligheten man er i. Vi har aldri hatt en slik situasjon som vi hadde p\u00e5 Storskog h\u00f8sten 2015, sier han og legger til at i en slik ny situasjon \u00aber det \u00e5 ha en ansvarlig innvandringspolitikk et helt avgj\u00f8rende premiss.\u00bb Han minner om at Sp ogs\u00e5 bidro til innstramminger i den r\u00f8dgr\u00f8nne regjeringen i 2008, og at manglende kontroll og uro skaper motsetninger.", "\u2013 Noe av det verste som kan skje, er oppbygging av motsetninger mellom mennesker, spesielt med basis i at man har ulik bakgrunn. Det m\u00e5 vi jobbe for \u00e5 unng\u00e5.", "\u2013 Mange mener at innvandringsminister Sylvi Listhaug n\u00e6rer opp under slike motsetninger. Men dere kritiserte vel Listhaug mye mer da hun var landbruksminister enn n\u00e5?", "\u2013 Vi mener det er verre med konflikt rundt folk enn rundt kyr. Vi vil ha ned spenningsniv\u00e5et n\u00e5r det gjelder mennesker fordi vi vet det blir vanskeligere for enkeltindivider n\u00e5r den politiske debatten blir veldig hard.", "\u2013 Hvis det er verre \u00e5 ha konflikter rundt folk enn rundt kyr, hvorfor deltar dere da ikke mer i debatten rundt Listhaug og hennes retorikk n\u00e5?", "\u2013 Vi har ikke hatt behov for altfor mye debatt rundt spillet. Vi har tatt v\u00e5rt valg, og det mener vi har v\u00e6rt klokt. V\u00e5rt m\u00e5l er en ansvarlig og anstendig politikk med lavest mulig konfliktniv\u00e5.", "\u2013 Men bidrar Listhaug til det?", "\u2013 Nei, jeg mener hverken Listhaug eller Venstre bidrar til det. Men det handler ikke s\u00e5 mye om Listhaug, men om Venstre og Frp, som er opptatt av \u00e5 markere seg.", "I likhet med Frp og Donald Trump har Vedum flere ganger kritisert \u00abeliten\u00bb og er blitt karakterisert som en \u00abpopulistisk anti-elitist\u00bb.", "\u2013 Hvem er eliten?", "\u2013 Det er ingen tvil om at det er skillelinjer i et samfunn. Noen har mye st\u00f8rre \u00f8konomiske formue og mer makt enn andre.", "\u2013 Er det eliten?", "\u2013 Det er den \u00f8konomiske eliten. Det er flere. Jo mer ansvar og makt du har, desto mer m\u00e5 du se dem som ikke har det. Regjeringen har styrket dem som har mest fra f\u00f8r. Den har f.eks. bevisst brukt fylkesmenn som har en helt annen makt enn en vanlig person til \u00e5 tegne nye kommunekartkart, alts\u00e5 brukt embetsverket p\u00e5 en helt annen m\u00e5te enn vi er vant til, sier han.", "Han kritiserer ogs\u00e5 den \u00abmeningsdannende eliten som f.eks. Civita\u00bb.", "\u2013 De har et enda st\u00f8rre ansvar for \u00e5 v\u00e6re ydmyke overfor det levde livet utenfor frokostseminarer med h\u00f8ye rekesm\u00f8rbr\u00f8d der de som gj\u00f8r praktisk arbeid blir kritisert for ikke \u00e5 delta i produksjonsutviklingen. Det har vi p\u00e5pekt er urimelig og veldig nedlatende.", "\u2013 Men hva har det med saken \u00e5 gj\u00f8re at de spiser h\u00f8ye rekesm\u00f8rbr\u00f8d og er p\u00e5 frokostseminar?", "\u2013 Mitt poeng er at du skal ha respekt for mangfoldet og for levd liv, sier han.", "\u2013 Mange mener du n\u00e5 har lagt deg til en populistisk form?", "\u2013 Det tar jeg ikke s\u00e5 tungt. I starten ble jeg beskyldt for \u00e5 si nei til alt, sier han og antyder at \u00e5 kalle ham populist er en strategi fra noen i Civita.", "\u2013 Jeg bruker ikke fremmedord. Jeg har et enkelt spr\u00e5k. S\u00e5nn er det. Det er meg. Jeg er valgt fra Stange. Vi sier ting som de er. Jeg er leder i Sp. Jeg snakker med mitt spr\u00e5k. \u00abPopulis\u00bb betyr folk.", "\u2013 Men populisme kan vel ogs\u00e5 \u00e5 v\u00e6re \u00e5 forenkle p\u00e5 en m\u00e5te som ikke er helt sann og snakke litt mot bedre vitende?", "\u2013 Vi sier det vi mener. H\u00f8yre og Frp har prioritert en politikk for bare deler av landet. N\u00e5r vi p\u00e5peker det, synes de det er ubehagelig. Jeg forst\u00e5r at det er plagsomt, men det er reelt, sier Sp-lederen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4e31882048743f969c5bdb393c463ddcbd453c1a624d927fbd1b5b75defa5d90"}, {"field": "createtime", "value": "2017-01-15T21:56:58.000Z"}, {"field": "description", "value": "Han har som m\u00e5l \u00e5 bli st\u00f8rre enn Frp. Men han avviser at han har tatt i bruk Frps retoriske knep for \u00e5 n\u00e5 m\u00e5let og avfeier alle p\u00e5stander om populisme."}, {"field": "dominantimage", "value": "http://www.adressa.no/incoming/article14065869.ece/981j88/ALTERNATES/w980-default/454d258a-8c63-4910-b6f0-171ac589c7c8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1b635db40a456191db921a538a06fc362f9fcaf.jpg?58cafa41"}, {"field": "dominantthumbnaildimensions", "value": "300x169"}, {"field": "heading", "value": ["Slik svarer Slagsvold Vedum (Sp) p\u00e5 anklagen om at han bruker Frps retorikk -adressa.no", "Uansvarlig styring av landet", "Feil medisin fra H\u00f8yre og Frp", "Sp representerer velgere med vanlig inntekt bedre enn Frp", "\u00d8nsker ikke radikale avgiftsendringer", "\u2013 Folk m\u00e5 ha bil", "Ranket som d\u00e5rligst p\u00e5 klima og strengest p\u00e5 innvandring", "\u00d8nsker lavere konfliktniv\u00e5 i innvandringspolitikken", "Verre med konflikt rundt folk enn kyr", "Bryr seg lite om populist-beskyldninger", "H\u00f8ye sm\u00f8rbr\u00f8d og frokostseminarer i Civita", "En strategi fra Civita \u00e5 kalle ham populist?"]}, {"field": "id", "value": "d1b635db40a456191db921a538a06fc362f9fcaf"}, {"field": "keyword", "value": ["Politikk", "Senterpartiet", "Trygve Slagsvold Vedum"]}, {"field": "keywords", "value": "Politikk,Senterpartiet,Trygve Slagsvold Vedum"}, {"field": "kw-category", "value": ["pluss", "nyheter"]}, {"field": "kw-concept", "value": ["debatt", "\u00f8kt", "feil medisin", "brede forlik", "h\u00f8ye rekesm\u00f8rbr\u00f8d", "drivstoff", "vant", "regjeringen", "eliten", "svarer", "h\u00f8y", "klima", "ansvar", "vanlig inntekt", "fossilt drivstoff", "avgift", "valg", "politikk", "nei", "konflikt", "m\u00e5l", "land", "v\u00e5rt m\u00e5l"]}, {"field": "kw-entity", "value": ["nav", "aftenposten", "frp og sp", "vedum", "frp", "sverge", "sps e\u00f8s", "regjeringen", "ap og h\u00f8yre", "sylvi listhaug", "slagsvold vedum", "civita", "h\u00f8yre og frp", "venstre og frp", "regjeringen og venstres", "frp og venstre", "frp og donald trump", "venstre", "sp og frp", "storskog", "stortinget"]}, {"field": "kw-location", "value": ["cicero", "stange", "oslo"]}, {"field": "kw-pageclass", "value": "article"}, {"field": "kw-person", "value": ["donald trump", "trygve slagsvold vedum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14065869.ece/981j88/ALTERNATES/w980-default/454d258a-8c63-4910-b6f0-171ac589c7c8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik svarer Slagsvold Vedum (Sp) p\u00e5 anklagen om at han bruker Frps retorikk"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/15/Slik-svarer-Slagsvold-Vedum-Sp-p%C3%A5-anklagen-om-at-han-bruker-Frps-retorikk-14065871.ece"}, {"field": "pageclass", "value": ["article"]}, {"field": "publishtime", "value": "2017-01-15T21:54:04.000Z"}, {"field": "recs-articleid", "value": "14065871"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-15T21:54:04.000Z"}, {"field": "recs-rawtitle", "value": "Slik svarer Slagsvold Vedum (Sp) p\u00e5 anklagen om at han bruker Frps retorikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Han har som m\u00e5l \u00e5 bli st\u00f8rre enn Frp. Men han avviser at han har tatt i bruk Frps retoriske knep for \u00e5 n\u00e5 m\u00e5let og avfeier alle p\u00e5stander om populisme."}, {"field": "thumbnail", "value": "http://content-thumbnail.cxpublic.com/content/thumbnail200x150/d1b635db40a456191db921a538a06fc362f9fcaf.jpg?58cafa41"}, {"field": "thumbnailfullheightdimensions", "value": "200x2351"}, {"field": "timestamp", "value": "2017-03-16T20:49:05.000Z"}, {"field": "title", "value": "Slik svarer Slagsvold Vedum (Sp) p\u00e5 anklagen om at han bruker Frps retorikk"}, {"field": "url", "value": "http://www.adressa.no/pluss/nyheter/2017/01/15/Slik-svarer-Slagsvold-Vedum-Sp-p%c3%a5-anklagen-om-at-han-bruker-Frps-retorikk-14065871.ece"}, {"field": "urlhash", "value": "d1b635db40a456191db921a538a06fc362f9fcaf"}], "score": 0.8308227, "siteId": "9222270286501375973", "id": "d1b635db40a456191db921a538a06fc362f9fcaf"}

