{"fields": [{"field": "modifiedtime", "type": "time", "value": "2015-06-02T10:49:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Interi\u00f8r", "Hjem"]}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Hun har f\u00e5tt mye oppmerksomhet fordi hun var ung da hun ble varaordf\u00f8rer og siden ordf\u00f8rer, Ida Stuberg. Vel, vi kan tilf\u00f8ye at hun ikke akkurat var en olding da hun begynte \u00e5 bygge hus heller. 19 \u00e5r gammel var hun da hun og Terje bygde hus p\u00e5 ei tomt utskilt fra Terjes hjemplass. Siden har tre gutter kommet til.", "Noen erfaren husmor med innarbeidede arbeidsrutiner var hun naturlig nok ikke da huset ble planlagt.", "\u2013 Det er nok en del ting jeg ville gjort annerledes dersom jeg skulle bygd hus i dag, men i det store og hele er jeg forn\u00f8yd, sier Ida. Noe av det viktigste for henne er n\u00e6rheten til storfamilien. Den hadde hun selv i sin oppvekst, og den er hun glad for \u00e5 kunne tilby egne barn.", "\u2013 Og ellers er det jo godt \u00e5 leve ved den gylne omvei da, sier hun, og ler litt av egen slagordformulering. Men hun mener det og utdyper gjerne.", "\u2013 Det er mange trivelige, flinke folk som er samlet her. Ambisi\u00f8se folk som jobber hardt for \u00e5 n\u00e5 sine m\u00e5l. Og som gjerne jobber i fellesskap. Og de mange akt\u00f8rene gj\u00f8r at vi har god tilgang p\u00e5 kortreist mat og lokal kunst. Ordf\u00f8rere er jo lokalpatrioter, smiler hun og inviterer til bords. Det lange spisebordet i stua lokker med lokale spesialiteter. Ost, skinke og sjokolade for \u00e5 nevne noe. Som nytes p\u00e5 lokalprodusert keramikk.", "Keramikk er det ogs\u00e5 mye av p\u00e5 veggene. Fat som de har f\u00e5tt i gave til runddager og konfirmasjoner. Bilder som er malt av lokale kunstnere. Og i stolene ligger skinn fra sauer som har beitet p\u00e5 en g\u00e5rd en kilometer lenger ned i veien.", "\u2013 Gr\u00e5 tr\u00f8ndersau, sier Ida.", "\u2013 Jeg liker fargespillet. Og det er jo ekstra stas at de er sauer fra v\u00e5rt eget nabolag.", "Ida kombinerer lokale produkter med noe design og det hun ellers m\u00e5tte falle for. Opptatt av merker og navn er hun etter eget utsagn ikke, s\u00e5 n\u00e5r et og annet kjent produkt har funnet veien inn, handler det om smak og behag. S\u00e5 blir blandingen slik det blir i de fleste, vanlige hjem: noe dyrt og noe billig. Dog alts\u00e5 med en st\u00f8rre andel kunsth\u00e5ndverk enn i et gjennomsnittlig sm\u00e5barnsfamiliehjem.", "N\u00e5r vi sitter ved spisestuebordet har vi kontakt b\u00e5de med kj\u00f8kkenet og resten av stua. Det er hyggelig og flott n\u00e5r rommene er ryddige, men Ida innr\u00f8mmer at hun \u00f8nsker seg et skjult grovkj\u00f8kken, et rom med skyved\u00f8rer som kan lukkes for \u00e5 gjemme rotet.", "\u2013 Det hadde passet meg ypperlig, ler hun. N\u00e5r det er sagt er hun glad i kj\u00f8kkenet sitt. Det er god plass der, slik at flere kan jobbe samtidig, en klar fordel n\u00e5r storfamilien p\u00e5 15-16 mennesker ofte spiser sammen. P\u00e5 kj\u00f8kkenet henger ogs\u00e5 en av Idas viktige verkt\u00f8y for \u00e5 organisere hverdagen: en familieplanlegger med bilde av familien i toppen og \u00e9n kolonne for hvert familiemedlem. Her f\u00f8res ukas gj\u00f8rem\u00e5l inn p\u00e5 en stor og dekorativ tavle.", "\u2013Jeg synes den er kjempefin. Vi har s\u00e6rlig god bruk for den siden jeg har mye m\u00f8ter p\u00e5 kveldstid. P\u00e5 denne m\u00e5ten er det lettere \u00e5 holde oversikt og planlegge hverdagen, sier hun. Akkurat familieplanleggeren er kj\u00f8pt p\u00e5 nett. Men ellers fors\u00f8ker Ida Stuberg \u00e5 handle lokalt. Hun synes ogs\u00e5 de f\u00e5r tak i det meste i brukbar n\u00e6rhet og skryter av at Inder\u00f8y kommune har et godt og bredt tilbud. Det gjelder ogs\u00e5 fritidstilbud til guttene som fyker rundt bena p\u00e5 oss. Med nesten 6800 innbyggere er inder\u00f8yningene mange nok til at det lar seg gj\u00f8re \u00e5 tilby litt av hvert. Dessuten er grendagrensene mindre markante enn f\u00f8r, kan ordf\u00f8reren fortelle. Du kan dermed gjerne bo i \u00e9n grend, trene kampsport i en annen og h\u00e5ndball i en tredje.", "Vi blir med guttene ned for \u00e5 se p\u00e5 rommene deres. Koselige gutterom. I et slags forv\u00e6relse er det tv-stue.", "\u2013 Her synes vi det er greit \u00e5 ha en fatboy i stedet for sofa, sier Ida og peker p\u00e5 sittesekken som st\u00e5r i et hj\u00f8rne.", "\u2013 Det gj\u00f8r det mye lettere \u00e5 frigj\u00f8re gulvet for m\u00f8bler, slik at det er mer plass til \u00e5 leke.", "Plass til \u00e5 leke er det ogs\u00e5 i rommet ved siden av, p\u00e5 familiebadet. Det store badekaret er et popul\u00e6rt sted \u00e5 v\u00e6re. Og med separat dusjnisje er det faktisk mulig \u00e5 putte ungene i badekaret og holde \u00f8ye med dem mens du selv tar en dusj. En baderomskvalitet sm\u00e5barnsm\u00f8dre og -fedre vet \u00e5 sette pris p\u00e5. Bading er vel og bra, men aller best lekeplass er det allikevel ute. Tumleplassen vil ingen ende ta.", "\u2013 Vi synes vi har veldig fine uteomr\u00e5der her, ja, sier Ida. Og da snakker vi ikke bare om den overbygde verandaen med utsikt over fjorden. Det er helheten. Den korte veien ned til sj\u00f8en. Hengek\u00f8ya i hagen. Og kr\u00e5keslottet! Trehytta som farfar og ungene har laget, som har egen postkasse og sannsynligvis er utstyrt med adgangsrestriksjoner for voksne. Det kan Ida leve med, hun har egne favorittuteomr\u00e5der. Det blir ikke mye tid til \u00e5 sitte ned og nyte utsikten s\u00e5nn i hverdagen. Men flott er den.", "\u2013 Det er s\u00e5 vakkert kulturlandskap her. Det er fantastisk \u00e5 bo midt i matfatet, erkl\u00e6rer hun."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7164c5b5d9b9a1005bb03b0f65c2b8b5ed4f38dc01e9f6c93554940e8e9ea25d"}, {"field": "createtime", "value": "2017-02-03T17:52:09.000Z"}, {"field": "description", "value": "Inder\u00f8y-ordf\u00f8rer Ida Stuberg (33) er stolt av \u00e5 v\u00e6re lokalpatriot. Den som bes\u00f8ker hennes hjem f\u00e5r kortreiste sanseinntrykk b\u00e5de for \u00f8yet og ganen."}, {"field": "dominantimage", "value": "http://www.adressa.no/pluss/magasin/article10395324.ece/n2zq5u/ALTERNATES/w980-default/Oppslag%20Ida%20Stuberg.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4f10819d07c2a8896ee80bc605d2e79a9fb42cb0.jpg?599960bc"}, {"field": "dominantthumbnaildimensions", "value": "300x169"}, {"field": "heading", "value": ["Patriothjemmet -adressa.no", "Kortreist skinnfell", "Rydde og organisere", "Lekeplass", "Midt i matfatet"]}, {"field": "id", "value": "4f10819d07c2a8896ee80bc605d2e79a9fb42cb0"}, {"field": "keyword", "value": ["Interi\u00f8r", "Hjem"]}, {"field": "keywords", "value": "Interi\u00f8r,Hjem"}, {"field": "kw-category", "value": ["pluss", "magasin"]}, {"field": "kw-classification", "value": "uncategorized"}, {"field": "kw-concept", "value": ["ordf\u00f8rer", "rom", "gutter", "bygd hus", "lokal", "hus", "ler", "plass", "hjem", "kj\u00f8kkenet", "veien", "ellers"]}, {"field": "kw-entity", "value": ["terje", "hjem"]}, {"field": "kw-location", "value": "inder\u00f8y"}, {"field": "kw-pageclass", "value": "article"}, {"field": "kw-person", "value": "ida stuberg"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10395324.ece/n2zq5u/ALTERNATES/w980-default/Oppslag%20Ida%20Stuberg.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Patriothjemmet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10395326.ece"}, {"field": "pageclass", "value": ["article"]}, {"field": "publishtime", "value": "2014-11-28T17:26:26.000Z"}, {"field": "recs-articleid", "value": "10395326"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-11-28T17:26:26.000Z"}, {"field": "recs-rawtitle", "value": "Patriothjemmet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Inder\u00f8y-ordf\u00f8rer Ida Stuberg (33) er stolt av \u00e5 v\u00e6re lokalpatriot. Den som bes\u00f8ker hennes hjem f\u00e5r kortreiste sanseinntrykk b\u00e5de for \u00f8yet og ganen."}, {"field": "thumbnail", "value": "http://content-thumbnail.cxpublic.com/content/thumbnail200x150/4f10819d07c2a8896ee80bc605d2e79a9fb42cb0.jpg?599960bc"}, {"field": "thumbnailfullheightdimensions", "value": "200x1694"}, {"field": "timestamp", "value": "2017-08-20T10:13:16.000Z"}, {"field": "title", "value": "Patriothjemmet"}, {"field": "url", "value": "http://www.adressa.no/pluss/magasin/article10395326.ece"}, {"field": "urlhash", "value": "4f10819d07c2a8896ee80bc605d2e79a9fb42cb0"}], "score": 0.6518459, "siteId": "9222270286501375973", "id": "4f10819d07c2a8896ee80bc605d2e79a9fb42cb0"}

