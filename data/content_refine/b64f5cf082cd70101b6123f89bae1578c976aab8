{"fields": [{"field": "modifiedtime", "type": "time", "value": "2012-04-17T10:19:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De hadde nok en romantisk forestilling om \u00e5 sl\u00e5 seg ned p\u00e5 Utistu, i hus med gamle r\u00f8tter og omgitt av et vakkert kulturlandskap. Men etter som \u00e5rene har g\u00e5tt har b\u00e5de familien og tunet vokst seg stadig st\u00f8rre, og i 2001 bestemte Hege og John Helge seg for \u00e5 \u00e5pne husene for gjester.", "- Vi startet i det sm\u00e5, med stabbur og et hovedhus, men siden har det kommet til stadig flere hus, forteller Hege.", "Og sm\u00e5folk, m\u00e5 vi legge til. John er tolv \u00e5r og eldstemann, og har v\u00e6rt med p\u00e5 restaureringsarbeid s\u00e5 lenge han kan huske. Med to \u00e5rs mellomrom har ogs\u00e5 Jens (10), Oline (8), Klaus (6) og minstemann Henry (4) kommet til.", "- Da vi kj\u00f8pte tomta av mamma i -1996, var planen \u00e5 bygge ei oppstuggu og bosette oss her, forteller Hege som kommer fra en av nabog\u00e5rdene.", "Men f\u00f8r familien fikk sl\u00e5tt i den f\u00f8rste spikeren, fant de et stabbur fra 1830 som de bare m\u00e5tte ha, og dermed ble oppstuggu byttet ut med ei laftet oppdalsl\u00e5n - som er ei bredere og litt lavere l\u00e5n enn den tradisjonelle tr\u00f8nderl\u00e5na.", "- For oss har det hele tiden v\u00e6rt et viktig poeng \u00e5 skape et tun som er tuftet p\u00e5 samme byggeskikk. Ei oppstuggu ville ikke passet inn her, forklarer John Helge.", "T\u00f8mmeret til hovedhuset ble hentet ut lokalt, barket for h\u00e5nd og senere laftet etter gammel tradisjon.", "- Vi har lagt ned betydelig egeninnsats og regner ikke timer. For meg er det ren mentalhygiene \u00e5 komme hit og jobbe med husene, men klart - vi har hatt utrolig god hjelp av familie og venner, forteller John Helge, som i det daglige er allmennlege i Trondheim.", "- Vi har lagt vekt p\u00e5 dugnadshelger i kombinasjon med god mat og drikke. Det er viktig \u00e5 ha en trivelig ramme, sier Hege og redder minstemann som henger over en rykende gl\u00f8ggkjele borte p\u00e5 komfyren. Ingen panikk, ingen formaninger. Rolig og bestemt blir b\u00e5de Henry og bl\u00e5nisselua l\u00f8ftet ned til legoklossene p\u00e5 gulvet.", "Den nye Oppdalsl\u00e5na sto ferdig i 1999, og er i dag hovedhuset p\u00e5 det firkantete hovedtunet som ellers har to stabbur fra ca 1750 og 1830, et eldhus, ei badstu og en l\u00e5ve fra ca 1650. Ved siden av st\u00e5r husmannsplassen eller k\u00e5rtunet, med stue, l\u00e5ve og stabbur fra 1800-tallet. Eiendommen er rammet inn av gamle furutr\u00e6r og en vakker skigard.", "- Da vi restaurerte l\u00e5ven var det litt vanskelig \u00e5 f\u00e5 armslag med denne furua s\u00e5 tett inntil bygningen, forteller Hege. Men hun tok ingen sjanser og stilte opp med barnevogn og en to\u00e5ring p\u00e5 slep, for \u00e5 passe p\u00e5 at ingen kappet en eneste gren.", "- Naturen og kulturlandskapet er like viktig som husene, legger hun til og viser oss inn p\u00e5 l\u00e5ven.", "Storl\u00e5ven og fj\u00f8set nedenunder er i dag henholdsvis festsal med langbord og en peisestue som har f\u00e5tt en intim bar, med alle moderne fasiliteter. Selv om de er godt gjemt.", "- Vi m\u00e5 ta vare p\u00e5 atmosf\u00e6ren, og bygningene slik de en gang sto. Det som har kommet til av interi\u00f8r og moderne, tekniske installasjoner, er montert slik at det ikke kommer i konflikt med det originale.", "- Dersom det er \u00f8nskelig kan man fjerne alt nytt og st\u00e5 igjen med en bygning som er tidsriktig restaurert, forklarer John Helge.", "Hvert eneste hus p\u00e5 de to tunene er i bruk, og er tuftet p\u00e5 gr\u00e5stein som er hentet fra naturen, i vegkanten eller fra naturlige overskuddslager - med tillatelse fra Vegvesenet. Bygningene har gedigne l\u00e5ser og originale n\u00f8kler, med de gamle gulvene intakt. P\u00e5 ytterveggene henger fargepr\u00f8ver som viser hvordan man lettest behandler nytt trevirke slik at det p\u00e5 sikt f\u00e5r samme fargenyanse som det gamle t\u00f8mmeret.", "Eldhuset p\u00e5 hovedtunet er nytt, men utformingen velkjent.", "- Vi har kopiert eldhuset p\u00e5 nabog\u00e5rden, med en stor ovn av gr\u00e5stein i midten. Man kan se for seg en smie i den ene enden og bakerhus i den andre. Vi bruker eldhuset til kurs og konferanser.", "Med utsikt til Hornet og Trollheimen st\u00e5r badstuhuset med utvendig massasjebad. Nostalgisk i stilen, med t\u00f8mmer og skifer, men med et helt annet uttrykk enn de andre bygningene. Fasaden ut mot Hornet har glass fra gulv til tak.", "- Vi \u00f8nsket \u00e5 skape et helhetlig inntrykk inn mot tunet, men har utnyttet panoramaet mot fjellene, forteller Hege. Det er paret selv som har planlagt, tegnet og prosjektert alle bygningene p\u00e5 eiendommen.", "Med tida skj\u00f8nte Hege og John Helge at de hadde truffet et behov i markedet. Tunene er aldri leid ut til mer enn en gruppe i gangen, og det gj\u00f8r at oppholdet blir b\u00e5de privat og eksklusivt. Man er alene om fasilitetene og kan leie med kokk eller ha selvhushold.", "- Vi la merke til en nedgang i bes\u00f8ket fra p\u00e5ske og fram til midten av august, men da et par \u00f8nsket sommerbryllup her i 2005, ble sommerfj\u00f8set bygget, forteller Hege.", "- F\u00f8rst snakket vi om en provisorisk bygning, men som s\u00e5 mange ganger f\u00f8r este prosjektet ut, legger samboeren til.", "Likevel, sommerfj\u00f8set viste seg \u00e5 v\u00e6re en l\u00f8nnsom investering, for n\u00e5 er den rolige perioden blitt en periode med bryllupsfester.", "Men s\u00e5 er det s\u00e5nn da, at n\u00e5r Utistu f\u00e5r bedre kapasitet for selskaper, s\u00e5 \u00f8ker behovet for sengeplasser.", "- I fjor m\u00e5tte vi si nei til 50 grupper fordi vi ikke hadde sengeplasser nok, s\u00e5 n\u00e5 utvider vi, forteller de to.", "Etter at Hege og John Helge kj\u00f8pte Bjerke-samlingen etter Harald Bjerke sitter de p\u00e5 ytterligere 40 gamle hus fra distriktet, blant dem den gamle skysstasjonen Majorstua p\u00e5 Ulsberg, fra 1850. Investeringen har kostet 25 millioner kroner og de gamle husene skal bli til fem nye tun.", "- Alle husene og materialene ligger demontert som puslespill under b\u00f8lgeblikk, men vi har startet arbeidet med registrering og sortering og har s\u00e5 sm\u00e5tt begynt \u00e5 f\u00e5 oversikt over innholdet, sier John Helge.", "- Det f\u00f8rste tunet som er planlagt, inneholder gammelstuggu fra nabog\u00e5rden. Den skal plasseres slik at den ser hjem, smiler Hege. Og s\u00e5 skal vi f\u00e5 laget en kopi av den gamle d\u00f8ra som har et godnatt-vers innfeldt. Den originale d\u00f8ra st\u00e5r p\u00e5 museum, legger hun til.", "- \u00c5 restaurere 40 gamle hus lar seg ikke gj\u00f8re med en legel\u00f8nn, nei. Selv om vi tjener brukbart, smiler John Helge. Vi m\u00e5 nok ut og finne samarbeidspartnere som kan tenke seg \u00e5 v\u00e6re med p\u00e5 prosjektet eller deler av det. Han er allerede i dialog med Fylkesantikvaren og folkemuseet p\u00e5 Sverresborg.", "Det er vanskelig \u00e5 tenke seg at Utistu er en samling av gamle hus som er hentet hit over en relativt kort periode. Faktisk er de plassert s\u00e5 godt i terrenget at det ser ut som om de alltid har st\u00e5tt her. Men s\u00e5nn er det ikke. Hege Grytdal og John Helge Haugness har hentet de gamle husene fra Budalen, Oppdal, Innset og Rennebu, og alle b\u00e6rer samme byggeskikk. I samlingen inng\u00e5r ogs\u00e5 en gammel husmannsplass fra Seierdalen, som b\u00e6rer en spesiell historie. Her bodde tre ugifte s\u00f8sken p\u00e5 slutten av 1800-tallet, og han som levde lengst ble kalt for K\u00e5re Mystisk. Han gikk for \u00e5 v\u00e6re en einst\u00f8ing som sjelden beveget seg utenfor g\u00e5rden, og det sies at han vokter barndomshjemmet den dag i dag. Bare den som tilbringer natten bak de tykke t\u00f8mmerveggene p\u00e5 Utistu, kan gi svar p\u00e5 om einst\u00f8ingen fremdeles viser seg . . ."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "490757a3f4874d5167e79af60f65518153192736f504f42c52dfba20f63e4e61"}, {"field": "createtime", "value": "2015-09-25T19:20:24.000Z"}, {"field": "description", "value": "Sju kilometer vest for Oppdal, i retning Sunndal, ligger Utistu. Her har Hege Grytdal og John Helge Haugness brukt de tolv siste \u00e5rene p\u00e5 \u00e5 samle og restaurere gamle hus som har st\u00e5tt til nedfalls i regionen."}, {"field": "dominantimage", "value": "http://www.adressa.no/incoming/article1283170.ece5/ALTERNATES/w980-default/Utistu-langt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b64f5cf082cd70101b6123f89bae1578c976aab8.jpg?598c326d"}, {"field": "dominantthumbnaildimensions", "value": "300x169"}, {"field": "heading", "value": ["Oppdals skjulte perle -adressa.no", "Tuftet p\u00e5 det gamle", "Fra to til tolv hus", "Originalen er bevart", "\u00abKopiert eldhus\u00bb", "L\u00f8nnsomt sommerfj\u00f8s", "Bjerke-samlingen for tur", "Jobber med partnere", "K\u00e5re Mystisk passer p\u00e5"]}, {"field": "id", "value": "b64f5cf082cd70101b6123f89bae1578c976aab8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["tun", "gamle", "gamle hus", "hus"]}, {"field": "kw-entity", "value": ["hege grytdal og john helge haugness", "klaus", "hege", "vegvesenet", "sverresborg", "oline", "seierdalen", "utistu", "jens", "ulsberg", "innset og rennebu", "majorstua", "fylkesantikvaren", "hege og john helge", "hornet og trollheimen", "hornet", "budalen", "oppdalsl\u00e5na"]}, {"field": "kw-location", "value": ["oppdal", "sunndal", "henry", "trondheim"]}, {"field": "kw-pageclass", "value": "article"}, {"field": "kw-person", "value": ["john helge", "k\u00e5re mystisk", "john helge haugness", "hege grytdal", "harald bjerke"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1283170.ece5/ALTERNATES/w980-default/Utistu-langt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppdals skjulte perle"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1214641.ece"}, {"field": "pageclass", "value": ["article"]}, {"field": "publishtime", "value": "2008-12-19T07:23:37.000Z"}, {"field": "recs-articleid", "value": "1494444"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-12-19T07:23:37.000Z"}, {"field": "recs-rawtitle", "value": "Oppdals skjulte perle -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Sju kilometer vest for Oppdal, i retning Sunndal, ligger Utistu. Her har Hege Grytdal og John Helge Haugness brukt de tolv siste \u00e5rene p\u00e5 \u00e5 samle og restaurere gamle hus som har st\u00e5tt til nedfalls i regionen."}, {"field": "thumbnail", "value": "http://content-thumbnail.cxpublic.com/content/thumbnail200x150/b64f5cf082cd70101b6123f89bae1578c976aab8.jpg?598c326d"}, {"field": "thumbnailfullheightdimensions", "value": "200x1927"}, {"field": "timestamp", "value": "2017-08-10T10:16:13.000Z"}, {"field": "title", "value": "Oppdals skjulte perle"}, {"field": "url", "value": "http://www.adressa.no/forbruker/hjem/article1214641.ece"}, {"field": "urlhash", "value": "b64f5cf082cd70101b6123f89bae1578c976aab8"}], "score": 0.53788257, "siteId": "9222270286501375973", "id": "b64f5cf082cd70101b6123f89bae1578c976aab8"}

