{"fields": [{"field": "modifiedtime", "type": "time", "value": "2012-04-24T11:45:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det hele begynte 24. januar i \u00e5r. \u00abOperasjon r\u00f8d sn\u00f8 - en skam for Norge\u00bb sto det \u00e5 lese i Adresseavisens leserbrevspalter. Innlegget var signert Alette Sandvik, biologistudent ved NTNU. Alette gikk hardt ut mot ulvejakten i \u00d8sterdalen og kritiserte regjeringspartiet for \u00e5 v\u00e6re makt-arrogante og natur-rasistiske. Deretter kom det flere innlegg, og Alette begynte \u00e5 mobilisere flere ulvevenner til kamp. De siste ukene har det v\u00e6rt et h\u00f8yt tempo, Alette har v\u00e6rt i aviser og p\u00e5 radio, hun er blitt intervjuet av internasjonale tv-selskaper, hun har aksjonert og demonstrert.", "Akkurat n\u00e5 sitter hun ved et kaf\u00e9bord med en flaske Imsdal og en kopp nypete. Dagen i forveien fylte hun 26 \u00e5r, hun feiret med \u00e5 g\u00e5 i fakkeltog i Trondheim. I helgen var hun i Rendalen for \u00e5 vise sin motstand mot ulvejakten.", "Alette er sporadisk medlem av Foreningen v\u00e5re rovdyr, NOAH og FIVH. I denne saken representerer hun ingen av organisasjonene, kun seg selv.", "- Etter at Direktoratet for Naturforvaltning i oktober kom med forh\u00e5ndsvarsel om felling av to familiegrupper av ulv i Hedemark, bestemte jeg meg for \u00e5 sette meg mer inn i saken. Har lenge v\u00e6rt opptatt av \u00e5 forfekte en forsvarlig rovdyrpolitikk. Jeg synes vedtaket er urimelig. Ulven i S\u00f8r-Skandinavia er fortsatt i en sv\u00e6rt usikker situasjon. Norge m\u00e5 ta et selvstendig ansvar for \u00e5 bevare ulven, mener Alette, som enn\u00e5 ikke har mottatt hatbrev fra saueb\u00f8ndene.", "- Den eneste negative reaksjonen jeg har f\u00e5tt, fikk jeg da vi var i Rendalen sist. En gjeng lokale ungdommer kj\u00f8rte fordi oss og geipet, sier Alette.", "Den f\u00f8rste saken hun engasjerte seg i, var Alta-utbyggingen. Hun var bare fire \u00e5r, men innsatsen var ikke mindre av den grunn.", "- Jeg var med foreldrene mine og demonstrerte. Jeg begynte \u00e5 rope \u00abLa elva leve\u00bb og fikk hele toget med meg, smiler Alette.", "Hun sitter rakrygget p\u00e5 stolen. Hun ser ikke akkurat ut som noe typisk friluftsmenneske. Nysminket, med langt h\u00e5r og stilige kl\u00e6r ser hun mer ut som en urban blondine enn et naturbarn. Men Alette insisterer p\u00e5 at hun ikke er urban. Hun trives aller best i slitte turkl\u00e6r og fjellsko langt fra det hektiske bylivet. Alette drar p\u00e5 lange fjellturer s\u00e5 ofte hun kan og er p\u00e5 daglige skogturer i markaomr\u00e5dene rundt Trondheim. Og hun foretrekker en hyttetur f\u00f8r et discotekbes\u00f8k. Ellers er hun stort sett \u00e5 se med nesa nede i en bok.", "- Jeg er ikke opptatt av dyrevern fordi jeg syns dyr er s\u00f8te, men fordi jeg f\u00f8ler en dyp respekt for andre arter, sier Alette, som ogs\u00e5 er opptatt av \u00e5 ha et lite forbruk og handle milj\u00f8vennlig.", "Da hun og ekskj\u00e6resten flyttet opp til Tr\u00f8ndelag for fem \u00e5r siden, flyttet de til Vanvikan. Helt tilfeldig kom de over en annonse i avisa hvor noen ville leie ut en halv tr\u00f8nderl\u00e5n. P\u00e5 dette tidspunktet bodde de p\u00e5 Lillehammer, men de bestemte seg for \u00e5 flytte nordover med sine tre hunder. Alette begynte \u00e5 studere ved NTNU, men enkelt var det ikke \u00e5 komme seg til og fra forelesningene. Sm\u00e5bruket befant seg langt oppe i lia, og Alette hadde ikke lappen. For \u00e5 komme seg noe sted m\u00e5tte hun f\u00f8rst traske to kilometer ned en lang bakke. Deretter m\u00e5tte hun ta b\u00e5ten - turen inn til byen tok 30-40 minutter. Deretter ble det buss til Rosenborg fra midtbyen. Men s\u00e5 var det jo ikke alltid b\u00e5ten og bussene gikk heller. - Det var slitsomt p\u00e5 hverdagene, men n\u00e5r vi hadde fri, storkoste vi oss, forteller Alette, som n\u00e5 bor p\u00e5 Jakobsli. Hun har bare \u00e9n hund hos seg, n\u00e5, en valp. En av hundene hennes m\u00e5tte avlives, og den andre bor hos foreldrene hennes. Alette ble f\u00f8dt p\u00e5 Regionsykehuset i Trondheim, men vokste opp p\u00e5 Nesodden utenfor Oslo. Faren er psykolog, moren l\u00e6rer og stores\u00f8steren studerer psykologi i Roma. Besteforeldrene p\u00e5 begge sider kommer fra Selbu, og familien har ogs\u00e5 hytte der. Som liten hadde Alette og s\u00f8steren mange dyr. Hest, hund, katt, fisk, hamster og rotte for \u00e5 nevne noen av dem. - Du kan jo bare forestille deg hva slags scenario foreldrene mine opplevde hver gang vi skulle p\u00e5 hytta. Pappas bil var fylt til randen av bur og dyr, ler Alette. Hun forteller at hun nok ble sett p\u00e5 som noe spesiell som barn, mens venninnene leste \u00abTuppen og Lillemor\u00bb, leste Alette \u00abIllustrert Vitenskap\u00bb. Omsorg hadde lille Alette mye av. N\u00e5r besteforeldrene skulle sette poteter, insisterte Alette p\u00e5 at potetene m\u00e5tte f\u00e5 ligge p\u00e5 en seng. Hun s\u00f8rget for \u00e5 lage puter og dyner av gress til potetene slik at de slapp \u00e5 ligge s\u00e5 vondt i den harde, m\u00f8rke, jorda. Da hun var femten sluttet hun p\u00e5 skolen og fikk seg jobb i en dyrebutikk. Siden jobbet hun p\u00e5 kontor og p\u00e5 hotell, hun jobbet som gullsmed og som budeie. Mest suksess hadde hun kanskje som budeie, hvor hun poserte med trollstatuer i bunad foran tyske turister med fotoapparat. - Hvorfor valgte du \u00e5 slutte p\u00e5 skolen? - Jeg var vel lei. Alle kan ikke f\u00f8lge saueflokken, jeg tror det er sunt \u00e5 ikke bare f\u00f8lge det vanlige skolekj\u00f8ret, sier Alette, som tok hele gymnasiet som privatist ved siden av jobben. Hun fikk bare femmere og seksere. Alette skal muligens skrive hovedfagsoppgave om bevere. - Hvorfor? - Bevere er fascinerende dyr. Dessverre er det mange grunneiere som ser p\u00e5 beveren som skadedyr, det gis ofte fellingstillatelse p\u00e5 ganske tynt grunnlag. Bever er \u00e9n av f\u00e5 dyrearter det er lov \u00e5 jakte p\u00e5, selv om dyrene er drektige. Det er veldig synd, is\u00e6r fra et etisk synspunkt, sier Alette engasjert og tar seg en slurk Imsdal. Hun er kledd i f\u00e5rekl\u00e6r, gr\u00f8nn ullgenser, lilla ulljakke, svart ullue og ullskjerf. N\u00e5r Alette engasjerer seg i en sak, begynner hun arbeidet med \u00e5 lese masse om emnet. Deretter fors\u00f8ker hun \u00e5 p\u00e5virke folk rundt seg. Av og til setter hun i gang egne, spontane sm\u00e5aksjoner. Som for eksempel da hun oppdaget at en matvarebutikk i Trondheim solgte levende hummer som var plassert i et lite akvarium. Kl\u00f8rne deres var bundet sammen, noe Alette syntes var helt uakseptabelt. S\u00e5 hun skrev en rekke brev og ringte rundt til diverse organisasjoner. - Er det vanskelig \u00e5 f\u00e5 folk til \u00e5 engasjere seg? - Nei, egentlig ikke. Men jeg tror det er vanskelig for de fleste \u00e5 beholde engasjementet over tid og f\u00e5 det over til aktiv handling. Ofte er engasjementet som oppst\u00e5r n\u00e5r man ser et program om dyremishandling p\u00e5 tv glemt innen tv-kvelden er over. Men enkelte synes kanskje jeg er litt vel ekstrem, ser p\u00e5 meg som \u00abhun spr\u00f8e NOAH-dama\u00bb. Alette bryter ut i latter: - Det kan ha sammenheng med en button jeg pleier \u00e5 g\u00e5 med. P\u00e5 den er det bildet av en ku, og s\u00e5 st\u00e5r det \u00abikke spis kameraten min\u00bb. Jeg g\u00e5r med den for \u00e5 provosere folk til \u00e5 tenke over at v\u00e5re husdyr ikke bare er kj\u00f8ttmaskiner. Mange mennesker har et fjernt forhold til hvor maten faktisk kommer fra. Alette legger til at det er sv\u00e6rt sjelden hun spiser storfekj\u00f8tt. Kylling spiser hun aldri. Namsretten avgjorde sist fredag at ulvejakten ikke skulle stanses. Mandag m\u00e5tte den f\u00f8rste ulven i Rendalen b\u00f8te med livet. De tre naturvernorganisasjonene Foreningen V\u00e5re Rovdyr, Norges Naturvernforbund og WWF Norge bragte saken inn for retten fordi de mente at Milj\u00f8verndepartementets vedtak om felling var mangelfullt begrunnet. Tapet var et slag i trynet for rovdyrvennene. - Det var forferdelig trist. Jeg trodde vi hadde en sikker sak, men her ser vi hvordan kortsiktige \u00f8konomiske interesser g\u00e5r p\u00e5 bekostning av milj\u00f8et. Dette vedtaket er enda en ripe i lakken for milj\u00f8nasjonen Norge, sier Alette. - Men du fortsetter arbeidet? - Ja, herregud. N\u00e5 er det jo viktigere enn noen gang \u00e5 engasjere seg i denne saken."]}, {"field": "category0", "value": "kultur"}, {"field": "contenthash", "value": "aa24cbcd8ff18f9f7fc9f325c617b7a9dd4265fc8011a38d9e607b690c24a3ce"}, {"field": "createtime", "value": "2015-11-23T15:01:00.000Z"}, {"field": "description", "value": "- Ikke alle kan f\u00f8lge saueflokken, sier Alette Sandvik (26), som kjemper for ulven."}, {"field": "dominantimage", "value": "http://www.adressa.no/incoming/article1037778.ece5/ALTERNATES/w980-default/ver2%20Alette%20Sandvik"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/17dad8bc6b37cd44c79549a75c15fab845db2d44.jpg?596344bd"}, {"field": "dominantthumbnaildimensions", "value": "300x169"}, {"field": "heading", "value": "Dyreforkjemperen -adressa.no"}, {"field": "id", "value": "17dad8bc6b37cd44c79549a75c15fab845db2d44"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["engasjere", "foreldrene", "bever", "begynte", "sak", "dyr", "ulv", "f\u00f8lge saueflokken"]}, {"field": "kw-entity", "value": ["imsdal", "direktoratet for naturforvaltning", "s\u00f8r-skandinavia", "milj\u00f8verndepartementets", "\u00f8sterdalen", "adresseavisens", "illustrert vitenskap", "norges naturvernforbund", "alette", "vanvikan", "regionsykehuset", "jakobsli", "tuppen og lillemor", "u. alette", "foreningen v\u00e5re rovdyr", "hedemark", "rosenborg"]}, {"field": "kw-location", "value": ["rendalen", "oslo", "nesodden", "roma", "alta", "selbu", "tr\u00f8ndelag", "trondheim", "lillehammer"]}, {"field": "kw-pageclass", "value": "article"}, {"field": "kw-person", "value": "alette sandvik"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1037778.ece5/ALTERNATES/w980-default/ver2%20Alette%20Sandvik"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dyreforkjemperen"}, {"field": "og-type", "value": "article"}, {"field": "og-url", "value": "http://www.adressa.no/kultur/article293344.ece"}, {"field": "pageclass", "value": ["article"]}, {"field": "publishtime", "value": "2001-02-22T23:00:00.000Z"}, {"field": "recs-articleid", "value": "2978140"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-22T23:00:00.000Z"}, {"field": "recs-rawtitle", "value": "Dyreforkjemperen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Ikke alle kan f\u00f8lge saueflokken, sier Alette Sandvik (26), som kjemper for ulven."}, {"field": "thumbnail", "value": "http://content-thumbnail.cxpublic.com/content/thumbnail200x150/17dad8bc6b37cd44c79549a75c15fab845db2d44.jpg?596344bd"}, {"field": "thumbnailfullheightdimensions", "value": "200x1235"}, {"field": "timestamp", "value": "2017-07-10T09:11:25.000Z"}, {"field": "title", "value": "Dyreforkjemperen"}, {"field": "url", "value": "http://www.adressa.no/kultur/article293344.ece"}, {"field": "urlhash", "value": "17dad8bc6b37cd44c79549a75c15fab845db2d44"}], "score": 0.5773124, "siteId": "9222270286501375973", "id": "17dad8bc6b37cd44c79549a75c15fab845db2d44"}

