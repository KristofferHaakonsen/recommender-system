{"fields": [{"field": "modifiedtime", "type": "time", "value": "2013-05-24T09:39:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tonje egedius"}, {"field": "body", "value": ["Saken oppdateres.", "Vinteren 2013. Det er hundre \u00e5r siden norske kvinner fikk stemmerett, og i lokalene til TV-produksjonsselskapet Funkenhauser sitter Harald Eia sammen med Ole Martin Ihle og Nils Brenna - kompiser og kolleger i Brille-redaksjonen. N\u00e5 skal de skrive en kronikk opp mot 8. mars, og diskuterer kulturforskjeller og hva som er typisk norsk. Er det Janteloven? \u00c5 v\u00e6re misunnelig? Uh\u00f8flig? Selvgod?", "Noen uker tidligere har Harald Eia kommet over sosialpsykologen Geert Hofstede, en av de f\u00f8rste til \u00e5 kartlegge nasjonale kulturforskjeller. For nordmenn gj\u00f8r han p\u00e5 begynnelsen av 1970-tallet et viktig funn: Norge er en ekstremt feminin kultur.", "Norge? Kjempers f\u00f8deland? Som har fostret verdens mest brutale vikinger og snart kan f\u00e5 en statsminister med kallenavnet Jern-Erna? Ja, insisterer Hofstede: Det norske samfunnet er fundert p\u00e5 kvinnelige verdier. Bare svenskene har en mer feminin kultur enn v\u00e5r. Ikke langt bak kommer Latvia, Nederland og Danmark.", "\u00abDet er typisk at vi ikke ser det som ligger rett foran oss\u00bb, tenker sosiologen Eia, og med utgangspunkt i Hofstede sp\u00f8r trioen seg: Kan det tenkes at kvinner i samfunn som v\u00e5re har st\u00f8rre gjennomslagskraft enn andre steder? Og hva skjer i s\u00e5 fall da?", "LES OGS\u00c5:", "Eks-politispaner: - Det er ut \u00e5 v\u00e6re macho", "I februar sp\u00f8r de i en kronikk i Dagbladet : Hva skjer n\u00e5r vi ikke lenger har likestilling, men kvinnedominans? N\u00e5r TV-annons\u00f8rene vil n\u00e5 kj\u00f8pesterke damer, f\u00e5r kvinner makten over fjernkontrollen, mener forfatterne. Og beskriver norske menn som verdens mest feminine. De sitter som gisler i sine egne stuer mens de kjeder seg gjennom Skal vi danse...", "Da bryter forbannelsen l\u00f8s. En rekke damer tar til motm\u00e6le, og Sigrid Bonde Tusvik blir s\u00e5 sint at hun kupper hele kvinnedagen. I VG mistenker hun at Eia og co har f\u00e5tt brillene sine flekket til av s\u00e6d fra den intellektuelle runkeringen de deltar i, hvis de klarer \u00e5 konkludere med at den st\u00f8rste faren i Norge er at damer f\u00e5r for mye innflytelse.", "Kronikken g\u00e5r sin seiersgang p\u00e5 sosiale medier. Alle synes \u00e5 heie p\u00e5 Sigrid Bonde Tusvik. Og sakte, men sikkert transformeres Harald Eia, Ole Martin Ihle og Nils Brenna til gubbesjuke m\u00f8rkemenn, som uttrykker en \u00abforakt for svakhet og kvinner\u00bb.", "40 \u00e5r tidligere intervjuer Geert Hofstede tusenvis av IBM-ansatte verden over. Basert p\u00e5 svarene sammenligner den unge forskeren hvordan 70 moderne nasjoner forholder seg til noen store, allmen-menneskelige sp\u00f8rsm\u00e5l.", "Det mest kontroversielle han studerer, er om et samfunn er feminint eller maskulint. Maskuline kulturer som Japan, \u00d8sterrike, Venezuela og Mexico forventer at menn skal v\u00e6re ambisi\u00f8se, t\u00f8ffe og fokusert p\u00e5 materiell suksess, hevder Hofstede. Kvinnene skal v\u00e6re beskjedne, omsorgsfulle og ta seg av familien.", "Professoren, som blant annet har jobbet ved IBM International og Maastricht University, er k\u00e5ret av Wall Street Journal til en av de 20 fremste tenkerne p\u00e5 1900-tallet. Han finner fattige og rike land b\u00e5de i maskuline og feminine kulturer, og setter ikke et samfunn over et annet. Han bare beskriver dem. I den tredje utgaven av Cultures and Organizations: Software of the mind fra 2010, skildrer Hofstede feminine samfunn slik:", "En velferdsstat som st\u00f8tter de svake, med relativt f\u00e5 fattige. Et flertall plasserer seg litt til venstre for sentrum politisk, og konflikter l\u00f8ses ved dialog og kompromisser.", "Det forventes at b\u00e5de kvinner og menn er ansvarlige, ambisjonsrike og kan ta avgj\u00f8relser. Begge kj\u00f8nn skal v\u00e6re omsorgsfulle og ta vare p\u00e5 familien, kunne forholde seg til fakta og uttrykke f\u00f8lelser. Barneoppdragelsen er antiautorit\u00e6r. Bilkj\u00f8p er noe kona involveres i, og innbyggerne bruker mye penger p\u00e5 hus og hjem. Suksess m\u00e5les ikke i penger og prestasjoner, men i livskvalitet. Folk elsker fritid, og i skolen er normen gjennomsnittseleven. De flinkeste blir ofte latterliggjort, for beskjedenhet er en dyd.", "De fleste har lagt av seg sin barnetro. Det er f\u00e5 tabuer rundt sex og nakenhet, og homoseksualitet oppfattes ikke som en trussel.  Ekteskapet er basert p\u00e5 kj\u00e6rlighet, og det forventes ikke at bruden er jomfru.", "Dette samfunnet har over 30 prosent kvinner i parlamentet og flere kvinnelige ministre enn mange andre land. Feministene vil ikke bare gi menn og kvinner like muligheter. De \u00f8nsker \u00e5 endre hele samfunnet, inkludert mennene, og snakker ogs\u00e5 om deres frigj\u00f8ring.", "Ok. S\u00e5 g\u00e5r det an \u00e5 kjenne igjen Norge her. Men er det ikke veldig stereotypt \u00e5 si at dette er kvinnelige verdier?", "Kanskje. Men skildringen over er alts\u00e5 basert p\u00e5 statistikk. Da Hofstede unders\u00f8kte hva som var viktig for folk, viste det seg at kvinner verden over i stor grad delte de samme verdiene. Det var mye st\u00f8rre sprik mellom menns verdier, og i maskuline samfunn var det stor forskjell p\u00e5 hva som var viktig for kvinner og menn. Her skiller norske og svenske menn seg ut: For i stedet for \u00e5 dele verdisett med mange av verdens menn, bekjenner de seg til de samme verdiene som kvinner!", "Var det det trioen p\u00e5 Funkenhauser mente, da de hevdet at norske menn er verdens mest feminine?", "\u2013 Norske menn er ikke feminisert i form av interesser, kroppsspr\u00e5k eller seksualitet. Vi g\u00e5r ikke rundt med knekk i h\u00e5ndleddet og en truet identitet, konstaterer Harald Eia.", "\u2013 Det er verdisettet v\u00e5rt, hva vi tenker er viktig her i livet og hvilke prioriteringer vi gj\u00f8r, som er feminisert. Norske menn er, i motsetning til for eksempel mexicanske menn, blitt p\u00e5virket til \u00e5 bli mer myke og hensynsfulle, mindre fulle av oss selv. Og mens det forventes at en mexicansk mann gj\u00f8r sin plikt om han liker det eller ikke, er idealet i Norge at det ikke skal v\u00e6re en plikt \u00e5 ta pappapermisjon. Menn skal l\u00e6re seg \u00e5 like \u00e5 v\u00e6re hjemme med barna. Pappapermisjon er en gave vi skal sette pris p\u00e5.", "\u2013 Hvorfor er du s\u00e5 fan av Geert Hofstede?", "\u2013 Fordi jeg synes det er fascinerende med forskning som snur opp-ned p\u00e5 forestillingen om at norske kvinner er blitt som menn, n\u00e5r det i stedet er menn som er blitt mer lik kvinnene.", "Men alvorlig talt. S\u00f8nner av Norge. Polfarerne. Fiskerne, som kjemper mot b\u00f8lgene mens de pr\u00f8ver \u00e5 f\u00e5 fangsten opp av sj\u00f8en. Boresjefene, sterke og st\u00f8dige ute p\u00e5 plattformene, der de pumper oljen opp fra havbunnen. De skal alts\u00e5 ha vokst opp p\u00e5 et av klodens mest feminine steder?", "N\u00e6rmere bestemt i landet som i hele dette \u00e5rtusenet, bortsett fra to korte, mannlige avbrekk, har kjent seg tryggest med kvinnelige forsvarsministre. Og som fra 1981 til 1999 utpekte hele ni damer p\u00e5 rad til den \u00abmaskuline\u00bb jobben som justisminister. Norske energiministre med leppestift og h\u00e5ndveske har skapt forvirring hos vertskapet i Saudi-Arabia, og Grete Berget vakte oppstandelse i tysk presse da hun ammet p\u00e5 et ministerm\u00f8te i EU i 1994. I dag er halvparten av alle nye dommere og flertallet av partilederne kvinner. Og hvem troner p\u00e5 toppen av mannsbastionene LO og NHO?  To damer.", "Dag O. Hessen, professor i biologi ved Universitetet i Oslo, tror Hofstede har rett i sin beskrivelse av dette landet i r\u00f8dt, hvitt og bl\u00e5tt.", "\u2013 At vi har utviklet det han kaller en feminin kultur, henger sammen med v\u00e5rt sterke likhetsideal. Norge har aldri hatt en sterk adel, men v\u00e6rt et egalit\u00e6rt samfunn hvor sosialdemokratiet fikk et s\u00e5 sterkt fotfeste at selv h\u00f8yre-partiene er grunnleggende enig i den samfunnsmodellen. Likhetstanken har f\u00f8rt til likestilling mellom kj\u00f8nnene og til at vi har f\u00e5tt et mindre konkurranseorientert samfunn, sier han.", "Gert Jan Hofstede, biolog og forsker ved Wageningen University i Nederland, s\u00f8nn av sin far og medforfatter p\u00e5 den siste utgaven av Cultures and Organizations, tror det harde klimaet har v\u00e6rt med p\u00e5 \u00e5 gj\u00f8re Norge til et mykt samfunn. I et furet, v\u00e6rbitt land der man m\u00e5 kjempe mot naturkreftene for \u00e5 overleve, har en ikke r\u00e5d til krangle med hverandre. Menn stuet sammen p\u00e5 en fiskeb\u00e5t, risikerer \u00e5 d\u00f8 hvis de begynner \u00e5 sl\u00e5ss. Og kvinner som er alene hjemme i m\u00e5nedsvis? De f\u00e5r makt n\u00e5r alle ser at de kan drifte samfunnet p\u00e5 egenh\u00e5nd.", "\u2013 En ser at der klimaet gj\u00f8r det lett \u00e5 leve, blir det flere konflikter. N\u00e6r polene, hvor det er hardt \u00e5 leve, holder folk sammen, sier Hofstede junior.", "Et annet trekk ved feminine samfunn, som ikke har s\u00e5 mange indre fiender, er at folk stoler p\u00e5 myndighetene.", "\u2013 I et mer maskulint land som USA, er svaret p\u00e5 terror hevn og v\u00e5pen. Da Anders Behring Breivik angrep Norge for snart to \u00e5r siden, var svaret deres \u00e5 st\u00e5 enda tettere sammen, uten \u00e5 gripe til v\u00e5pen. Det er en typisk reaksjon for en feminin nasjon, mener han.", "For fire \u00e5r siden ga de britiske professorene Richard Wilkinson og Kate Pickett ut en bok som viser at samfunn preget av likhet gj\u00f8r suksess. De sk\u00e5rer best p\u00e5 nesten alt som har med livskvalitet, lykke og velstand \u00e5 gj\u00f8re.", "Dag O. Hessen mener den bekrefter Geert Hofstedes funn, og viser at det er godt b\u00e5de \u00e5 v\u00e6re kvinne og mann i Norge.", "\u2013 F\u00f8r tenkte vi at det som var naturlig for mennesket, var \u00e5 konkurrere. I virkeligheten er det sammensatt. Historisk sett har menneskene holdt sammen i sm\u00e5 klaner og landsbyer, og v\u00e6rt avhengig av empati og evnen til \u00e5 samarbeide. At menn i Norge kan dyrke sine samarbeidende sider, er bra b\u00e5de for dem og samfunnet, tror professoren, og p\u00e5peker at i et ekstremt konkurranseorientert land som Japan, har menn kun ett suksesskriterie; \u00e5 lykkes i jobben. Det gir et veldig s\u00e5rbart samfunn, med mange tapere. Selv de som vinner, blir bare en del av det store rotteracet og kommer f\u00f8rst hjem klokken 22...", "Professoren kan vanskelig tenke seg et mer likestilt samfunn enn Norge.", "\u2013 Det betyr ikke at norske menn har lavere testosteronniv\u00e5 enn andre menn. Men det betyr for eksempel at i stedet for \u00e5 konkurrere om hele livsgrunnlaget sitt, slik japanske menn m\u00e5, har Norge flere konkurransearenaer. Norske menn kan sykle eller l\u00f8pe Birken p\u00e5 fritiden, fordi det er morsomt.", "Til og med det ultraliberale tidsskriftet The Economist har oppdaget at sosialdemokratiet gir gode samfunn og \u00f8konomisk vekst. \u00abThe next supermodel\u00bb kalte bladet den nordiske samfunnsmodellen i februar i \u00e5r, og sp\u00e5dde at verden ville komme til \u00e5 studere Norden i mange \u00e5r fremover.", "Men er det bare velstand og opptur her oppe i nord? Den amerikanske tenkeren Camille Paglia mener Skandinavia har visket ut forskjellen mellom kj\u00f8nnene og lever i en fiksjon. En kjedelig og konfliktl\u00f8s en, som ikke produserer stor kunst. Akkurat det er Harald Eia enig med henne i.", "\u2013 Vi lager jo sant \u00e5 si ikke s\u00e5 mye interessant i Norge. V\u00e5r kompromissvilje og snillhet gj\u00f8r kanskje at vi ikke har s\u00e5 lyst til \u00e5 g\u00e5 dit man m\u00e5 g\u00e5 for \u00e5 skape noe virkelig bra? Til v\u00e5re m\u00f8rke sider, til de f\u00f8lelsene som kolliderer med hvordan vi mener verden burde v\u00e6re. Vi er isteden knallgode p\u00e5 barne-TV, og det er NRK Super som henter hjem Norges f\u00f8rste Emmy. Det er greit. \u00c5 bare klare \u00e5 lage bra barne-TV er en liten pris \u00e5 betale for \u00e5 bo i et vennlig og hyggelig samfunn, mener Eia.", "Mulig det. Men denne nederlenderen, Hofstede, har han egentlig noen relevans lenger? En kulturforsker som hanket inn mesteparten av datagrunnlaget sitt p\u00e5 begynnelsen av 1970-tallet?", "\u2013 Ja, mener professor Gillian Warner S\u00f8derholm ved Handelsh\u00f8yskolen BI. Hun omtaler Geert Hofstede i sin doktoravhandling fra 2010 - en av de mest siterte samfunnsviterne som finnes og som har inspirert tusenvis av empiriske studier \u2013 og mener at s\u00e6rlig det han sier om kj\u00f8nnsrollene i Norge fortsatt er relevant.", "\u2013 Norsk politikk har helt siden 1970-tallet har hatt et sterkt fokus p\u00e5 likestilling og p\u00e5 at det skal kunne g\u00e5 an \u00e5 kombinere barn og familieliv, p\u00e5peker hun.", "\u2013 Dessuten endrer kulturer seg relativt sakte.", "Men p\u00e5 Senter for tverrfaglig kj\u00f8nnsforskning ved Universitetet i Oslo, sitter en professor i sosiologi og rister p\u00e5 hodet av begrepet feminisert samfunn.", "\u2013 Jeg mener det er d\u00e5rlig, fordi det ligger en disharmoni i det. Det assosieres med noe negativt b\u00e5de for kvinner og menn, og minner om termer som Vaginalstaten, sier Ulla-Britt Lilleaas.", "\u2013 Men er det ikke en gavepakke til alle damer at vi lever i et feminisert land?", "\u2013 Det blir feil fokus. Gavepakken du snakker om er kjempet frem av kvinner. Er det ikke det vi feirer i 2013?", "\u2013 Hva tenker du om Hofstedes forskning?", "\u2013 Jeg har ikke lest ham selv, men slik jeg har f\u00e5tt ham gjengitt h\u00f8res det ut som om han med begrepet feminint samfunn inneb\u00e6rer \u00e5 v\u00e6re opptatt av sivilisering, demokratisering og \u00f8kt sosial likhet. Dette er verdier de fleste nordmenn bekjenner seg til. Likevel mener jeg Hofstede b\u00f8r tenke gjennom begrepene sine. Han knytter den skandinaviske modellen til noe feminint, og det gir helt feil assosiasjoner. Det feminine forbindes med svakhet, det mindre potente. Det st\u00f8ter menn fra seg, og mange kvaliteter ved v\u00e5rt samfunn forsvinner.", "If\u00f8lge Lilleaas er 8 av 10 norske menn for likestilling, og v\u00e5r samfunnsmodell er s\u00e5 popul\u00e6r at representanter fra EU-land kommer hit for \u00e5 l\u00e6re om likestilling. Men det betyr ikke at norske menn har mistet all makt eller at vi har full kj\u00f8nnsbalanse, p\u00e5peker Ulla-Britt Lilleaas.", "\u2013Vi har ikke likel\u00f8nn, kvinner tar fortsatt hovedansvaret for omsorgsarbeidet i familien og jobber mer deltid enn menn. Voldtekt og vold i n\u00e6re relasjoner er fremdeles et betydelig problem, p\u00e5minner hun.", "\u2013 Kan du forst\u00e5 at det ogs\u00e5 finnes menn som f\u00f8ler seg diskriminert i Norge?", "\u2013 De siste \u00e5rene er det blitt synliggjort at en gruppe unge menn faller utenfor. Jenter tar oftere h\u00f8yere utdanning og fullf\u00f8rer skolen i st\u00f8rre grad enn guttene. Og de som ikke fullf\u00f8rer, kan f\u00e5 seg en jobb i omsorgssektoren. Mens mange av de typiske mannsyrkene der man ikke trengte utdanning har forsvunnet. Vi m\u00e5 helt klart bli mer oppmerksom p\u00e5 de s\u00e5rbare mennene. Det er et paradoks at jo mer likestilte vi blir, vil \u00abtradisjonelle\u00bb menn som opplever at deres kvalifikasjoner ikke er attraktive lenger, falle utenfor.", "Mye tyder p\u00e5 at norske menn har et godt stykke igjen f\u00f8r de er gjennom-feminisert. I Lilleaas\u2019 forskning er det tegn p\u00e5 at ogs\u00e5 de har problemer med \u00e5 vise s\u00e5rbarhet eller svakhet, s\u00e6rlig i samv\u00e6r med andre menn.", "\u2013 Og selv den norske kulturen rommer flere mannsidealer og maskuliniteter, ogs\u00e5 dem Hofstede beskriver i maskuline samfunn, hvor det forventes at menn er menn, p\u00e5peker hun.", "\u2013 Mange norske menn er b\u00e5de ambisi\u00f8se og karriereorientert, tar en rekke sjanser og setter egen helse p\u00e5 spill. Det Hofstede presenterer som maskuline verdier, omtales i en bredt anlagt europeisk unders\u00f8kelse fra i fjor som et stort problem for menns helse. Og det maskuline samfunnets krav til potens, skaper samfunnsmessig impotens fordi det tar i bruk bare halvparten av befolkningen og ressursene.", "8. mars 2013. Da Harald Eia leser at Sigrid Bonde Tusvik mener han har flekker av s\u00e6d p\u00e5 brillene, m\u00e5 han flire. \u00abN\u00e5 kommer pressegeneral Per Edgar Kokkvold og sier at alvorlig talt, dette debattniv\u00e5et er for dr\u00f8yt\u00bb, tenker han. Men nei. Det er full jubel for Bonde Tusvik, ogs\u00e5 fra statsr\u00e5der som Kristin Halvorsen og Tadjia Hajik.", "\u2013 F\u00f8rst da skj\u00f8nte jeg at oj, det vi skrev var s\u00e5pass irriterende og dr\u00f8yt at de synes s\u00e5nne utspill var p\u00e5 sin plass, sier Eia i dag.", "\u2013 Hva ville dere egentlig med den kronikken?", "\u2013 Vi \u00f8nsket \u00e5 presentere noen interessante, morsomme funn. Men \u00e5 si at kvinner har f\u00e5tt makt p\u00e5 en ny arena, uten samtidig \u00e5 ha med den obligatoriske p\u00e5pekningen om at det er langt igjen til full likestilling, var nok \u00e5 be om br\u00e5k, sier Eia, som mener det eksisterer en norsk danger zone med ting som er forbudt \u00e5 si h\u00f8yt. For eksempel at det finnes noen medf\u00f8dte, psykologiske forskjeller mellom kj\u00f8nnene. De som mener det, blir stemplet som reaksjon\u00e6re.", "Det er Ulla-Britt Lilleaas uenig i. Kj\u00f8nnsforskeren opplever ikke at det finnes sannheter det er forbudt \u00e5 pirke borti i norsk offentlighet.", "\u2013 Og Harald Eia kler d\u00e5rlig rollen som offer. Han har dessverre f\u00e5tt en rolle i norsk kj\u00f8nnsdebatt som er f\u00e5 forunt.", "Provokat\u00f8ren har det f\u00f8r. P\u00e5stander om at han tar p\u00e5 seg en offerrolle, at han er i midtlivskrise eller f\u00f8ler seg undertrykket.", "\u2013 S\u00e5 la meg understreke: jeg f\u00f8ler meg ikke som noe offer. Jeg har det veldig bra i likestillingslandet Norge, sier Harald Eia.", "\u2013 Savner du likevel en romsligere kj\u00f8nnsdebatt?", "\u2013 Fra komedieverdenen er jeg vant til at det er h\u00f8yt under taket. Derfor blir jeg like overrasket hver gang, over sinnet og den moralske harmdirringen som kommer n\u00e5r jeg sier noe, for eksempel om kj\u00f8nn, som jeg oppfatter som ganske moderat og harml\u00f8st. Konsekvensen kan bli at det enten bare er de politisk korrekte - eller de politisk ukorrekte kranglefantene - som uttaler seg. Ingen andre orker. Da synker debatten fort ned p\u00e5 et kjedelig lavt niv\u00e5."]}, {"field": "category0", "value": "familieogoppvekst"}, {"field": "contenthash", "value": "7f8aa55bdfe414022629d018bf80d13d79f6a82df9234ca45251f68055487000"}, {"field": "createtime", "value": "2017-04-30T21:13:29.000Z"}, {"field": "description", "value": "Norge er tuftet p\u00e5 kvinnelige verdier, hevder nederlandsk kulturforsker."}, {"field": "dominantimage", "value": "http://www.adressa.no/familieogoppvekst/article7620373.ece/ALTERNATES/w980-default/bunad-bt61ToYhiO.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9a7ab2b3836cce714cc0bdf944bdac10ab9193a2.jpg?596d5f13"}, {"field": "dominantthumbnaildimensions", "value": "300x169"}, {"field": "heading", "value": ["- Bare svenskene er mer feminine enn oss -adressa.no", "Intellektuell runking", "Er dette Norge?", "Norske menn i s\u00e6rklasse", "Annerledeslandet", "Er lik suksess", "Utdatert?", "Samfunnsmessig impotens", "Danger Zone."]}, {"field": "id", "value": "9a7ab2b3836cce714cc0bdf944bdac10ab9193a2"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "science"}, {"field": "kw-company", "value": "handelsh\u00f8yskolen bi"}, {"field": "kw-concept", "value": ["kvinne", "norske menn", "norsk", "menn", "samfunn"]}, {"field": "kw-entity", "value": ["skandinavia", "ulla-britt lilleaas", "senter", "wall street journal", "wageningen university", "bonde tusvik", "per edgar kokkvold", "maastricht university", "cultures and organizations", "birken", "zone", "tadjia hajik", "brille", "janteloven", "ole martin ihle og nils brenna", "hofstede", "kristin halvorsen og tadjia hajik", "international og maastricht university", "nederland og danmark", "jern-erna", "vaginalstaten", "geert hofstede", "venezuela og mexico", "richard wilkinson og kate pickett", "dagbladet", "super", "funkenhauser", "universitetet", "emmy", "the economist"]}, {"field": "kw-location", "value": ["oslo", "saudi-arabia", "japan", "nederland", "latvia", "norden", "\u00f8sterrike", "norge"]}, {"field": "kw-pageclass", "value": "article"}, {"field": "kw-person", "value": ["ole martin ihle", "dag o. hessen", "nils brenna", "anders behring breivik", "kate pickett", "kristin halvorsen", "sigrid bonde tusvik", "grete berget", "gillian warner s\u00f8derholm", "camille paglia", "gert jan hofstede", "richard wilkinson", "harald eia"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article7620373.ece/ALTERNATES/w980-default/bunad-bt61ToYhiO.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Bare svenskene er mer feminine enn oss"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7620261.ece"}, {"field": "pageclass", "value": ["article"]}, {"field": "publishtime", "value": "2013-05-24T09:15:59.000Z"}, {"field": "recs-articleid", "value": "7620261"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-05-24T09:15:59.000Z"}, {"field": "recs-rawtitle", "value": "- Bare svenskene er mer feminine enn oss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Norge er tuftet p\u00e5 kvinnelige verdier, hevder nederlandsk kulturforsker."}, {"field": "thumbnail", "value": "http://content-thumbnail.cxpublic.com/content/thumbnail200x150/9a7ab2b3836cce714cc0bdf944bdac10ab9193a2.jpg?596d5f13"}, {"field": "thumbnailfullheightdimensions", "value": "200x2906"}, {"field": "timestamp", "value": "2017-07-18T01:06:27.000Z"}, {"field": "title", "value": "- Bare svenskene er mer feminine enn oss"}, {"field": "url", "value": "http://www.adressa.no/familieogoppvekst/article7620261.ece"}, {"field": "urlhash", "value": "9a7ab2b3836cce714cc0bdf944bdac10ab9193a2"}], "score": 0.5498084, "siteId": "9222270286501375973", "id": "9a7ab2b3836cce714cc0bdf944bdac10ab9193a2"}

