{"fields": [{"field": "modifiedtime", "type": "time", "value": "2012-04-18T21:14:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["harald s. klungtveit", "oddveig storstad"]}, {"field": "body", "value": ["Saken oppdateres.", "\u00abUnder sju kroner literen!\u00bb, \u00abH\u00f8y bensinpris i sommer\u00bb, \u00abBensinen p\u00e5 vei mot 11 kr\u00bb, \u00abLavere bensinpriser\u00bb. Det er ikke lett \u00e5 bli klok av et knippe avisoverskrifter fra det siste \u00e5ret.", "1974-priser", "Men sett over mange \u00e5r er det i grunnen sv\u00e6rt lite \u00e5 skrike opp om, i noen som helst retning. Statistikk Adresseavisen har innhentet fra Norsk Petroleumsinstitutt viser at en liter lavoktan bensin kostet 2,05 kroner i 1974. Omregnet til 2004-kroner er det bel\u00f8pet 9,68. I fjor var gjennnomsnittlig pris p\u00e5 bensinpumpene 9,96 \u2013 ingen sjokkerende \u00f8kning p\u00e5 30 \u00e5r, med andre ord.", "I mellomtida har det v\u00e6rt betydelige svigninger. , men bildet av et stadig mer brutalt innhogg i bilistenes \u00f8konomi er det ikke mulig \u00e5 f\u00e5 \u00f8ye p\u00e5. Den omregnede gjennomsnittsprisen fra 1974 og fram til i dag er 9,53 kroner (se grafikk).", "\u2013 Akseptabelt", "Steinar Bakk svingte i g\u00e5r ettermiddag innom Shell-stasjonen p\u00e5 Rosten, men handlet da bare mat og drikke hos oljeselskapet.", "\u2013 Bensinen jeg skal ha koster 11,07 her, s\u00e5 jeg venter til over helga for \u00e5 se om den synker, sier han. som likevel ikke f\u00e5r h\u00f8yt blodtrykk og fr\u00e5de i munnvikene av bensinprisene. \u2013\u00bfN\u00e5r den passerer 11 kroner er det kanskje litt dr\u00f8yt. Men de fleste bilistene har r\u00e5d til dette prisniv\u00e5et. Personene som kritiserer mest overdriver nok litt.", "Han pendler mellom g\u00e5rden hjemme i Rennebu og h\u00f8yskolen i Levanger der han studerer og kj\u00f8rer om lag 20 000 kilometer \u00e5rlig. 25-\u00e5ringen har liten tro p\u00e5 at sm\u00e5 prisfall eller \u00f8kninger har effekt p\u00e5 kj\u00f8reatferden.", "\u2013 Det er nok sunt \u00e5 bruke bilen mindre, men med den \u00f8konomien vi har i dag p\u00e5virker ikke prisen kj\u00f8ringen noe s\u00e6rlig. Om man skal f\u00e5 opp \u00f8ynene p\u00e5 den m\u00e5ten m\u00e5 nok prisen bli vesentlig h\u00f8yere, opp mot 15\u201320 kroner, tror g\u00e5rdbrukeren.", "Gretne bilister", "\u2013 Man kan komme med ulike statistikker som viser det ene eller det andre, men folk orker ikke \u00e5 forholde seg til det. N\u00e5r tellerverket passerer 600 kroner for en tank bensin, blir de fleste av oss ganske grinete. Vi fortjener \u00e5 ha et niv\u00e5 rundt gjennomsnittet av de andre europeiske landene, cirka 10 kroner, sier informasjonssjef Egil Otter i Norges Automobilforbund (NAF).", "Han vedg\u00e5r gjerne at fokuset p\u00e5 hvert eneste \u00f8re kan bli noe hysterisk.", "\u2013 Det ligger en irrasjonell psykose hos folk som sl\u00e5r ut n\u00e5r prisen kommer over 10 kroner literen. I andre europeiske land ser vi den samme reaksjonen ved \u00e9n euro. Akkurat det kan vi kanskje ha et mer edruelig forhold til. Men bilister i Norge stiller sp\u00f8rsm\u00e5l ved at vi har en av verdens h\u00f8yeste drivstoffpriser n\u00e5r vi produserer olje selv og har en statskasse som n\u00e6rmest revner. Kall meg retoriker eller demagog, men s\u00e5nn er det, mener Otter.", "Han hevder det er folk i de store byene med godt utbygd kollektivtransport og korte avstander som uttaler seg om at 11\u201312 kroner og enda h\u00f8yere er en grei pris p\u00e5 bensin. Informasjonssjefen peker p\u00e5 at unders\u00f8kelser viser at unge barnefamilier kj\u00f8rer mest, og at folk utenfor byene gjerne ikke har alternativer til bilen.", "\u2013 Er det noe som er distriktspolitikk, s\u00e5 er det drivstoffprisene, sier Otter, som heller ikke kj\u00f8per argumenter om at h\u00f8y bensinpris er bra for helsa: \u2013 Den effekten er ubetydelig. Ja, vi er late, men bilen er i hovedsak et redskap i hverdagen. N\u00e5r kostnadene ved bilhold g\u00e5r opp, kutter vi i andre husholdningsutgifter."]}, {"field": "category0", "value": "bil"}, {"field": "contenthash", "value": "e659699544b9c7f7613ff35cda0b4df6795d9f8c3c8e5506f96483c57a29f975"}, {"field": "createtime", "value": "2017-01-03T05:13:54.000Z"}, {"field": "description", "value": "Prisen p\u00e5 bensin har v\u00e6rt forbl\u00f8ffende stabil i Norge de siste 30 \u00e5ra. Det bryr folk seg lite om, tror Norsk Automobilforbund."}, {"field": "dominantimage", "value": "http://www.adressa.no/incoming/article1134566.ece5/ALTERNATES/w980-default/bakk2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/353aae278a131b02afa4a5a9d665b3b9ee66a231.jpg?59873508"}, {"field": "dominantthumbnaildimensions", "value": "300x169"}, {"field": "heading", "value": "Bensin er ikke blitt dyrere -adressa.no"}, {"field": "id", "value": "353aae278a131b02afa4a5a9d665b3b9ee66a231"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["bensin", "kroner literen", "h\u00f8y bensinpris", "kroner", "europeiske land", "pris", "h\u00f8y"]}, {"field": "kw-entity", "value": ["bensinen", "shell", "h\u00f8y", "adresseavisen", "rosten", "norsk petroleumsinstitutt", "norges automobilforbund", "lavere", "norsk automobilforbund"]}, {"field": "kw-location", "value": ["rennebu", "levanger"]}, {"field": "kw-pageclass", "value": "article"}, {"field": "kw-person", "value": ["egil otter", "steinar bakk"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1134566.ece5/ALTERNATES/w980-default/bakk2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bensin er ikke blitt dyrere"}, {"field": "og-type", "value": "article"}, {"field": "og-url", "value": "http://www.adressa.no/bil/article489702.ece"}, {"field": "pageclass", "value": ["article"]}, {"field": "publishtime", "value": "2005-04-08T07:13:47.000Z"}, {"field": "recs-articleid", "value": "2169722"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2005-04-08T07:13:47.000Z"}, {"field": "recs-rawtitle", "value": "Bensin er ikke blitt dyrere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Prisen p\u00e5 bensin har v\u00e6rt forbl\u00f8ffende stabil i Norge de siste 30 \u00e5ra. Det bryr folk seg lite om, tror Norsk Automobilforbund."}, {"field": "thumbnail", "value": "http://content-thumbnail.cxpublic.com/content/thumbnail200x150/353aae278a131b02afa4a5a9d665b3b9ee66a231.jpg?59873508"}, {"field": "thumbnailfullheightdimensions", "value": "200x1191"}, {"field": "timestamp", "value": "2017-08-06T15:26:00.000Z"}, {"field": "title", "value": "Bensin er ikke blitt dyrere"}, {"field": "url", "value": "http://www.adressa.no/bil/article489702.ece"}, {"field": "urlhash", "value": "353aae278a131b02afa4a5a9d665b3b9ee66a231"}], "score": 0.73642105, "siteId": "9222270286501375973", "id": "353aae278a131b02afa4a5a9d665b3b9ee66a231"}

