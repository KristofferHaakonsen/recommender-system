{"fields": [{"field": "modifiedtime", "type": "time", "value": "2012-10-06T08:57:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Sist s\u00f8ndag ble en 15 \u00e5r gammel jente fors\u00f8kt tvunget inn i en hvit varebil ved Bruvoll i Nord-Odal. If\u00f8lge jentas forklaring, var det to menn i bilen. Politiet har f\u00e5tt meldinger om elleve bortf\u00f8ringsfors\u00f8k i l\u00f8pet av snaue to uker. Meldingene kommer fra Biri og Elverum, fra B\u00e6rum og Drammen, fra Nord-Odal og Sandefjord.", "Noen ganger har det v\u00e6rt \u00e9n mann i bilen, andre ganger to. Mennene har v\u00e6rt hvite eller m\u00f8rkhudete, men bilene har i de fleste tilfeller v\u00e6rt hvite varebiler. Alle har skremt barna. Til VG sier politiet i Kongsvinger at mindre\u00e5rige jenter ikke b\u00f8r bevege seg utend\u00f8rs alene. Kripos har innkalt fem politidistrikt til hastem\u00f8te.", "Vi har noe som likner en nasjonal krise, selve tryggheten er truet. Drapet p\u00e5 Sigrid Giskegjerde Schjetne ligger som en vond klump i mellomgolvet, vi har ingen flere \u00e5 miste. Det er kanskje derfor ingen journalister plukket opp uttalelsen fra stasjonssjef Bj\u00f8rn Berntsen ved Kongsvinger politistasjon. \u00abDet er rart med s\u00e5 mange henvendelser av denne typen\u00bb, sa han til Gl\u00e5mdalen mandag.", "N\u00e5r noe er rart, utl\u00f8ses vanligvis en journalistisk refleks som leder til sp\u00f8rsm\u00e5let: Kan det v\u00e6re fordi det er feil? Det er ingen tegn til at denne refleksen virker her, med ett unntak. Sist s\u00f8ndag skrev fagbladet Journalistens redakt\u00f8r, Helge \u00d8grim, p\u00e5 Twitter: \u00abHar ingen medier dr\u00f8ftet at b\u00f8lgen av bortf\u00f8ringsfors\u00f8k kan v\u00e6re usann?\u00bb Han fikk f\u00e5 og spede svar.", "Angsten for den ukjente lokkemann, overgriperen som velger seg ut ditt barn og forsvinner med det, er en urfrykt hos foreldre. Den n\u00e6res lett, vi fylles av like deler raseri og lettelse hver gang vi h\u00f8rer om en jentunge som har kommet seg unna mannen i den hvite varebilen. Begge deler sl\u00f8ver evnen til \u00e5 stille enkle, kritiske sp\u00f8rsm\u00e5l. Som hvorfor overgriperne er s\u00e5 glad i hvite varebiler, og hvorfor ingen av dem noen gang lykkes.", "Jeg kjenner grunnen skjelve under meg mens jeg skriver. Dette er usikkert terreng. Det hender jo at barn forsvinner. Hele Wales leter etter fem \u00e5r gamle April Jones som ble borte mandag. Hvem vil s\u00e5 tvil om barns forklaringer n\u00e5r de kommer l\u00f8pende livredde hjem, eller gjemmer seg skjelvende i skogen? Det er betryggende at politiet tar dem alvorlig. Vil ikke kritiske sp\u00f8rsm\u00e5l v\u00e6re en krenkelse av barna?", "De som svarer ja p\u00e5 det siste sp\u00f8rsm\u00e5let, har antakelig glemt Bjugn-saken. De har heller ikke oppdaget at mannen i den hvite varebilen er et internasjonalt fenomen. Voldsforsker Ragnhild Bj\u00f8rnebekk ved Politih\u00f8gskolen sa til VG mandag at Sigrid-saken \u00abkan ha trigget andre til \u00e5 gj\u00f8re noe lignende\u00bb. Hun aksepterer at det plutselig er mange menn som spaner langs veier og gater p\u00e5 jakt etter ofre. \u00abAv og til kan misforst\u00e5elser oppst\u00e5, slik at en tolker ting i en bestemt retning, s\u00e5kalt feilpersepsjon. Men det er ikke s\u00e5 mye som tyder p\u00e5 feilpersepsjon ut fra det jeg har lest\u00bb, sa hun.", "Nesten det samme sa politiet for 20 \u00e5r siden, da 30 personer i lille Bjugn ble mistenkt for seksuelle overgrep mot en stor gruppe barnehagebarn. Sju personer, inklusive bygdas lensmann, ble arrestert og siktet, \u00e9n person ble tiltalt. Etter at den ene var frikjent og saken mot de andre var falt fullstendig fra hverandre, visste vi smertelig mye mer om hvor uriktig barn kan oppfatte en situasjon. Det manglet ikke detaljer i Bjugn-barnas persepsjoner, de var bare ikke sanne.", "Hadde noen journalister fulgt Helge \u00d8grims indirekte oppfordring, ville de fort oppdaget at mannen i varebilen er en vandrehistorie, en urban myte. I fjor var det svenske barn som skremt meldte fra om menn som hadde fors\u00f8kt \u00e5 lokke dem inn i hvite varebiler. Meldingene kom fra Oscarstr\u00f8m og Torup, fra Ullared, Helsingborg og Halland.", "De var ikke de f\u00f8rste, i ti \u00e5r hadde svensk politi jevnlig f\u00e5tt slike rapporter. Rikspoliscentralen, det svenske Kripos, gikk gjennom alle sakene og konstaterte at det likevel ikke fantes \u00e9n eneste kjent, kriminell handling som var utf\u00f8rt p\u00e5 denne m\u00e5ten.", "I januar i \u00e5r, etter at flere skoler hadde advart mot menn i hvite varebiler i nabolaget, sa Stockholms-politiet at frykten sannsynligvis var utl\u00f8st av en vandrehistorie. Slike historier kalles klintbergare i Sverige, etter landets st\u00f8rste ekspert p\u00e5 urbane myter, Bengt af Klintberg. Til Hallandsposten sa Klintberg at han har h\u00f8rt historien om mannen i den hvite bilen mange ganger.", "\u2013Det er et gammelt rykte som kommer og g\u00e5r med jevne mellomrom, sa han. I motsetning til de helt fiktive vandrehistoriene, har et rykte opphav i virkeligheten, det hender dessverre at barn blir bortf\u00f8rt. Lokkemannen i den hvite varebilen er ogs\u00e5 med i \u00abEncyclopedia of Urban Legends\u00bb, et omfattende verk i to bind, skrevet av verdens mest kjente forsker p\u00e5 feltet, norskamerikaneren Jan Harold Brunvand.", "For tre \u00e5r siden vandret myten Australia rundt. Bare i New South Wales kom det 30 slike meldinger i l\u00f8pet av en uke. Ingen barn forsvant. I etterkant anklaget myndighetene media for bevisst \u00e5 spille p\u00e5 foreldres naturlige frykt for at deres barn skal forsvinne. Foreldre og barn er redde, og kan lite gj\u00f8re med det, pressens oppgave er \u00e5 ta et skritt tilbake og unders\u00f8ke fryktens reelle substans.", "Det finnes overgripere der ute. Noen av dem kj\u00f8rer ogs\u00e5 bil. Men for barna er angsten for den fremmede fortsatt det farligste. Angsten tar fra dem friheten til \u00e5 rusle hjem langs landeveien og vite at de faktisk er trygge, uansett hva det st\u00e5r i avisen.", "sven.egil.omdal@aftenbladet.no", "f\u00f8lg p\u00e5 twitter.com/svelle"]}, {"field": "category0", "value": "nyheter"}, {"field": "category1", "value": "nyheter|innsyn"}, {"field": "contenthash", "value": "5dd8a846790c1da3e4651b45a41ddf276cbc32a0efc07d93724dd607ac09245f"}, {"field": "createtime", "value": "2016-03-06T19:23:16.000Z"}, {"field": "description", "value": "Enten er landet fullt av farlige lokkemenn, eller s\u00e5 er norsk presse dominert av journalister som ikke kan eller vil stille ubehagelige sp\u00f8rsm\u00e5l."}, {"field": "dominantimage", "value": "http://www.adressa.no/incoming/article6409585.ece/ALTERNATES/w980-default/Bortf%C3%B8ring%20fripenn.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0cd2133ee3439fad1d602bc2a5688697f2b23c14.jpg?5995bd26"}, {"field": "dominantthumbnaildimensions", "value": "300x169"}, {"field": "heading", "value": "Mannen i den hvite varebilen -adressa.no"}, {"field": "id", "value": "0cd2133ee3439fad1d602bc2a5688697f2b23c14"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innsyn"]}, {"field": "kw-classification", "value": "family-and-parenting"}, {"field": "kw-concept", "value": ["bil", "barn", "hvit", "hvit varebil", "menn", "varebil", "politi"]}, {"field": "kw-entity", "value": ["ullared", "gl\u00e5mdalen", "journalistens", "hallandsposten", "klintberg", "bengt", "bruvoll", "politih\u00f8gskolen", "b\u00e6rum og drammen", "twitter", "oscarstr\u00f8m og torup", "encyclopedia of urban legends", "urban legends", "biri og elverum", "stockholms", "new south wales", "kripos", "helsingborg og halland", "nord-odal og sandefjord"]}, {"field": "kw-location", "value": ["nord-odal", "australia", "sverige", "bjugn", "kongsvinger"]}, {"field": "kw-pageclass", "value": "article"}, {"field": "kw-person", "value": ["ragnhild bj\u00f8rnebekk", "bj\u00f8rn berntsen", "sigrid giskegjerde schjetne", "jan harold brunvand", "helge \u00f8grim", "april jones"]}, {"field": "kw-taxonomy", "value": ["nyheter/innsyn", "nyheter"]}, {"field": "og-image", "value": "http://www.adressa.no/incoming/article6409585.ece/ALTERNATES/w980-default/Bortf%C3%B8ring%20fripenn.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mannen i den hvite varebilen"}, {"field": "og-type", "value": "article"}, {"field": "og-url", "value": "http://www.adressa.no/nyheter/innsyn/article6408427.ece"}, {"field": "pageclass", "value": ["article"]}, {"field": "publishtime", "value": "2012-10-06T04:00:52.000Z"}, {"field": "recs-articleid", "value": "6408427"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innsyn"}, {"field": "recs-publishtime", "value": "2012-10-06T04:00:52.000Z"}, {"field": "recs-rawtitle", "value": "Mannen i den hvite varebilen -adressa.no"}, {"field": "recs-recommendable", "value": "false"}, {"field": "recs-recommending", "value": "false"}, {"field": "siteid", "value": "9222270286501375973"}, {"field": "taxonomy", "value": ["nyheter/innsyn", "nyheter"]}, {"field": "teaser", "value": "Enten er landet fullt av farlige lokkemenn, eller s\u00e5 er norsk presse dominert av journalister som ikke kan eller vil stille ubehagelige sp\u00f8rsm\u00e5l."}, {"field": "thumbnail", "value": "http://content-thumbnail.cxpublic.com/content/thumbnail200x150/0cd2133ee3439fad1d602bc2a5688697f2b23c14.jpg?5995bd26"}, {"field": "thumbnailfullheightdimensions", "value": "200x1450"}, {"field": "timestamp", "value": "2017-08-17T15:58:30.000Z"}, {"field": "title", "value": "Mannen i den hvite varebilen"}, {"field": "url", "value": "http://www.adressa.no/nyheter/innsyn/article6408427.ece"}, {"field": "urlhash", "value": "0cd2133ee3439fad1d602bc2a5688697f2b23c14"}], "score": 0.9320505, "siteId": "9222270286501375973", "id": "0cd2133ee3439fad1d602bc2a5688697f2b23c14"}

