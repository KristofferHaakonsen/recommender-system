{"fields": [{"field": "modifiedtime", "type": "time", "value": "2012-04-11T09:21:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen politisk redakt\u00f8r"}, {"field": "body", "value": ["Saken oppdateres.", "\u00abEn mann er en mann, et ord er et ord\u00bb, het det i gamle westernfilmer om livet p\u00e5 pr\u00e6rien. En tilsvarende \u00e6reskodeks gjelder \u00e5penbart i Leif Kristiansens verden. Hans fremstilling av sin rolle i det mislykkede hasj-opplegget v\u00e5ren 2009, gir et innblikk i en kultur p\u00e5 utsiden av det \u00f8vrige samfunn. Men ogs\u00e5 denne kulturen har sine klare normer og regler.", "Han har nektet straffskyld i hovedpunktet om \u00e5 ha organisert kj\u00f8pet av ti kilo hasj. Derimot har han innr\u00f8mmet skyld i de mindre punktene i tiltalen, og at han hadde en rolle som formidler for kj\u00f8pet av tre kilo hasj.", "\u2013 Jeg driver ikke med narkotika, forklarte han. Bare litt til eget bruk. Han titulerer seg selvstendig n\u00e6ringsdrivende innen tatovering- og piercingbransjen. Dessuten driver han en omfattende virksomhet som megler mellom personer i konflikt, og som l\u00e5neformidler i det gr\u00e5 pengemarkedet. Et stygt marked med skyh\u00f8ye renter, som han sa. Selv hevdet han \u00e5 ha betalt ti prosent rente i m\u00e5neden for et l\u00e5n p\u00e5 50000 kroner som han hadde formidlet til en forretningsmann i Trondheim, via en medtiltalt norskvietnameser (30).", "Hans moralske forpliktelser overfor venner f\u00f8rte ham if\u00f8lge ham selv opp i den saken han n\u00e5 st\u00e5r som hovedtiltalt i. Det var en vennetjeneste da han satte to av sine medtiltalte i kontakt med norskvietnameseren i Oslo. 32-\u00e5ringen fra Trondheim \u00f8nsket \u00e5 kj\u00f8pe tre kilo hasj. Dette ble raskt ordnet, men partiet \u00f8kte underveis fra tre til ti kilo, uten at det var \u00abautorisert\u00bb av Kristiansen.", "Det var ogs\u00e5 en vennetjeneste da han formidlet tilbakebetalingen av 330000 kroner til norskvietnameseren. Da hasjpartiet ble beslaglagt, m\u00e5tte det likevel erstattes, if\u00f8lge uskrevne regler i milj\u00f8et. De to \u00abuheldige\u00bb hasjhandlerne fra Trondheim klarte til slutt \u00e5 skaffe pengene de skyldte. Kristiansen var bare \u00abformidler\u00bb for oppgj\u00f8ret, og nekter for \u00e5 ha drevet inn pengene gjennom trusler og utpressing, slik det heter i tiltalen.", "Det var hans moralske plikt \u00e5 skaffe pengene tilbake. Han hadde introdusert trondheimsmennene og anbefalt dem overfor sin venn norskvietnameseren. Han garanterte for dem med sitt gode navn og rykte. Han kunne ikke bare l\u00f8pe fra tingene n\u00e5r opplegget gikk i vasken.", "Han beklaget at han hadde g\u00e5tt inn hos en konkurrent i Trondheim. Der skal han ha rettet trusler mot innehaveren hvis hun ikke stengte piercingsjappa innen to timer. Han forstod at det kunne virke skremmende, men det var ikke ment s\u00e5nn. Han hadde bare en d\u00e5rlig dag.", "\u2013 Jeg skj\u00f8nner ikke at folk er s\u00e5 redd meg. Men det er forst\u00e5elig. Det er media som har skapt et slikt bilde av meg, sa han.", "Mannen med den lange hestehalen pent samlet i nakken, er ikke spesielt h\u00f8y av vekst. Men han har likevel en utstr\u00e5ling som kan inngi respekt, kanskje ogs\u00e5 frykt. Han fremst\u00e5r veltrent og velstelt, er kledd i lys skjorte og dongeribukse. I retten opptrer han konsentrert og saklig, n\u00e6rmest profesjonelt. Men han har vanskelig for \u00e5 skjule sin irritasjon over en del av sp\u00f8rsm\u00e5lene fra aktor, statsadvokat Per Morten Schjetne.", "Kristiansen er blitt svensk statsborger og har svensk pass. Sverige er hjemme for ham n\u00e5. Han er mye p\u00e5 reise, b\u00e5de i inn- og utland. Til f\u00f8debyen Trondheim kommer han et par-tre ganger i m\u00e5neden, da deltar han ofte p\u00e5 m\u00f8ter i HA-lokalene i Trolla. Det er et samlingssted p\u00e5 linje med RBK-brakka, sa han. Han nektet \u00e5 kommentere om han er president for HA i Norge.", "\u2013 Jeg er medlem av Hells Angels Norge. Punktum.", "N\u00e5r Leif Kristiansen setter punktum, kommer verken aktor eller dommer videre.", "HA-medlemskapet er ikke en del av hans identitet. Han bruker HA-symboler bare i klubben, ellers opptrer han kun i sivil. Det handler mest om business for Kristiansen n\u00e5. Da m\u00e5 man ta vare p\u00e5 sitt gode navn og rykte.", "siri.wahl-olsen@adresseavisen.no"]}, {"field": "category0", "value": "meninger"}, {"field": "contenthash", "value": "d72884e5975f98f54f2e73abcbbef8cbfe7cadce7b508fe18018a064c6878e96"}, {"field": "createtime", "value": "2017-05-01T21:04:53.000Z"}, {"field": "description", "value": "Leif Ivar Kristiansen (51) forst\u00e5r ikke hvorfor folk er s\u00e5 redd ham. I retten fremstiller han seg selv som en ridderlig gentleman med h\u00f8y moral."}, {"field": "dominantimage", "value": "http://www.adressa.no/incoming/article1387523.ece5/ALTERNATES/w980-default/kommentarsiri%20310311"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a42be8dbafedc98fed26f07f770f2abdd978214.jpg?598352fd"}, {"field": "dominantthumbnaildimensions", "value": "300x169"}, {"field": "heading", "value": "\u00abLeifens\u00bb gode navn og rykte -adressa.no"}, {"field": "id", "value": "3a42be8dbafedc98fed26f07f770f2abdd978214"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["hasj", "norskvietnameseren", "tiltalen", "saken", "mann", "rykte", "moral", "kilo", "forst\u00e5r", "navn", "nektet", "kj\u00f8pe", "kilo hasj", "pengene"]}, {"field": "kw-entity", "value": ["per morten schjetne", "trolla", "hells angels norge", "kristiansen"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["leif ivar kristiansen", "leif kristiansen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1387523.ece5/ALTERNATES/w980-default/kommentarsiri%20310311"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abLeifens\u00bb gode navn og rykte"}, {"field": "og-type", "value": "article"}, {"field": "og-url", "value": "http://www.adressa.no/meninger/article1612038.ece"}, {"field": "pageclass", "value": ["article"]}, {"field": "publishtime", "value": "2011-03-31T07:25:36.000Z"}, {"field": "recs-articleid", "value": "1043331"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-31T07:25:36.000Z"}, {"field": "recs-rawtitle", "value": "\u00abLeifens\u00bb gode navn og rykte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Leif Ivar Kristiansen (51) forst\u00e5r ikke hvorfor folk er s\u00e5 redd ham. I retten fremstiller han seg selv som en ridderlig gentleman med h\u00f8y moral."}, {"field": "thumbnail", "value": "http://content-thumbnail.cxpublic.com/content/thumbnail200x150/3a42be8dbafedc98fed26f07f770f2abdd978214.jpg?598352fd"}, {"field": "thumbnailfullheightdimensions", "value": "200x1259"}, {"field": "timestamp", "value": "2017-08-03T16:44:45.000Z"}, {"field": "title", "value": "\u00abLeifens\u00bb gode navn og rykte"}, {"field": "url", "value": "http://www.adressa.no/meninger/article1612038.ece"}, {"field": "urlhash", "value": "3a42be8dbafedc98fed26f07f770f2abdd978214"}], "score": 0.95226187, "siteId": "9222270286501375973", "id": "3a42be8dbafedc98fed26f07f770f2abdd978214"}

