{"fields": [{"field": "modifiedtime", "type": "time", "value": "2012-06-07T10:00:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "\u00abNordisk vinternatt\u00bb byr p\u00e5 13 folketoner og salmer fra de nordiske landene, inkludert en av fra Island. Det er sanger Sissel har sunget p\u00e5 konsert i mange \u00e5r, og som hun lenge har hatt ambisjoner om gi ut p\u00e5 cd. N\u00e5 var tiden moden, samtidig som hun har funnet seg musikalske samarbeidspartnere som kler prosjektet.", "Norsk folkemusikk har fulgt Sissel Kyrkjeb\u00f8 gjennom hele sangkarrieren, helt fra hun ble sendt som et norsk postkort ut i verden da hun var pauseinnslag under Melodi Grand Prix i Bergen i 1986, og dermed fikk sitt voldsomme gjennombrudd i hjemlandet.", "Ja, og f\u00f8r det ogs\u00e5. Da hun f\u00f8rst begynte i l\u00e6rerskolens barnekor i Bergen i ni ti\u00e5rsalderen, var \u00abBruremarsj\u00bb en popul\u00e6r del av det brede repertoaret. Samme sang er med p\u00e5 den nye cd-en - sammen med 12 andre n\u00f8ye utplukkede folketoner.", "Tidlig voksen", "- Ogs\u00e5 \u00abDen f\u00f8rste g\u00e5ng jag s\u00e5 dig\u00bb har jeg sunget veldig lenge. \u00abDu er den ende\u00bb har jeg ogs\u00e5 sunget siden jeg var barn.", "- Sistnevnte er vel ellers en typisk voksensang?", "- Jeg tok ikke s\u00e5nne ting s\u00e5 n\u00f8ye. Jeg elsket \u00e5 synge \u00abMy Way\u00bb ogs\u00e5. Det virker litt s\u00f8kt i dag at jeg som 11-\u00e5ring i dypeste alvor sang \u00abRegrets - I{rsquo}ve had a few\u00bb men jeg s\u00e5 det ikke s\u00e5nn den gangen.", "Det er fra Norge hennes sangkarriere styres, og det er i Danmark hun f\u00f8rst og fremst lever sitt privatliv. Men de to livene er ikke helt adskilt, hun er en ettertraktet artist b\u00e5de i Sverige og Danmark. Og n\u00e5 blir hun virkelig profilert som en fellesnordisk artist gjennom cd-en med nordiske folketoner, som blir etterfulgt av en nordisk turne i v\u00e5r.", "Sissel har aldri v\u00e6rt s\u00e5 engasjert og dypt forankret i noen av sine plateinnspillinger som denne gangen. Platas produsent og arrang\u00f8r Ketil Bjerkestrand har Sissel jobbet med i perioder gjennom hele karrieren. Blant annet var han med p\u00e5 begge de to f\u00f8rste platene hun spilte inn. Men hun m\u00f8tte ham aldri den gangen.", "Med p\u00e5 hele prosessen", "Det er en litt annen filosofi bak plateinnspillinger n\u00e5 enn det var p\u00e5 80-tallet. Dessuten er jo Sissel adskillig mer opptatt av \u00e5 styre prosessen selv. Alle l\u00e5ter er blitt spilt inn live i studio. Sissel har sunget samtidig sammen med musikerne.", "- S\u00e5 slipper jeg \u00e5 synge flere ganger, ler hun.", "Dessuten har hun v\u00e6rt med i studio ogs\u00e5 n\u00e5r ekstrap\u00e5leggene er gjort av gjestemusikere p\u00e5 albumet. Sissel har v\u00e6rt med sammen med den lille utgaven av Nidaros Strykekvartett og den store utgaven av TrondheimSolistene i studio, som sammen med hennes faste band er grunnstammen i plata. Men hun har ogs\u00e5 v\u00e6rt med n\u00e5r for eksempel trondheimskoret Cantus har lagt sine stemmer p\u00e5 enkelte av l\u00e5tene. Og hun har selv redigert plata.", "- Jeg hadde 22 i utgangspunktet og vi spilte inn 18. Det var bokstavelig talt en \u00abkill your darlings\u00bb-prosess \u00e5 ta bort de siste fem, sier Sissel, som virkelig f\u00f8ler hun jobber seg mot kjernen av sin kunstneriske kraft med denne plata.", "- Jeg kan f\u00f8le at denne musikken g\u00e5r rett til hjertet mitt, sier Sissel.", "Parallelt med denne plata har hun jobbet med en cd med klassisk repertoar sammen med TrondheimSolistene, som er spilt inn for det engelske markedet og som etter planen skal ut i januar neste \u00e5r.", "Klassisk cd i England", "- Det har v\u00e6rt naturlig \u00e5 jobbe med disse samtidig. Begge repertoarene ligger tett mot det jeg \u00f8nsker \u00e5 holde p\u00e5 med, begge passer stemmen min - og temperamentet, sier Sissel.", "Tidligere har hun jobbet med veldig mange forskjellige uttrykk. Noen har ment hun i perioder har manglet personlig signatur ettersom hun spredde seg s\u00e5 mye, fra pop til kirkemusikk, fra musikal til klassisk. For eksempel. Kanskje kan Sissel synge \u00abRegrets I{rsquo}ve had a few\u00bb, men hun gj\u00f8r det ikke - i hvert fall ikke offentlig. Og i hvert fall angrer hun ikke p\u00e5 samarbeidet med rapperen Warren G. - Da fikk jo jeg gj\u00f8re det jeg kan best mens han gjorde det han kan best. Noe slikt stiller jeg gjerne opp p\u00e5 igjen. Men da som et nytt engangstilfelle, sier hun.", "- For meg har det v\u00e6rt en utrolig flott l\u00e6reprosess. Jeg har s\u00f8kt utfordringer, alt har v\u00e6rt til nytte for det jeg gj\u00f8r n\u00e5. Men akkurat n\u00e5 \u00f8nsker jeg \u00e5 snevre inn, satse p\u00e5 de to tingene jeg har nevnt, og g\u00e5 i dybden i disse retningene.", "USA-lanseringen er ikke helt avsluttet heller. I USA \u00f8nsker man n\u00e5 \u00e5 gi ut de to siste platene hun har laget, naturlig nok spesielt den klassiske platen.", "- Men jeg vet ikke om jeg vil finne tid til en USA-lansering neste \u00e5r, sier Sissel.", "N\u00e5 fokuserer hun p\u00e5 det hun har satt av plass til.", "Lykken er \u00e5 vaske hus", "Og selv det mest prioriterte m\u00e5 vike plass for familieforpliktelser. Lanseringen av \u00abNordisk vinternatt\u00bb ble forskj\u00f8vet fordi Sissel ble innkalt til foreldresamtale p\u00e5 skolen til sin ni \u00e5r gamle eldstejente.", "- Jeg tok fly fra Oslo, var p\u00e5 foreldresamtale i 15 minutter og tok fly rett tilbake til Oslo. Og jeg fikk bare fine tilbakemeldinger, s\u00e5 det var en stolt mor som satte seg p\u00e5 flyet tilbake.", "- Begynner jentene \u00e5 vise ambisjoner som vokalister, de skulle jo ha genene i orden?", "- Har ikke sett antydninger til slike ambisjoner hos Sara og Ingrid. Men de liker musikk ja, og har h\u00f8rt p\u00e5 sangene p\u00e5 \u00abNordisk vinternatt\u00bb i mange uker allerede. Men egentlig g\u00e5r det mest p\u00e5 andre ting. Pink, for eksempel. Og\u00ab Hits For Kids\u00bb er den mest spilte plata i v\u00e5rt hjem.", "- Det er barna som styrer musikken hjemme hos deg ogs\u00e5?", "- Ja, i det siste har jeg m\u00e5ttet flytte anlegget til et arbeidsrom for \u00e5 f\u00e5 mulighet til \u00e5 spille min musikk n\u00e5r jeg planlegger julekonserten i Oslo Spektrum, sier Sissel - som er veldig mye mamma n\u00e5r hun er hjemme i Danmark.", "To hjemland", "- Jeg er utrolig privilegert. Det er to ting jeg virkelig elsker i verden, det er jentene mine og \u00e5 synge. Og det er disse to tingene jeg deler livet mitt mellom. Jeg nyter hverdagene, \u00e5 st\u00e5 opp klokken seks og f\u00f8lge barna til skolen, vaske kl\u00e6r og hus, handle inn mat - s\u00e5nne ting som alle foreldre gj\u00f8r.", "Danmark er hjemme, men barna f\u00f8ler seg hjemme i Norge ogs\u00e5. Ikke minst i leiligheten i Oslo.", "- I h\u00f8stferien klaget Ingrid p\u00e5 at vi ikke reiste bort i ferien som venninnene hennes, jeg sa at vi reiste vi ogs\u00e5 - til Norge. Da hun sa at det gjaldt ikke, for Norge var jo ogs\u00e5 hjemme, s\u00e5 ble jeg skikkelig varm om hjertet. Jeg er lykkelig over at barna f\u00f8ler de b\u00e5de er danske og norske, det tror jeg vil v\u00e6re en berikelse for dem hele livet.", "Sier Sissel, som selv alts\u00e5 er fullendt nordisk. Hun krysser nordiske grenser, som folkemusikken har gjort i alle \u00e5r. En stor del av sangskatten er felles.", "- Jeg trodde \u00abDen f\u00f8rste gang jeg s\u00e5 deg\u00bb var norsk til jeg kom til Danmark. Der mener de den er dansk. Men den er jo svensk, egentlig. Historien bak navnet cd-tittelen \u00abNordisk vinternatt\u00bb er prosaisk.", "Dansk ikke-vinter", "- Den skulle hete \u00abNordisk sommernatt\u00bb, men s\u00e5 ble den forsinket, innr\u00f8mmer Sissel.", "- Vi tok inn noen ekstra l\u00e5ter med mer vinter i, og jeg synes det er fin vinterstemning til tross for at det ikke er noen julenisser og engler og slikt.", "- Men som nordmann kan du vel ikke nyte en dansk vinternatt? Vinteren i K\u00f8benhavn er ikke mye \u00e5 skryte av. Iskaldt og gr\u00e5tt. . .", "- Jeg kaller det ikke-vinter jeg. Med snikende kulde. Nei, det er ikke det som frister med Danmark, sl\u00e5r Sissel Kyrkjeb\u00f8 fast. Hun har n\u00e5 har bodd der siden hun var 20 \u00e5r. Hun flyktet omtrent fra et Norge der hun ble superkjendis som ten\u00e5ring. Det var roligere rundt henne i nabolandet.", "- Men det er lenge siden det har v\u00e6rt noe stress i Norge n\u00e5. N\u00e5 er jeg like avslappet b\u00e5de i Nore og Danmark, forsikrer hun."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "d45f02d7ee3f08820ca70c3c629e9797a9dccf7eac8323618c6ae3e3764e3b74"}, {"field": "createtime", "value": "2016-09-02T17:25:11.000Z"}, {"field": "description", "value": "Hun er den eneste artisten i verden som avbryter en platelansering for \u00e5 dra p\u00e5 foreldrem\u00f8te."}, {"field": "dominantimage", "value": "http://www.adressa.no/incoming/article1150222.ece5/ALTERNATES/w980-default/SISSEL"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e7f2fb5be5acc073f4ac727407bfbb2eebcc628.jpg?5973a98b"}, {"field": "dominantthumbnaildimensions", "value": "300x169"}, {"field": "heading", "value": "Nordisk morgenfugl -adressa.no"}, {"field": "id", "value": "0e7f2fb5be5acc073f4ac727407bfbb2eebcc628"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["hjem", "nordisk", "nordisk vinternatt", "plata"]}, {"field": "kw-entity", "value": ["ingrid", "sara og ingrid", "oslo spektrum", "my way", "nordisk", "nidaros strykekvartett", "hits for kids", "regrets i", "bruremarsj", "sverige og danmark", "nore og danmark", "cantus", "melodi grand prix", "trondheimsolistene"]}, {"field": "kw-location", "value": ["danmark", "england", "norge", "bergen", "island", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["sissel kyrkjeb\u00f8", "ketil bjerkestrand", "warren g."]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1150222.ece5/ALTERNATES/w980-default/SISSEL"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nordisk morgenfugl"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article590350.ece"}, {"field": "pageclass", "value": ["article"]}, {"field": "publishtime", "value": "2005-11-11T07:55:00.000Z"}, {"field": "recs-articleid", "value": "2091054"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2005-11-11T07:55:00.000Z"}, {"field": "recs-rawtitle", "value": "Nordisk morgenfugl -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Hun er den eneste artisten i verden som avbryter en platelansering for \u00e5 dra p\u00e5 foreldrem\u00f8te."}, {"field": "thumbnail", "value": "http://content-thumbnail.cxpublic.com/content/thumbnail200x150/0e7f2fb5be5acc073f4ac727407bfbb2eebcc628.jpg?5973a98b"}, {"field": "thumbnailfullheightdimensions", "value": "200x2362"}, {"field": "timestamp", "value": "2017-07-22T19:37:47.000Z"}, {"field": "title", "value": "Nordisk morgenfugl"}, {"field": "url", "value": "http://www.adressa.no/kultur/musikk/article590350.ece"}, {"field": "urlhash", "value": "0e7f2fb5be5acc073f4ac727407bfbb2eebcc628"}], "score": 0.65736043, "siteId": "9222270286501375973", "id": "0e7f2fb5be5acc073f4ac727407bfbb2eebcc628"}

