{"fields": [{"field": "modifiedtime", "type": "time", "value": "2016-12-31T12:51:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa", "Flyktninghjelpen", "flyktningkrisen"]}, {"field": "author", "value": "stein risstad larssen"}, {"field": "body", "value": ["Han har gjort det s\u00e5 mange ganger.", "- Hello! Do you read me?", "Plassert headsettet over hodet. Sjekket lyden. Kan de h\u00f8re ham, i den andre enden? Fra FN-kontorer i New York og Gen\u00e8ve. Fra teltskyggen i flyktningleirer i Midt\u00f8sten og fra dampende jungel i Colombia. Fra tv-studioet de har bygget i kontorlokalene til Flyktninghjelpen i Oslo. Til al-Jazeera, til NRK, til statsledere. Til hele verden, egentlig. Han kan ikke la v\u00e6re \u00e5 si det som det er om verdens beskaffenhet.", "N\u00e5 sitter han i et radiostudio p\u00e5 Marienlyst i Oslo og sjekker forbindelsen til BBC.", "- Dette er et viktig \u00abend of the year\u00bb-intervju om Syria, sier han og lar oss benke oss ved siden av for \u00e5 lytte. Det kan aldri bli for mange som h\u00f8rer budskapet.", "- Well, sier han p\u00e5 anstendig BBC-engelsk.", "- Jeg h\u00e5per 2017 blir bedre. Det har v\u00e6rt et tr\u00f8stesl\u00f8st \u00e5r. Rett og slett bare forferdelig. Dybdene vi har n\u00e5dd... Sammenbruddet i \u00d8st-Aleppo har v\u00e6rt enormt, forteller han den engelske kringkasteren som n\u00e5r over hele verden. Superlativene h\u00f8res ikke ut som malende beskrivelser, men fakta han legger frem uten omsv\u00f8p.", "I tillegg til \u00e5 v\u00e6re generalsekret\u00e6r for Flyktninghjelpen er han spesialr\u00e5dgiver for FNs utsending til Syria, med ansvar for det humanit\u00e6re arbeidet. Infernoet Syria. Scenen menneskeheten har steget opp p\u00e5 for \u00e5 vise hvor dypt vi kan synke. Et mylder av oppr\u00f8rsgrupper. Islamister og ikke-islamister. Terrorister og ikke-terrorister. P\u00e5 den andre siden regjeringsstyrker. Begge sider like uvillige til \u00e5 s\u00f8rge for at Egeland og Flyktninghjelpen kan n\u00e5 beleirede mennesker med forsyninger av mat og varme.", "- Alle sider behandler sivile som forhandlingskort i denne krigen. Menn med v\u00e5pen og makt nekter oss \u00e5 evakuere bl\u00f8dende barn, fordi de ikke har tilsvarende behov selv, og gjerne en hinsides oppfatning om hva dette dreier seg om.", "- Hva trenger du n\u00e5, sp\u00f8r BBC i den andre enden av radiolinjen.", "- Mine kolleger i felten i Syria m\u00e5 tillates \u00e5 hjelpe. Beleiringene m\u00e5 stoppe. Sju hundre tusen mennesker er beleiret i Syria! Og s\u00e5 m\u00e5 partene sette seg til forhandlingsbordet og diskutere som voksne folk. Jeg h\u00e5per dette var v\u00e5rt verste \u00f8yeblikk. Jeg er utslitt n\u00e5. Tenk hvordan det syriske folket har det.", "Han var der selv vinteren 2013. Da scud-rakettene traff \u00d8st-Aleppo og jevnet hele boligkvartaler med jorden. Han s\u00e5 foreldre grave etter barna sine med bare hendene.", "- Ingen var der for \u00e5 hjelpe dem. Siden har det blitt verre hver eneste m\u00e5ned. Dette bildet av barn uten noen, ubeskyttet, og kvinner, m\u00f8dre, som springer rundt og leter etter fluktveier som ikke finnes, det forf\u00f8lger meg. Vi er i 2016, straks i 2017. Det burde ikke v\u00e6re slik. Dette er Stalingrad. Dette er Sarajevo. Det burde ikke v\u00e6re slik.", "Her kan du lese om evakueringen fra Aleppo.", "Likevel. Eller nettopp derfor, insisterer han p\u00e5 alltid \u00e5 h\u00e5pe.", "- Vi har ikke sett s\u00e5 mange fordrevne siden andre verdenskrig. Vi har ikke stj\u00e5let h\u00e5p fra en generasjon barn i en slik utstrekning p\u00e5 mange ti\u00e5r. Derfor er vi n\u00f8dt til \u00e5 gi h\u00e5pet tilbake til en generasjon unge. I hele Midt\u00f8sten. I Jemen. I Nigeria. I S\u00f8r-Sudan og i Syria. Hvis ikke vil dette komme tilbake til oss i generasjoner fremover.", "I hvor mange \u00e5r har han \u00f8vet p\u00e5 \u00e5 finne denne balansen mellom n\u00e5del\u00f8s virkelighetsbeskrivelse, og \u00e5 s\u00e5 spirer av h\u00e5p? Kommer den fra virkeligheten, den uslokkelige troen p\u00e5 at det finnes l\u00f8sninger?", "- N\u00e5r jeg sp\u00f8r barna i Syria og i nabolandene hva de vil bli n\u00e5r de blir store, er det ingen som svarer at de vil blir terrorister eller soldater. Eller at de vil brenne ned hus. De vil bli ingeni\u00f8rer, l\u00e6rere, leger og journalister. De vil bygge! Derfor er min overbevisning at jeg m\u00e5 hjelpe til med \u00e5 realisere s\u00e5 mange av disse h\u00e5pene som jeg kan.", "Han har sittet med \u00f8ynene lukket under mesteparten av radiointervjuet med BBC. Hendene hamrende i luften for \u00e5 understreke poenger, n\u00e5r de ikke i korte \u00f8yeblikk fryser i en stille b\u00f8nn til verden om \u00e5 reagere. N\u00e5r han \u00e5pner \u00f8ynene sv\u00f8mmer de et \u00f8yeblikk rundt i rommet, som for \u00e5 orientere seg i den fysiske verden igjen. Hodet har v\u00e6rt i ruinene i Syria. Kroppen i et l\u00e5nt radiostudio i NRK. Han svarer BBC s\u00e5 \u00e6rlig han kan uten \u00e5 skulle risikere liv og lemmer for sine medarbeidere i felten. Han vet at mektige menn kan h\u00f8re ham i Moskva, i Washington, i Damaskus. P\u00e5 bakken i Aleppo. I ethvert bulkete radioapparat solid nok til \u00e5 ha overlevd bomberegnet som har jevnet byen med jorden. Det er ogs\u00e5 meningen.", "Les mer:  Tyrkia hevder \u00e5 ha drept IS-krigere i Nord-Syria", "Noen dager g\u00e5r Jan Egeland gjennom Oslos gater som en vanlig mann. Kikker etter julegaver til barna. Et bein \u00e5 tygge p\u00e5 til hunden, den blinde terrieren Ronja. En blomsterkvast til kona.", "Denne dagen er ikke en av de dagene. Denne dagen er en av de alminnelige. En av disse dagene hvor han skynder seg av g\u00e5rde og tilbake, i en drosje, til nok et intervju. For utrettelig \u00e5 fortelle verden om bestialitetens nyere historie.", "Det vil si. Helt vanlig er denne dagen ikke. Den er en av de gode. Sent kvelden f\u00f8r sendte han ut en Twitter-melding med et snev av glede og lettelse. \u00abFirst limited evacuations, finally, tonight from East Aleppo and Foua & Kefraya. Many thousands more are waiting to be evacuated soon.\u00bb.", "- Ja, i dag har jeg det ganske bra. Det er en god dag, sier han i drosjen. Innr\u00f8mmer at han er sliten. Likevel ser det ikke ut som om han har tenkt \u00e5 hvile. Han gj\u00f8r en kjapp vurdering av hvilken av de to bestilte taxiene det er mest rettferdig \u00e5 sette seg inn i. Slentrer raskt rundt med et ark i h\u00e5nda, der timeplanen for dagen er tettpakket. Engelske BBC. Amerikanske National Public Radio. Adresseavisen fra Trondheim. Enhver sjanse til \u00e5 f\u00e5 ut budskapet m\u00e5 gripes begj\u00e6rlig. Ingen feiring i sikte. Dette er Egeland. Fortell om grusomhetene. Skaff hjelp. Fortell om det ogs\u00e5. Alle kanaler. Han har nesten tjue tusen Twitter-f\u00f8lgere, og oppdaterer mange ganger daglig.", "Ingen tid \u00e5 miste, ingen grunn til kakefest. Verden er ikke i vater riktig enn\u00e5. Men han plukker stadig frem mobiltelefonen. Klarer ikke la v\u00e6re \u00e5 vise hvordan han kommuniserer med sju \u00e5r gamle Bana Alabed fra Aleppo p\u00e5 Twitter. S\u00e5 glad han er for at hun er i live og n\u00e5 skal evakueres. Se her sier han, og viser frem bilder av henne ved en buss, i en slags sikkerhet. Kanskje er det slik de m\u00e5 feires, alle de sm\u00e5 seirene? Kort, privat og p\u00e5 styrten. Annerledes kan det vel ikke v\u00e6re n\u00e5r verden n\u00e5r som helst kan st\u00e5 i lys lue.", "- Om ti minutter kan alt v\u00e6re snudd og bussene st\u00e5 i brann, sier han igjen og igjen. Ingenting er sikkert - noen gang.", "Alltid p\u00e5 vei videre, det er nok av katastrofeomr\u00e5der \u00e5 tenke p\u00e5. Beina g\u00e5r uavbrutt i en slepende kontorvals. H\u00f8yre h\u00e5nd banker hele tiden inn fakta mot bord, l\u00e5r eller en uheldig lampett. Retter litt p\u00e5 et ur som sklir rundt p\u00e5 venstre arm i en litt for stor lenke. Stemmen rasper utrettelig rettferdig harme, bare avbrutt av sm\u00e5 hyggeligheter til folk han m\u00f8ter p\u00e5 sin vei.", "- Hvem har vi her? Dette er vel ikke barnearbeid, humrer han til en mann i heisen, som ser ut til \u00e5 ha med seg s\u00f8nnen p\u00e5 jobb.", "- Neida, men han skal nok vokse opp til \u00e5 bli en god humanit\u00e6r, smiler mannen, og Jan Egeland smiler ogs\u00e5. Det er godt, sier han. Det trenger vi. Raske smil. Klare \u00f8yne. Hva heter du? Fint navn. Velkommen til oss.", "Her kan du lese Ukeadressa-portrettet med Get inspired-gr\u00fcnder Silje Landev\u00e5g", "Vi har h\u00f8rt Jan Egelands r\u00f8st raspe i snart en mannsalder. I 2017 blir han seksti. Seksten \u00e5r gammel startet han lokallag for Amnesty International i Stavanger. Et par \u00e5r etter reiste han til Colombia for \u00e5 jobbe som fredsarbeider. Deretter FN og Utenriksdepartementet. R\u00f8de Kors. Human Rights Watch. Uganda. Kongo. Darfur. N\u00e5 Syria og Aleppo som FNs spesialr\u00e5dgiver. Passet ser ut som et register over helvetes forg\u00e5rd. N\u00f8d og lidelse. Ofte brutte avtaler. Krig i stedet for fred. Men alltid dette h\u00e5pet om at det skal finnes en l\u00f8sning. Slites det aldri ned?", "- Jeg har v\u00e6rt p\u00e5 nippet til \u00e5 si at n\u00e5 orker jeg ikke mer, n\u00e5 m\u00e5 jeg sove. Den har jeg hatt noen ganger. Men mange vil at jeg skal fortsette. De mener jeg er et netto pluss for denne innsatsen. Da m\u00e5 jeg bare fortsette.", "- Hvor henter du styrken fra?", "- Den henter jeg jo fra dette h\u00e5pet om at vi skal lykkes. Se her, sier han. Viser frem mobiltelefonen igjen. Skjermen er helgr\u00f8nn, til enhver tid, av meldinger som tikker inn.", "- Akkurat n\u00e5 kommer det inn rapporter fra \u00d8st-Aleppo om at vi f\u00e5r ut de barna vi har jobbet med. N\u00e5 l\u00f8sner det.", "Et kart over Flyktninghjelpens tilstedev\u00e6relser i verden dekker den ene veggen. Presseoppslag en annen. Amat\u00f8rbilder av statsledere og geriljakrigere i m\u00f8te med en blond nordmann en tredje. \u00d8rkensand, regnskog og storbyjungel. Ikke mange har Egelands erfaring med b\u00e5de feltrasjoner og kanapeer.", "Han f\u00e5r virkelig fart p\u00e5 seg n\u00e5r vi nevner Colombia. Landet han f\u00f8rst reiste til for \u00e5 drive fredsarbeid. Spretter opp og plukker bilder ned fra kontorveggen.", "- Der er jeg, vet du, sier han og viser en alvorlig 19-\u00e5ring med stort, blondt h\u00e5r og kakishorts.", "- Og der er jeg tilbake igjen, sier han og peker p\u00e5 en voksen mann - fremdeles alvorlig. Kanskje skyldes det selskapet.", "- Det der er Skarpskytteren. Tirofijo. Manuel Marulanda, den legendariske lederen for FARC-geriljaen gjennom alle \u00e5r.", "- Hvor glad er du for fredsavtalen i Colombia?", "- \u00c5h! Jeg er s\u00e5 glad! Jeg ble helt r\u00f8rt!", "Ingen resonnement denne gangen. Ingen appeller eller budskap.", "Bare ren, skj\u00e6r glede.", "Breiavatnet, Stavanger, tidlig syttitall - sikkert v\u00e5tt og regnfullt. Kanskje skyldes det rett og slett denne scenen at han stort sett har holdt seg unna partipolitikken: Et protesttog stamper rundt vannet og roper taktfast. Misforn\u00f8yd med skolepolitikken. Unge Jans far, Kj\u00f8lv Egeland, skulle snart bli kirke- og undervisningsminister.", "- Jeg husker det godt. Medelevene mine, da jeg begynte p\u00e5 gymnaset, gikk rundt Breiavatnet og ropte \u00abEnhet l\u00e6rer og elev. Bjartmar Gjerde er en rev.\u00bb. Og s\u00e5 skulle faren min ta over for ham. Du kan tenkte deg hvordan det var for en fersk og engasjert gymnasiast!", "Tanken p\u00e5 \u00e5 m\u00e5tte g\u00e5 i diskusjoner om sin egen far var ikke fristende for unge Egeland.", "- Jeg har aldri likt partipolitiske diskusjoner. Hvis den andre siden er for noe, m\u00e5 du automatisk ta et kritisk standpunkt tvert imot. Nei - jeg ville ikke g\u00e5 inn i partipolitikken, og m\u00e5tte forsvare eller kunstig g\u00e5 mot min fars politikk, liksom.", "Den unge dr\u00f8mmeren og idealisten som skrev s\u00e6roppgave om Che Guevara m\u00e5tte la kruttet brenne andre steder. Hjemme i Middelklasse-Stavanger var stillheten \u00f8red\u00f8vende.", "- Jeg hadde aldri sett fattigdom eller krigshandlinger. Det var ute i verden mest sto p\u00e5 spill. Der var behovet. Der skulle jeg jobbe.", "Det skarpsk\u00e5rne fjeset. Den Kennedy-aktige sveisen. Den evige rettferdige harmen, alltid aristokratisk behersket. Kan han fremst\u00e5 som selvrettferdig? Definitivt. Litt selvopptatt? Kanskje - han bruker i hvert fall ordet \u00abjeg\u00bb over gjennomsnitt mye i media. Likevel er det unektelig noe statsmannsaktig over ham. En verdighet \u00e5ret for \u00abpussygate\u00bb og \u00ablik og del\u00bb hadde trengt mer av. N\u00e5r han blir sint, tyr han til harde ord, og har ofte havnet i tr\u00f8bbel p\u00e5 grunn av det. Men han insisterer p\u00e5 \u00e5 holde en voksen og saklig tone. Hva synes han om utviklingen av debattklimaet i Norge?", "- Jeg synes det er synd at ordskiftet blant annet p\u00e5 flyktning- og asylomr\u00e5det er blitt s\u00e5 polarisert og politisert. Det er ulykkelig.", "- Opptrer akt\u00f8rene som voksne i debatten i Norge?", "- Alts\u00e5, sier han. Tenker seg om.", "- Jeg vil avst\u00e5 fra muligheten til \u00e5 komme med karakteristikker. Jeg kommer til \u00e5 ha en n\u00e6rest mulig, og mest mulig produktiv dialog med regjeringen ogs\u00e5 i 2017. Jeg h\u00e5per vi kan bli enige om b\u00e5de at vi skal ta kvoteflyktninger til Norge, at vi skal behandle asyls\u00f8knader i samsvar med internasjonal lov - og at vi skal ytterligere bygge ut v\u00e5rt store og effektive arbeid i deres egne s\u00e5kalte n\u00e6romr\u00e5der.", "LES MER: - Bruk mer tid p\u00e5 asylkrisen og mindre tid p\u00e5 Facebook", "Han liker ikke dette. Fors\u00f8ket p\u00e5 \u00e5 lokke ham til \u00e5 kritisere regjeringens opptreden og spr\u00e5kbruk p\u00e5 hans omr\u00e5der. Svarer som den drevne diplomaten han er. Det har han ikke alltid gjort, han har tr\u00e5kket p\u00e5 mange \u00f8mme t\u00e6r.", "- Jeg har v\u00e6rt villig til \u00e5 ta sjanser og derfor har jeg ogs\u00e5 g\u00e5tt p\u00e5 trynet mange ganger. B\u00e5de russiske milit\u00e6re talsmenn og den syriske regjeringen har kritisert meg offentlig for ting jeg har sagt om Syria. Den russiske viseutenriksministeren har kritisert meg i internasjonale medier to ganger. Da jeg jobbet i FN ba fem statsledere Kofi Annan om skalpen min, men han forsvarte meg. Dette er ikke vanlig. Men det er n\u00f8dvendig for \u00e5 f\u00e5 sagt sannheten.", "Daglige medieopptredener gjennom flere ti\u00e5r, nasjonalt og internasjonalt. Refser og redningsmann i en mengde toppjobber. Utropt av TIME Magazine som en av \u00ab100 som har formet v\u00e5r verden\u00bb. Noen hver kunne utviklet et messiaskompleks av en slik karriere.", "- Det er jo ikke jeg som har n\u00e5dd frem til fem millioner flyktninger med hjelp i 2016. Det er mine feltkolleger.", "- Det m\u00e5 v\u00e6re noe du er god til, som gj\u00f8r at du f\u00e5r jobbene, og lykkes i dem?", "- Jeg har nok v\u00e6rt en effektiv kommunikator. Og jeg har alltid v\u00e6rt i stand til \u00e5 le av meg selv - det er ikke vanskelig \u00e5 karikere meg. Dette setter folk pris p\u00e5. For det er utrolig mange selvh\u00f8ytidelige og pomp\u00f8se folk i disse kretsene.", "Sammen med Terje R\u00f8ed-Larssen og Mona Juul la Egeland til rette for Oslo-avtalen mellom Israel og palestinske PLO. Topphemmelige forhandlinger, kamuflert som noe annet underveis.", "- Man m\u00e5 v\u00e6re villig til \u00e5 ta risiko, og villig til \u00e5 ta en smell for den gode sak.", "Det er ikke det at han synes slurv er greit. Det er bare det at uten \u00e5 v\u00e6re villig til \u00e5 sitte igjen med svarteper kan spillet ikke vinnes.", "- Mange er for ofte for redde for at det skal g\u00e5 galt. Vi m\u00e5 sp\u00f8rre \u00abKan dette g\u00e5 godt?\u00bb ikke \u00abKan dette g\u00e5 galt?\u00bb!", "Mange har kjent smaken av at alt skal g\u00e5 galt i \u00e5ret som gikk. Jan Egeland er ikke redd.", "- Ikke bare er det for mange dommedagsprofetier. De er ogs\u00e5 feilaktige. Anstendige mennesker vil se at mange av de tingene for eksempel Trump n\u00e5 foresl\u00e5r \u00e5 gj\u00f8re rett og slett er gale. Han vil f\u00e5 problemer med \u00e5 gjennomf\u00f8re dem.", "At internasjonal lov, normer, menneskerettigheter og humanit\u00e6r hjelp i konflikt st\u00e5r for fall har han ingen tro p\u00e5.", "- Disse tingene er bygget inn i s\u00e5 mange andre kulturer, tradisjoner, filosofier og religioner enn vestens. Ingen er i det lange l\u00f8p tjent med at den svake blir hundset. Du kan selv bli svak, du har svake i din familie. Jeg har en gammel mor, og jeg har hatt sm\u00e5 barn. Jeg vet at jeg og mine er svake. Da m\u00e5 jeg ogs\u00e5 behandle andre p\u00e5 en skikkelig m\u00e5te.", "To jobber, begge g\u00e5r bokstavelig talt ut p\u00e5 \u00e5 redde tonnevis av liv. Kan de legges bort? Jan Egeland er i tillegg gift med tidligere utviklingsminister Anne Kristin Sydnes, ogs\u00e5 hun vel bevandret innen lederstillinger i humanit\u00e6rt arbeid. Arter middagene i det egelandske hjem seg som sm\u00e5 bistandskonferanser?", "- Neida. Vi snakker om de veldig n\u00e6re ting. Om hvordan vi skal f\u00e5 dagen til \u00e5 g\u00e5 opp. Hvordan vi skal fordele turene med v\u00e5r elskede, blinde terrier, Ronja, for eksempel. Men vi diskuterer jo internasjonal politikk og organisasjonsliv. Hun har i alle \u00e5r v\u00e6rt blant mine beste r\u00e5dgivere og mine beste korrektiver. For det har jeg virkelig trengt.", "Jobben f\u00e5r nok oppmerksomhet utenfor huset, mener han. N\u00e5r han kommer hjem griper urnordmannen fatt i ham og rister av ham superheltdrakten.", "- Jeg er en veldig norsk nordmann som elsker \u00e5 g\u00e5 p\u00e5 ski i gammel nikkers fra hytta mi p\u00e5 fjellet, og sage og hogge ved til familiens forbruk, til b\u00e5de hytte og hus.", "- Der er dere samlet p\u00e5 nytt\u00e5rsaften ogs\u00e5?", "- Barna er dessverre blitt s\u00e5 store at de har sine egne aktiviteter. Men er det en ting som er sikkert, er det at kona og jeg feirer sammen, gjerne med noen gode venner. Toppen for meg er \u00e5 g\u00e5 en lang, fin skitur, om formiddagen.", "Eller. Ting m\u00e5 sies som de er, s\u00e5 han korrigerer seg selv.", "- Vel, lang og lang. La oss si en skitur!", "- Hva snakker dere om p\u00e5 en s\u00e5nn dag?", "- Jeg har alltid blitt vemodig p\u00e5 sankthansaften og nytt\u00e5rsaften - helt siden jeg var barn. Jeg tror jeg f\u00f8ler at tiden g\u00e5r. S\u00e5 vi snakker om \u00e5ret som gikk og \u00e5ret som kommer. Hva fikk man til, og hva fikk man ikke til. B\u00e5de privat og storpolitisk. Og s\u00e5 er det jo h\u00e5pene for 2017.", "- \u00c5ret som er g\u00e5tt har p\u00e5 mange m\u00e5ter v\u00e6rt skrekkelig. Gud vet hva det er starten p\u00e5. Kan man i det hele tatt g\u00e5 inn i 2017 med h\u00e5p?", "- Jada. Jeg tror alltid at \u00abN\u00e5 har vi alle l\u00e6rt\u00bb. N\u00e5 har alle parter sett at det er i deres interesse \u00e5 bygge opp, ikke rive ned.", "- Mange er redde for at det norske samfunnet st\u00e5r foran store endringer. Vi har h\u00f8y sikkerhet, mye frihet og stor velstand. M\u00e5 vi regne med \u00e5 justere oss ned i \u00e5rene som kommer?", "\u00d8ynene lukkes igjen. Det vil si - f\u00f8rst blir de vid\u00e5pne og han lener seg litt frem - f\u00f8r resonnementet begynner.", "- Jeg H\u00c5PER jo at forbruks- og velstandsgaloppen stanser opp. I min levetid har det v\u00e6rt fem hundre prosent velstandsvekst. Jeg vokste opp i et flott middelklassehjem. Vi hadde ikke bil f\u00f8r vi hadde r\u00e5d til \u00e5 ha bil. Det var stas da vi etter hvert fikk kj\u00f8leskap. Det var kj\u00f8tt n\u00e5r det var s\u00f8ndagsmiddag. Jeg husker jeg spiste hvalkj\u00f8tt, som jeg ikke likte fordi det var transmak, men det var mye billigere enn oksekj\u00f8tt. Er vi fem hundre prosent lykkeligere n\u00e5 enn vi var den gangen? Nei, det tror jeg ingenting p\u00e5! S\u00e5 jeg h\u00e5per forbruksveksten stanser. Men jeg tror ikke vi g\u00e5r ned i velstand. Jeg tror fortsatt dette blir et veldig trygt, veldig stabilt, veldig godt, veldig flott samfunn for mine barn, barnebarn og barnebarns barn.", "- Selv om vi vil m\u00e5tte ta imot mange fra andre deler av verden?", "- Ja. Jeg tror det blir et stort migrasjonspress. Men det er ingen tvil, det er veldig tjukk dokumentasjon p\u00e5 at migrasjon gjennom historien har v\u00e6rt en veldig god ting. Hvorfor har USA i hundre \u00e5r v\u00e6rt den mest innovative, produserende, kultur- og trendsettende og dominerende nasjon i verden? P\u00e5 grunn av immigrasjon rett og slett! Se p\u00e5 bildet p\u00e5 veggen min der - Albert Einstein var en flyktning!", "\u00d8ynene er \u00e5pnet. Blikket innstendig. Klar til \u00e5 la noen f\u00e5 h\u00f8re det.", "Her kan du lese flere portrett i Ukeadressa"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "34dd452c378c4d75951e5ecbdb614de61794d0b378b1e229858bcd841e9379cb"}, {"field": "createtime", "value": "2017-05-01T19:32:29.000Z"}, {"field": "description", "value": "T\u00e5ler du ikke \u00e5 h\u00f8re sannheten, vil du slite med Jan Egeland. Det er helt greit for ham."}, {"field": "dominantimage", "value": "http://www.adressa.no/incoming/article13986573.ece/vq2uj0/ALTERNATES/w980-default/Egeland13.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2adb8fadee9f4759515d023030fba3cfaad43058.jpg?597872b2"}, {"field": "dominantthumbnaildimensions", "value": "300x169"}, {"field": "heading", "value": ["Ja takk til tr\u00f8bbel -adressa.no", "Inferno", "Kullsviertro", "Bra dag", "Bana", "Hvilel\u00f8s", "Colombisk glede", "Ikke politikk, takk", "Ulykkelig over ordskiftet", "\u00d8mme t\u00e6r", "Bare flaks", "Risky business", "Det kommer til \u00e5 g\u00e5 bra", "Korrektiv", "L\u00e6repenge"]}, {"field": "id", "value": "2adb8fadee9f4759515d023030fba3cfaad43058"}, {"field": "keyword", "value": ["Portrettet", "Ukeadressa", "Flyktninghjelpen", "flyktningkrisen"]}, {"field": "keywords", "value": "Portrettet,Ukeadressa,Flyktninghjelpen,flyktningkrisen"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["amnesty international", "facebook"]}, {"field": "kw-concept", "value": ["internasjonal lov", "rettferdig harme", "\u00f8mme t\u00e6r", "mann", "verden", "dag", "hundre prosent", "\u00f8ynene lukkes", "h\u00e5p", "humanit\u00e6rt arbeid", "jobb", "barn", "\u00e5ret", "blinde terrier", "ting"]}, {"field": "kw-entity", "value": ["breiavatnet", "utenriksdepartementet", "trump", "\u00f8st-aleppo", "syria og aleppo", "east aleppo and foua", "rights watch", "enhet", "nord-syria", "o. topphemmelige", "twitter", "egeland og flyktninghjelpen", "flyktninghjelpen", "get", "kors", "al-jazeera", "gjerde", "east aleppo", "bana alabed", "stalingrad", "c. hendene", "marienlyst", "ukeadressa", "kefraya", "midt\u00f8sten", "c. amerikanske national public radio", "skarpskytteren", "ronja", "egeland", "kennedy", "k. han", "new york og gen\u00e8ve", "amerikanske national public radio", "magazine", "terje r\u00f8ed-larssen og mona juul", "middelklasse-stavanger", "kofi annan"]}, {"field": "kw-location", "value": ["nigeria", "sarajevo", "syria", "trondheim", "jans", "norge", "new york", "aleppo", "s\u00f8r-sudan", "oslo", "israel", "moskva", "damaskus", "stavanger", "washington", "colombia", "jemen"]}, {"field": "kw-pageclass", "value": "article"}, {"field": "kw-person", "value": ["mona juul", "anne kristin sydnes", "silje landev\u00e5g", "terje r\u00f8ed-larssen", "kj\u00f8lv egeland", "jan egeland", "che guevara", "albert einstein", "manuel marulanda"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13986573.ece/vq2uj0/ALTERNATES/w980-default/Egeland13.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ja takk til tr\u00f8bbel"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/28/Ja-takk-til-tr%C3%B8bbel-13986610.ece"}, {"field": "pageclass", "value": ["article"]}, {"field": "publishtime", "value": "2016-12-28T11:31:54.000Z"}, {"field": "recs-articleid", "value": "13986610"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-28T11:31:54.000Z"}, {"field": "recs-rawtitle", "value": "Ja takk til tr\u00f8bbel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "T\u00e5ler du ikke \u00e5 h\u00f8re sannheten, vil du slite med Jan Egeland. Det er helt greit for ham."}, {"field": "thumbnail", "value": "http://content-thumbnail.cxpublic.com/content/thumbnail200x150/2adb8fadee9f4759515d023030fba3cfaad43058.jpg?597872b2"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T10:45:06.000Z"}, {"field": "title", "value": "Ja takk til tr\u00f8bbel"}, {"field": "url", "value": "http://www.adressa.no/pluss/magasin/2016/12/28/Ja-takk-til-tr%c3%b8bbel-13986610.ece"}, {"field": "urlhash", "value": "2adb8fadee9f4759515d023030fba3cfaad43058"}], "score": 0.30019403, "siteId": "9222270286501375973", "id": "2adb8fadee9f4759515d023030fba3cfaad43058"}

