{"fields": [{"field": "modifiedtime", "type": "time", "value": "2012-04-11T16:45:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde \u00f8stmoe"}, {"field": "body", "value": ["Saken oppdateres.", "Det er varmt denne tidlige sommerdagen for fire \u00e5r siden. Inger Lise D\u00f8vle er 39 \u00e5r, som alltid full av energi. Denne dagen vil hun bruke den til \u00e5 rense terrassen foran rekkehusleiligheten sin p\u00e5 Risvollan. Hun dekker til hud og \u00f8yne og gyver p\u00e5 med liv og lyst. Men det tar sin tid med terrassen i varmen. Hun blir st\u00e5ende i dampen av rensemiddelet. Uten maske. Neste dag g\u00e5r pusten tungt. S\u00e5 tungt at fastlegen gir henne adrenalin til \u00e5 \u00e5pne luftveiene. Dagen etter er det verre, det er ikke snakk om dra p\u00e5 jobben som anestesisykepleier p\u00e5 St.Olavs \u2013 i stedet blir hun sendt dit som pasient. Diagnosen er \u00abkjemisk skade i luftveiene\u00bb.. Det er 17. juni 2006. Den f\u00f8rste dagen i et liv som skal bli helt annerledes.", "\u2013Jeg! Jeg som aldri har v\u00e6rt syk!", "Vi sitter sammen med Inger Lise p\u00e5 kj\u00f8kkenet hennes p\u00e5 Risvollan. Nesten fire \u00e5r har g\u00e5tt. Mye har skjedd, n\u00e5 skal vi f\u00e5 historien, over en kaffekopp, som symptomatisk er merket Smiiiiil :-D", "Selv flirer hun h\u00f8yt, en 43 \u00e5r gammel kvinne med kvikke \u00f8yne, boblende over av en energi som kan ta luven fra en vanlig d\u00f8delig p\u00e5 en tidlig onsdag morgen.", "\u2013Jeg! \u2013 hjertesyk!! gapskratter Inger Lise.", "Men det var det som skjedde. Kanskje l\u00e5 det latent i henne, kanskje ble den kjemiske lungebetennelsen dr\u00e5pen som fremprovoserte det hele. Men hun forsto det ikke f\u00f8rst. Fikk behandling for lungebetennelse, sykmelding. S\u00e5 samlet hun sammen en gjeng av venner, familie og Andreas p\u00e5 ni \u2013 og dro til feriehuset p\u00e5 Hitra for \u00e5 komme seg til hektene.", "Det gikk d\u00e5rlig.", "Den uendelige natten", "Kajakkturen ut til idylliske Ingeborgvika blir et slit. \u00c5 komme seg motstr\u00f8ms tilbake er enda verre.. Hun, en duracellkanin som sjelden eller aldri trenger en pust i bakken, synker sammen i en haug, utkj\u00f8rt. N\u00e5r de andre drar tilbake til byen til hverdag og jobb, og hun blir alene med Andreas og kompisen hans, er det med 120 i hvilepuls og pusteproblemer. Inger Lise, anestesisykepleier og profesjonell, tar imidlertid ikke aff\u00e6re p\u00e5 egne vegne, er vant til \u00e5 klare seg selv, tenker som alltid; \u00abdet g\u00e5r nok over\u00bb.", "Det g\u00e5r ikke over. Det blir verre og verre. Det blir s\u00e5 tungt at hun der, aleine i stua, midt p\u00e5 natta ute i \u00f8ygarden, slipper taket.", "\u2013Jeg tror jeg var d\u00f8d et lite sekund, sier hun alvorlig. Hva som skjedde vet hun ikke helt, men f\u00f8r hun kom til seg selv og ringte AMK, kjente hun sin avd\u00f8de manns h\u00e5nd og stemme: \u00abdet g\u00e5r bra\u00bb. Distriktsnorges ambulansemuligheter er imidlertid ikke p\u00e5 hennes side denne natten. Det ender med at hun sendte sms til venner om at de m\u00e5tte ringe henne n\u00e5r de v\u00e5kner.", "\u2013Ville ikke bry noen heller, da vet du, flirer hun i dag. Har man v\u00e6rt alenefors\u00f8rger i ni \u00e5r, og er tilgodesett med organisatoriske evner godt over snittet, vil man gjerne ordne opp selv. N\u00e5r den uendelige natten endelig blir morgen, gir hun derfor beskjed til nabohuset om \u00e5 holde et \u00f8ye med ungene, mens hun blir hentet av en god venn.", "\u2013Vi m\u00e5tte ta en liten avstikker innom Heggstadmoen for \u00e5 kaste s\u00f8ppel. Hadde med henger sj\u00f8! Haha!! Hahaha!", "Det er mye fliring n\u00e5r Inger Lise forteller. Selv om hun forteller om sykdom, d\u00f8dsfall og tunge stunder, har det boblende engasjementet allerede veltet en kaffekopp over kj\u00f8kkenduken.", "Men det var ingen sp\u00f8k den gang. For da de endelig n\u00e5dde akuttmottaket, og hun fikk tatt en EKG, ble hun lagt rett inn p\u00e5 hjerteavdelingen. Og der ble hun v\u00e6rende.", "Inger Lise D\u00f8vle, en kvinne i sin beste alder, anestesisykepleier og enefors\u00f8rger til ni \u00e5r gamle Andreas, var alvorlig syk.", "Sykehussommer", "Verden ble et sykehus, sommeren forsvant, Andreas ble tatt h\u00e5nd om av mormor og stemorfar p\u00e5 Ler. Mens Inger Lise l\u00e5 p\u00e5 sykehuset. Uke etter uke. Utredning, overv\u00e5kning, medisinering, s\u00f8vnmangel, synsforstyrrelser, heldigvis enerom. Organisering, beskjeder, til venner, familie, skole, jobb.", "\u2013Du organiserte absolutt alt rundt deg!", "En god venninne har nettopp stukket innom med strikket\u00f8y og smil. Anne Karin Alm\u00e5s har v\u00e6rt deltakende i sykdomshistorikken til Inger Lise fra den aller f\u00f8rste dagen, der ute p\u00e5 Hitra og kan historien hennes p\u00e5 rams; \u2013 Som du organiserte, du var F\u00c6L!", "\u2013Hihi, jeg er glad i deg jeg og! fniser Inger Lise, klar over hvor viktig det har v\u00e6rt \u00e5 ha nettverket rundt seg i denne tiden.", "\u2013Jeg har en venninne, Vera, som har v\u00e6rt som en reservemor for Andreas, et hjem hvor han har \u00abstorebr\u00f8dre\u00bb og \u00absitt rom\u00bb. Jo, han er blitt godt tatt vare p\u00e5, sier Inger Lise. Lett i hum\u00f8ret, tilsynelatende lett i livet.", "Men.", "Selvsagt var det masse tanker. Den f\u00f8rste sommeren ble en sommer uten sol, uten Andreas, uten - fremtid.", "\u2013Jeg trodde jo ikke jeg kom til \u00e5 overleve. Andreas fikk vite at mamma kunne d\u00f8, jeg har aldri skjult noe for ham.", "Hovedfokuset var hele tiden Andreas, som mistet faren sin i kreft allerede f\u00f8r han var ett \u00e5r gammel. N\u00e5 kunne han miste sin mor som ni\u00e5ring.", "\u2013Jeg ordnet testamentet, alt det praktiske, sier Inger Lise, som ble liggende p\u00e5 St. Olavs i \u00e5tte uker, til behandling og medisinering. Transplantasjon? Kom ikke p\u00e5 tale.", "Anestesi-sykepleieren klarte ikke \u00e5 se for seg \u00e5 selv under kniven. For hun hadde jo et hjerte; det virket riktignok d\u00e5rlig, men det var hennes. Og hun \u00f8nsket hele tiden \u00e5 tenke at \u00abdet kan jo g\u00e5 over\u00bb.", "\u2013Men hvis det ikke gikk over, var det best \u00e5 ha organisert alt, smiler hun. Sommeren for Andreas. Og hvilken familie han skulle bli en del av, om hun d\u00f8de.", "Men medisinene hjalp. 8. august var sykehussommeren 2006 over. Inger Lise kunne dra hjem.", "Til et liv som hjertesyk.", "Starter for et sykt hjerte", "Det f\u00f8rste tiden som sykmeldt p\u00e5 Risvollan gikk med til \u00e5 venne seg, til \u00e5 justere livet. S\u00e5, over jul, tok hun spranget og bestilte vinterferietur for Andreas og seg selv til USA og Disneyworld. Tid sammen bare de to, en kompensasjon for den tapte sommeren.", "Det ble en katastrofe. Det ble elleve dager p\u00e5 sykehus, s\u00f8nnen som m\u00e5tte hentes hjem til Norge av tante, og implantasjon av hjertestarter p\u00e5 mor.", "\u00abShe may not make it home\u00bb hadde de fortalt en bekymret s\u00f8ster i Norge.", "Inger Lise ler lett n\u00e5r hun forteller det. Hun kom seg hjem, men likte d\u00e5rlig hjertestarteren, ikke bare fordi fremmedelementet i brystet kjentes ubehagelig, men fordi man med hjertestarter p\u00e5 journalen, mister f\u00f8rerkortet. S\u00e5 da hun s\u00e5 sm\u00e5tt begynte \u00e5 jobbe todagers-uke i april 2007, var hun henvist til buss som transportmiddel, en reise som ble mer og mer utmattende ettersom tiden gikk.", "\u2013Jeg konsentrerte meg om \u00e5 klare alt det hverdagslige til Andreas var i seng. S\u00e5 gikk jeg opp og gjennomf\u00f8rte et kontrollert sammenbrudd. Det hender jeg gj\u00f8r det fremdeles, sier hun. Det var en tung periode, moren hennes ble kreftsyk, og Inger Lise skulle v\u00e6re p\u00e5r\u00f8rende, sykepleier, mor og omsorgsperson. Dagene ble stadig t\u00f8ffere, b\u00e5de for henne og s\u00f8nnen, som v\u00e5ren 2008 opplevde \u00e5 miste sin mormor, \u00abreservemor\u00bb og bestekompis. Livet viste seg ikke fra sin beste side, formkurven gikk jevnt nedover, til starten av august. Da smalt det.", "The big bang", "Det er 3. august 2008, hun har v\u00e6rt p\u00e5 Olavsfestdagene, sola har brent i varmen. Sol og hjertemedisiner er en d\u00e5rlig kombinasjon, og hun kjenner at hun er sliten n\u00e5r hun legger seg denne kvelden. Klokka 4.25 om natta v\u00e5kner hun br\u00e5tt. Hjertet banker som besatt. Hun rekker s\u00e5 vidt \u00e5 legge seg over p\u00e5 siden. S\u00e5 smeller det.", "\u2013Det er som et hestespark. En implosjon, som om hver eneste celle i hele kroppen trekker seg sammen. Jeg br\u00f8ler!", "Andreas kommer forskrekket l\u00f8pende, f\u00e5r beskjed om at alt er greit, det er bare \u00e5 g\u00e5 og legge seg, mamma hadde et mareritt. Hun st\u00e5r opp av senga, men kommer ikke langt ut p\u00e5 gulvet f\u00f8r hun kjenner det bygge seg opp p\u00e5 nytt. Og n\u00e5 vet hun hva som kommer.", "Hun br\u00f8ler p\u00e5 nytt. St\u00e5r helt i ro, lenge. S\u00e5 sl\u00e5r hun nummeret til AMK-sentralen, mens Andreas ringer bestefar p\u00e5 Ler og pakker bagen til mamma.", "Fire uker ble det p\u00e5 sykehus denne gangen..", "\u2013Hva om du ikke hadde hatt hjertestarter?", "\u2013Det vet jeg ikke. Den var programmert til \u00e5 sl\u00e5 inn n\u00e5r hjerteraten ble for h\u00f8y. Men situasjonen var livstruende.", "Likevel var hun enn\u00e5 ikke klar for transplantasjon.", "Anne Karen har senket strikket\u00f8yet, bryter inn: \u2013Alle rundt Inger Lise sa at det var dette som var l\u00f8sningen, men hun ville ikke h\u00f8re, sier hun. I likhet med mange rundt Inger Lise, har hun kvalifiserte meninger, hun er sykepleier ogs\u00e5 hun.", "\u2013Jeg ville ikke ta ut det gamle hjertet, forklarer Inger Lise; \u2013det var mitt, og jeg levde jo med det.", "Avvist", "11. februar i fjor skulle bli dagen da hun endret mening. Hun hadde v\u00e6rt p\u00e5 hjertemedisinsk poliklinikk rett f\u00f8r jul og fremdeles vegret seg i forhold til transplantasjon. Men over jul kjente hun tydelig forverring. Det ble tyngre og tyngre \u00e5 komme seg p\u00e5 jobb, hun begynte \u00e5 ta drosje til jobb. Flere ganger var hun i s\u00e5 d\u00e5rlig forfatning at hun ble lagt inn direkte fra sin egen vakt. Hun var like mye p\u00e5 sykehus som hjemme.", "\u2013Jeg kjente at dette gikk \u00e9n vei. Mitt fokus m\u00e5tte v\u00e6re Andreas. Jeg kunne la ham g\u00e5 i en evig vandring mellom forskjellige hus, i en konstant sorg over en mor som var p\u00e5 sykehus halvparten av tiden. Eller jeg kunne ta sjansen. Da ville han enten f\u00e5 mamma tilbake eller jeg ville d\u00f8, og han ville hatt en akutt sorg og deretter en ny familie, forteller Inger Lise n\u00f8kternt. En forferdelig problemstilling for en mor. Om mulig enda verre for en mor som var blitt enke etter kun to ukers gifterm\u00e5l og v\u00e6rt alene med \u00e5 se s\u00f8nnen vokse opp.", "Men det var s\u00e5nn det m\u00e5tte bli. N\u00e6rmere tjue innleggelser p\u00e5 mindre enn tre \u00e5r fikk v\u00e6re nok. I slutten av februar i fjor ble det rekvirert ambulansefly til Oslo og Rikshospitalet for utredning. Men Inger Lise hadde nylig f\u00e5tt maks medisinering av en ny medisin og konklusjonen ble en annen: \u00abDu er i for god form til \u00e5 kvalifisere\u00bb. Etter mange m\u00e5neder med vegring, var hun endelig psykisk forberedt. S\u00e5 ble hun avvist og satt p\u00e5 rutefly tilbake til Trondheim. Det ble en forferdelig nedtur.", "N\u00e5 var dagene blitt s\u00e5 tunge at de ble tilbrakt p\u00e5 sofaen. Og nettene ogs\u00e5. Hun orket ikke lenger \u00e5 g\u00e5 trappa opp til soverommet i andre. Hverdagen var et ork, energien gikk stort sett med til \u00e5 holde seg i live. Men ett prosjekt klarte hun \u00e5 gjennomf\u00f8re; en venninnetur med Hurtigruta til R\u00f8rvik.", "\u2013Det kjentes ut som en avslutningstur; en tur mens jeg enn\u00e5 kunne, sier hun ettertenksomt, til bekreftende nikking fra venninnen p\u00e5 andre siden av bordet. Ja, det var s\u00e5nn det var; den siste kraftanstrengelsen. Da april kom, ga hun opp, orket ikke mer. Hun ble lagt inn. Igjen bar det i ambulansefly ned til Rikshospitalet for utredning. Denne gangen var hun syk nok s\u00e5 det holdt, konklusjonen i journalen ble \u00abakseptert transplantasjon\u00bb. N\u00e5 var det bare \u00e5 dra hjem til Trondheim.", "Og vente p\u00e5 et hjerte.", "Full klaff", "Og mens trondhjemmere flest ventet p\u00e5 at v\u00e5ren endelig skulle komme for fullt, forberedte Inger Lise seg p\u00e5 en helt annen ventetid. Mange venter i m\u00e5nedsvis p\u00e5 et hjerte. Noen d\u00f8r f\u00f8r det kommer. Men Inger Lise var heldig. Kun \u00e9n liten uke tok det f\u00f8r det kom telefonen ringte en vakker v\u00e5rmorgen for nesten ett \u00e5r siden: \u00abVi har funnet et hjerte til deg\u00bb. Et hjerte med rett blodtype, st\u00f8rrelse og vevstype. En perfekt mach.", "Det var virkelig maksimalt. Hun hadde bes\u00f8k hjemme som kunne ta vare p\u00e5 Andreas, i en fart pakket hun sakene sine, meldte de siste beskjedene sine i taxien p\u00e5 vei til V\u00e6rnes. S\u00e5 satt hun p\u00e5 flyet til Oslo, uten helt \u00e5 ha f\u00e5tt summet seg. Alt hadde g\u00e5tt s\u00e5 fort. Avskjeden med s\u00f8nnen, enn om han aldri mer fikk se henne igjen?", "\u2013Jeg tenkte ikke s\u00e5nn. Jeg ordnet alt det praktiske med at jeg skulle v\u00e6re borte, men tenkte ikke at dette kunne v\u00e6re siste gangen jeg s\u00e5 ham.", "\u2013Og da du satt p\u00e5 flyet og ikke kunne gj\u00f8re noe mer?", "\u2013Jeg var bare gira. Jeg hadde ikke tid til f\u00f8lelser, sier hun.", "Fem og en halv time tok det fra telefonen fra Rikshospitalet kom, til Inger Lise ble trillet inn p\u00e5 operasjonsstua. P\u00e5 vei inn for \u00e5 f\u00e5 sk\u00e5ret ut hjertet av sin egen kropp og f\u00e5 satt inn et annet. Hva tenker man da.", "\u2013Jeg var euforisk, sier Inger Lise med trykk. Hun hadde bestemt seg, etter skuffelsen over \u00e5 bli avvist f\u00f8rste gang, hadde hun virkelig bestemt seg. Og s\u00e5 ble det full klaff med \u00e9n gang!", "149 minutter", "Klokka 18.21 startet operasjonen. To timer og 29 minutter var et nytt hjerte satt inn, det avsagede brystbenet bundet sammen igjen med st\u00e5ltr\u00e5d og s\u00e5ret lukket. Operasjonen var ukomplisert, hjertet startet med en gang. Det var nyrene som ble problemet. Fire dager med d\u00f8gnkontinuerlig dialyse var kuren for \u00e5 f\u00e5 ting p\u00e5 skinner igjen. \u00c9n m\u00e5ned tok det f\u00f8r hun kunne skrives ut.", "\u2013Jeg bekymret meg overhodet ikke for hjertet, jeg f\u00f8lte at donoren passet p\u00e5 meg i de f\u00f8rste kritiske dagene etter operasjonen, og visste at \u00abdette hjertet er mitt\u00bb, forteller Inger Lise. Og hun hadde rett; p\u00e5 elleve biopsier i oppf\u00f8lgingene som hun forel\u00f8pig har hatt i tiden etter operasjonen, har det kun v\u00e6rt \u00e9n liten avst\u00f8tingsreaksjon. Enn\u00e5 st\u00e5r det igjen \u00e5rlige kontroller, fysioterapi, opptrening, men det g\u00e5r. Det g\u00e5r rett vei. Men h\u00f8y i hatten var hun ikke den f\u00f8rste tiden, to uker ble hun liggende p\u00e5 intensiven \u2013 og da Andreas bes\u00f8kte mamma f\u00f8rste gang, var det med blanke \u00f8yne han gikk derfra.", "\u2013Andreas har opplevd mye, han har hatt sine stunder han ogs\u00e5. De gangene jeg har hatt panikkslagen angst har det v\u00e6rt i sene nattetimer ved tanken p\u00e5 \u00e5 d\u00f8 plutselig i sengen og at det ville v\u00e6re han som finner meg\u00bf", "Hun rister uhyggen av seg, og lyser opp ved tanken p\u00e5 en episode fra sommeren i fjor:", "- Jeg hadde begynt \u00e5 f\u00e5 tilbake kreftene, og tulla og rufsa med ham, da han plutselig sa: \u2013Jeg har f\u00e5tt mammaen min tilbake.", "Angsten for d\u00f8den", "Inger Lise er en ung og veltrent hjertepasient og har hatt stor fysisk framgang p\u00e5 kort tid. Hjertet vil alltid v\u00e6re et fremmedelement som kroppens immunforsvar vil fors\u00f8ke \u00e5 kvitte seg med, og hun m\u00e5 ta immun-nedbrytende medisiner resten av livet og dermed alltid v\u00e6re mer mottakelige for sykdommer. Men det g\u00e5r framover. Selv om bivirkningene er der: Fremdeles har hun magesmerter og kvalme, fremdeles gir spenninger i kroppen henne mye hodepine, og muskul\u00e6re skjelvinger i hendene hindrer henne forel\u00f8pig \u00e5 komme i full jobb. Men hun er p\u00e5 vei tilbake.", "\u2013Smertene forteller meg jo bare at jeg lever. Hvilken l\u00e6rdom tiden som pasient har gitt meg som sykepleier! Og det som ikke tar livet av meg, vokser jeg jo p\u00e5!", "Men s\u00e5 lett er det nok ikke; psykisk har det g\u00e5tt b\u00e5de fram og tilbake. Man forandrer seg etter en slik transplantasjon. Selvsagt forandrer man seg.", "\u2013S\u00e6rlig den f\u00f8rste tiden etter transplantasjonen var jeg veldig emosjonell. F\u00f8rste gang jeg var ute og kjente sola \u2013 og regnet, s\u00e5 trillet t\u00e5rene. Jeg har lenge g\u00e5tt med en visshet om at jeg ikke har hatt lenge igjen.", "Alle timene p\u00e5 sykehus, hvor hun har tenkt og tenkt, har det hele tiden v\u00e6rt p\u00e5 s\u00f8nnen, p\u00e5 hans fremtid. Alle disse timene var hun aldri redd for \u00e5 d\u00f8, for hun hadde ingen fremtid. F\u00f8r n\u00e5.", "\u2013Du er ikke redd for \u00e5 miste noe du ikke har. Men n\u00e5 har jeg f\u00e5tt et nytt hjerte og et nytt liv, og lever p\u00e5 ubestemt tid, akkurat som alle andre. N\u00e5 f\u00f8rst har jeg f\u00e5tt d\u00f8dsangst! sier hun og ler.", "For om Inger Lises historie er en historie om liv og d\u00f8d, er det ogs\u00e5 en historie om liv og latter. Og om alle de gode tingene.", "\u2013Jeg tenker p\u00e5 donoren med en evig takknemlighet. Ikke bare har han gitt meg et nytt liv.", "Han har ogs\u00e5 gitt Andreas en mamma.", "Vil du vite hvordan det har g\u00e5tt med Inger Lise D\u00f8vle ett \u00e5r etter transplantasjonen? Se Ukeadressa 24. april.", "hilde.ostmoe@adresseavisen.no"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "bdce2e708b9bc0498f559fa2e72003e050d9d98d0a3858551771f4a40fdeec69"}, {"field": "createtime", "value": "2016-09-11T06:37:23.000Z"}, {"field": "description", "value": "Hun har et lite gr\u00f8nt hjerte i halsgropa, en gave fra to venninner,og et bankende hjerte i brystet, en gave fra en ukjent. Hun er 43 \u00e5r og har f\u00e5tt et nytt liv. Og en ny angst for \u00e5 d\u00f8."}, {"field": "dominantimage", "value": "http://www.adressa.no/incoming/article1352265.ece5/ALTERNATES/w980-default/hjerte2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9e7d81f12049b5f600b0dbf59ac8ee754171501d.jpg?58b980f8"}, {"field": "dominantthumbnaildimensions", "value": "300x169"}, {"field": "heading", "value": ["Hjerte for et nytt liv -adressa.no", "Syk"]}, {"field": "id", "value": "9e7d81f12049b5f600b0dbf59ac8ee754171501d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["liv", "dag", "tiden", "nytt liv", "hjerte"]}, {"field": "kw-entity", "value": ["st. olavs", "heggstadmoen", "ukeadressa", "smiiiiil", "risvollan", "oslo og rikshospitalet", "ingeborgvika", "st.olavs", "olavsfestdagene", "andreas", "rikshospitalet", "ler", "disneyworld", "hurtigruta"]}, {"field": "kw-location", "value": ["v\u00e6rnes", "oslo", "r\u00f8rvik", "vera", "hitra", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["inger lise d\u00f8vle", "inger lise", "anne karin alm\u00e5s", "anne karen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1352265.ece5/ALTERNATES/w980-default/hjerte2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjerte for et nytt liv"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1473667.ece"}, {"field": "pageclass", "value": null}, {"field": "publishtime", "value": "2010-04-22T09:48:24.000Z"}, {"field": "recs-articleid", "value": "1206215"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2010-04-22T09:48:24.000Z"}, {"field": "recs-rawtitle", "value": "Hjerte for et nytt liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Hun har et lite gr\u00f8nt hjerte i halsgropa, en gave fra to venninner,og et bankende hjerte i brystet, en gave fra en ukjent. Hun er 43 \u00e5r og har f\u00e5tt et nytt liv. Og en ny angst for \u00e5 d\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/9e7d81f12049b5f600b0dbf59ac8ee754171501d.jpg?58b980f8"}, {"field": "thumbnailfullheightdimensions", "value": "200x3331"}, {"field": "timestamp", "value": "2017-03-03T14:43:04.000Z"}, {"field": "title", "value": "Hjerte for et nytt liv"}, {"field": "url", "value": "http://www.adressa.no/nyheter/trondheim/article1473667.ece"}, {"field": "urlhash", "value": "9e7d81f12049b5f600b0dbf59ac8ee754171501d"}], "score": 0.44722834, "siteId": "9222270286501375973", "id": "9e7d81f12049b5f600b0dbf59ac8ee754171501d"}

