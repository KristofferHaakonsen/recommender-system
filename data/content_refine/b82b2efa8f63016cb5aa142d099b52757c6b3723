{"fields": [{"field": "modifiedtime", "type": "time", "value": "2012-04-16T23:07:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anmeldt av martin nordvik"}, {"field": "body", "value": ["Saken oppdateres.", "Her byr Nord-Tr\u00f8ndelag Teater p\u00e5 en forrykende alternativ Spell-tolkning i intimformat. Den som frykter pomp\u00f8s sagastil og baktungt tonef\u00f8lge, skal riktignok ikke f\u00f8le seg helt trygg her heller. Det er nemlig en forestilling som, miniformatet til tross, har det meste.", "Svingen innom \u00abSpelet om Heilag Olav\u00bb er b\u00e5de frekk og artig, en vellykket sp\u00f8k gode naboer mellom. I bunnen ligger en sterk anerkjennelse av teatermilj\u00f8et rundt Stiklestad. For H\u00e5vard Kalseth fra Inder\u00f8y \u2013 som det meste dreier seg om i showet \u2013 dr\u00f8mte som sine jevnaldrende i oppveksten om \u00e5 f\u00e5 v\u00e6re med i Spelet. Men mens de andre guttene helst ville v\u00e6re Kongen selv, var det H\u00e5vards sterke \u00f8nske \u00e5 f\u00e5 spille husfrua p\u00e5 Sul. N\u00e5r han n\u00e5 lager show og bokstavelig talt trekker i de fleste tr\u00e5dene selv, unner han seg gleden av \u00e5 tolke rollen.", "Det kan virke som en halsbrekkende \u00f8velse \u00e5 skulle hamle opp med Hildegunn Eggen, men Kalseth imponerer med b\u00e5de innlevelse og karakteriseringsevne. Mimenummeret er laget med sans for parodi og utf\u00f8res elegant og presist, og akkurat her fungerer samspillet med musikken perfekt.Kombinasjonen med Weather Girls\u2019 \u00e5ttitallshit \u00abIt\u2019s Raining Men\u00bb er en perfekt match i \u00abDet r\u00e6gne (h\u00e6r) meinn\u00bb. Godt forslag fra Kalseth \u00e5 ta kontakt med Bentein Baardson om rolle i neste \u00e5rs Spelversjon. Det er ikke det minste rart at Kongen holder seg neglebitende i bakgrunnen. Ja, for Kalseth er ikke alene i sitt drag-show, Jonas Nerland, er p\u00e5passelig til stede b\u00e5de som medspiller og assistent n\u00e5r det trengs.", "Men \u2013 som den Las Vegas-inspirerte tittelen r\u00f8per \u2013 er Kalseth krumtappen, og dr\u00f8mmen om \u00e5 blidiva er i ferd med \u00e5 realiseres, Grepet er suverent: Vi inviteres til innspurten f\u00f8r showet, og mens Kalseth deler sine personlige erfaringer med oss og gir sm\u00e5 soloeksempler \u2013 som b\u00e5de morer og griper. Som publikum er vi ogs\u00e5 vitner til hans sminke- og omkledningsprosess; et velbrukt \u00abbilde\u00bb, men \u2013 som det funker! Mye av hemmeligheten ligger i denne forvandlingsprosessen, i motet til \u00e5 eksponere sider som det kanskje kan v\u00e6re fristende \u00e5 skjule. Ved \u00e5 vise trekkene bak fasaden, g\u00e5r skildringen i dybden og blir b\u00e5de sterkt og tankevekkende.", "Da Spelsekvensen kom tidlig i forestillingen, tenkte jeg \u00e6rlig talt at dette er dramaturgisk farlig \u2013 \u00e5 servere det sterkeste allerede n\u00e5. Men selv om dette innslaget nok vil toppe minnetom forestillingen, n\u00e5r den stadig nye h\u00f8yder. Jeg skal heller ikke legge skjul p\u00e5 at dettekst- og regimessig er en sv\u00e6rt ujevn forestilling. Men regiss\u00f8r Morten Rud\u00e5 har forst\u00e5tt at h\u00f8yt tempo, godt hjulpet av Sune Schjelderups lysdesign, kan ta publikum fr\u00e5 topp til topp, selv om det innimellom finnes mer ordin\u00e6re partier.", "Sjarmert av hele settingen fristes en absolutt til \u00e5 legge vekt p\u00e5 h\u00f8ydepunktene, og denne anmelderen lytter med vellystig vantro til fornyelsen av tr\u00f8nderrock takket v\u00e6re tilsatt glamour. Det er en glimrende id\u00e9. Rent faglig er det mediel\u00e6rdom \u00e5 hente fra radiointervjuet med en sv\u00e6rt ung H\u00e5vard Kalseth, etter at han har imponert med sin Tina Turner-versjon.", "F\u00f8rste gangen jeg opplevde H\u00e5vard Kalseth p\u00e5 scenen, var for ti \u00e5r siden da han som elev ved Inder\u00f8y videreg\u00e5ende skole spilte i en oppsetning av Shakespeares \u00abEin medts\u00e5mm\u00e5rnattsdr\u00f8m\u00bb. Ianmeldelsen fremhevet jeg ham som anf\u00f8rer i et hum\u00f8rsmittende spill \u00abmed sprelsk tone og spretten holdning til det meste\u00bb. Skolering og modning er skjedd parallelt frem mot et mangfoldig artisteri, som det blir interessant \u00e5 f\u00f8lge videre."]}, {"field": "category0", "value": "kultur"}, {"field": "contenthash", "value": "cd403721fc8072866bc27117c625a93a4475872d482899f0c665d5e1b1ac575d"}, {"field": "createtime", "value": "2017-07-03T00:07:02.000Z"}, {"field": "description", "value": "\u00d8nsker du en lett, sprudlende aperitiff f\u00f8r selve Spelet, serveres den i Teatersalen og heter \u00abTr\u00f8nderbrura\u00bb."}, {"field": "dominantimage", "value": "http://www.adressa.no/incoming/article1319785.ece5/ALTERNATES/w980-default/Tr%C3%B8nderbrura1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b82b2efa8f63016cb5aa142d099b52757c6b3723.jpg?59598aa6"}, {"field": "dominantthumbnaildimensions", "value": "300x169"}, {"field": "heading", "value": "Show om dr\u00f8mmen \u00e6 har -adressa.no"}, {"field": "id", "value": "b82b2efa8f63016cb5aa142d099b52757c6b3723"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["show", "dr\u00f8mte", "spill", "forestilling", "sterk"]}, {"field": "kw-entity", "value": ["kongen", "spell", "shakespeares", "bentein baardson", "h\u00e5vards", "spelversjon", "spelet", "weather girls", "nord-tr\u00f8ndelag teater", "heilag olav", "tr\u00f8nderbrura", "teatersalen", "spelsekvensen", "sune schjelderups", "sul", "raining men", "grepet"]}, {"field": "kw-location", "value": ["inder\u00f8y", "stiklestad", "las vegas"]}, {"field": "kw-pageclass", "value": "article"}, {"field": "kw-person", "value": ["h\u00e5vard kalseth", "jonas nerland", "morten rud\u00e5", "tina turner", "hildegunn eggen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1319785.ece5/ALTERNATES/w980-default/Tr%C3%B8nderbrura1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Show om dr\u00f8mmen \u00e6 har"}, {"field": "og-type", "value": "article"}, {"field": "og-url", "value": "http://www.adressa.no/kultur/article1356900.ece"}, {"field": "pageclass", "value": ["article"]}, {"field": "publishtime", "value": "2009-07-25T11:33:42.000Z"}, {"field": "recs-articleid", "value": "1347891"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2009-07-25T11:33:42.000Z"}, {"field": "recs-rawtitle", "value": "Show om dr\u00f8mmen \u00e6 har -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00d8nsker du en lett, sprudlende aperitiff f\u00f8r selve Spelet, serveres den i Teatersalen og heter \u00abTr\u00f8nderbrura\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/b82b2efa8f63016cb5aa142d099b52757c6b3723.jpg?59598aa6"}, {"field": "thumbnailfullheightdimensions", "value": "200x1354"}, {"field": "timestamp", "value": "2017-07-03T00:07:02.000Z"}, {"field": "title", "value": "Show om dr\u00f8mmen \u00e6 har"}, {"field": "url", "value": "http://www.adressa.no/kultur/article1356900.ece"}, {"field": "urlhash", "value": "b82b2efa8f63016cb5aa142d099b52757c6b3723"}], "score": 0.7385251, "siteId": "9222270286501375973", "id": "b82b2efa8f63016cb5aa142d099b52757c6b3723"}

