{"fields": [{"field": "modifiedtime", "type": "time", "value": "2016-11-30T13:37:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "En \u00e6ra er snart over. Trondheim mister enda en av butikkene med s\u00e6rpreg og historie. Industri-Magasinet pakker snart vekk sine siste klovneneser.", "Jeg husker det som en oppstigning til Paradis. Det m\u00e5 ha v\u00e6rt en gang i 1963 eller -64 jeg var der f\u00f8rste gang. Leket\u00f8ysavdelingen l\u00e5 i annen etasje. Allerede i trappeoppgangen hang de fargerike fristelsene. Lekebiler, snurrebasser, fly, revolvere, cowboyutstyr og glansbilder. I selve butikklokalet var det enda fullere, oppetter veggene og ned fra taket. Industri-Magasinet var et dr\u00f8mmenes hus. Bare se, men ikke kj\u00f8pe. Kanskje hadde jeg r\u00e5d til en ny forsyning kruttlapper eller en liten Matchbox-bil.", "Fra lek til moro", "\u00abSk\u00f8yerns morosaker\u00bb st\u00e5r det over butikk-vinduene med lett falmede esker og plakater. Vi g\u00e5r inn den samme inngangsd\u00f8ra som p\u00e5 60-tallet. N\u00e5 er butikken en sliten ettroms p\u00e5 gateplan. Innredningen er fortsatt overfylt og lett kaotisk. Jeg kjenner meg igjen, men utvalget av lekebiler er ikke helt hva det var.", "Snart skj\u00f8nner vi at konseptet er lagt om i l\u00f8pet av mitt dr\u00f8yt f\u00f8rti \u00e5r lange frav\u00e6r som kunde. En mann i v-genser, skjorte og slips, kanskje midt i seksti\u00e5rene, tar imot oss med elskverdig bassr\u00f8st. Han presenterer seg som Bjarne Scheide og har drevet butikken sammen med sin \u00abelskede hustru Solveig\u00bb siden 1981, da de tok over etter Bjarnes far og onkel.", "- N\u00e5 har vi nesten ikke leker lenger. Her lever vi av tull og t\u00f8ys, sier Scheide og ler. Det gj\u00f8r han ofte. En raus kneggelatter. S\u00e5 er han da ogs\u00e5 i morobransjen.", "L\u00f8se pupper, rumper og muskelbrystkasser. Parykker, hekseneser, \u00f8rer, vampyrtenner og glass\u00f8yne. Her kan du forandre utseende mye billigere enn hos silikon-doktoren eller p\u00e5 helsestudio. Riktig nok kan du ikke forlange at forandringen blir til det bedre, men hva gj\u00f8r vel det, om du f\u00e5r noen til \u00e5 le?", "Snart hundre \u00e5r", "Det er lenge siden Industri-Magasinet var barnas paradis. Fortsatt finnes det en og annen unge som setter pris p\u00e5 gammeldags moro som en prompepute eller en knapphullsblomst som spruter vann, men Scheides kunder er gjerne studenter, fortsatt barnslige og med kj\u00f8pekraft, som han sier, eller andre voksne som trenger utstyr til karneval, amat\u00f8rteater eller utdrikningslag.", "Hvis de ikke skal sende ungene ut for \u00e5 feire halloween. Scheide var f\u00f8rst i byen med \u00e5 satse p\u00e5 skrekkmasker og annet n\u00f8dvendig utstyr til denne h\u00f8stfestligheten.", "Industri-Magasinet ble startet i Munkegaten 21 i 1910 av Bjarnes bestefar. Han var inspirert av et opphold i Amerika og tok med seg den nye verden til hjemlandet. Butikk-navnet signaliserte et farvel til alt som var gammeldags og hjemmestrikket. Her var det b\u00e5de glass og stent\u00f8y, parfymeri, galanteri og leker. Etter flyttingen til n\u00e5v\u00e6rende lokaler i 1959, var Industri-Magasinet fortsatt allsidig som en landhandel. Prissystemet var spesielt. Istedenfor vanlige prislapper,opererte man med bokstavkoder som bare ekspedit\u00f8rene kjente. Det s\u00e5kalte profitable-systemet. Angivelig skulle butikken da ha bedre kort p\u00e5 h\u00e5nden ved pruting.", "Klovneneser ble en hit", "Scheide sl\u00e5r fast at den som ikke f\u00f8lger med i tiden, bare m\u00e5 backe ut. Han ser ut av vinduene der trikken kj\u00f8rer forbi. Den og Industri-Magasinet er de eneste som har holdt stand her i krysset Smedbakken og Kongens gate. Butikker, sexklubber og andre forlystelser har kommet og g\u00e5tt. Scheide mener han m\u00e5 kunne kalle butikken sin en hj\u00f8rnestensbedrift. Selv om b\u00e5ten bare s\u00e5 vidt b\u00e6rer. Det er ikke hver dag han gj\u00f8r storhandel. Som da han etter et humorseminar med utdeling av r\u00f8de plastneser til alle i salen, fikk bestilling p\u00e5 1500 stk.!", "Scheide har god tid til \u00e5 prate. Denne dagen blir ikke byens spesialforretning i moro nedrent av kunder, men n\u00e5 klinger", "d\u00f8rklokka og to unge menn kommer inn. De g\u00e5r p\u00e5 fotoskole og er ute etter effekter som passer til en femtitalls gangstersetting.", "Scheide viser fram hatter, revolvere og teaterdolker - og sitt utvalg av s\u00e5r og blodprodukter:", "- Her har du rennende blod som til og med st\u00f8rkner. Det er best. Kj\u00f8p det, og s\u00e5 s\u00f8rger du for mordet selv!", "Forn\u00f8yd med handelen overlater han butikken til kona og inviterer oss med p\u00e5 lunsj. Han rekker en Gullsnitt-rullings mens vi krysser gata til kafeen der Scheide hver dag m\u00f8ter en gjeng kompiser til krangling og latter.", "Radioens Skavlan", "Scheide kunne godt ha tatt styringen i diskusjonene, for han er dreven debatt- og programleder. Hver uke siden 1989 har han laget et 80 minutter langt program for \u00abRadio Vika\u00bb. Her inviterer han og Solveig gjester hjem, serverer dem mat og drikke og lar praten og b\u00e5ndet g\u00e5, f\u00f8r det sendes uredigert p\u00e5 lufta. Mang en velgerk\u00e5t politiker har f\u00e5tt bryne folkeligheten sin her.", "Lokalradioens svar p\u00e5 Fredrik Skavlan kan mer enn \u00e5 selge l\u00f8sskjegg og pappneser. Han har ogs\u00e5 v\u00e6rt omreisende selger, kelner p\u00e5 Britannia og sjef i avholdslosjens amat\u00f8rteatergruppe. N\u00e5r det gjelder losjen, m\u00e5 han n\u00e5 regnes som moderat frafallen.", "Tilbake i butikken dukker en ny kunde opp. G\u00f8ril Ervik forbereder morens 60-\u00e5rsdag.", "- Jeg tror ikke gjestene vil kle seg ut f\u00f8r de kommer, s\u00e5 jeg m\u00e5 kj\u00f8pe det vi trenger til en spansk aften, forklarer hun for", "Bjarne som straks tilbyr hatter og barter til b\u00e5de se\u00f1or og se\u00f1orita.", "Livet g\u00e5r videre", "En annen ung dame skal p\u00e5 fest hos noen som bor i et tidligere fengsel. Hun kj\u00f8per fangedrakt og h\u00e5ndjern.", "- Du har ikke fotlenker ogs\u00e5?", "- Dessverre, utsolgt. Livet m\u00e5 g\u00e5 videre uten fotlenker. B\u00e5de Scheide og kunden ler.", "Jeg for min del kan ikke helt glemme barndommens Industri-Magasinet. Finnes det et gjenglemt lager med fortidens leker p\u00e5 loftet?", "Scheide rister p\u00e5 hodet, alt er vekk. Men, legger han til, hvis du snakker med Birgitta Od\u00e9n som bor i gata nedenfor, kanskje du finner noe. Hun overtok skrotet da vi ryddet her for tjue \u00e5r siden.", "Dermed f\u00e5r denne historien likevel en lykkelig slutt. For det var ikke sm\u00e5tterier Birgitta reddet unna. Dukker og dukkeutstyr, biler og fly, mye i ekte blikk, med originaleskene intakt. Selv om Bjarne og Solveig avvikler butikken sin og byen blir uten en spesialist i morosaker, lever litt av sjelen til gamle Industri-Magasinet videre. Det er jo moro det ogs\u00e5."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "84be120e6812cd8dafdc2b936c3e9967284e066caea760cbccb557637897a47e"}, {"field": "createtime", "value": "2017-04-30T23:15:54.000Z"}, {"field": "description", "value": "Noen m\u00e5 jo leve av tull og t\u00f8ys, mener Bjarne Scheide. F\u00f8r han gj\u00f8r alvor av \u00e5 stenge d\u00f8rene til min barndoms dr\u00f8mmebutikk."}, {"field": "dominantimage", "value": "http://www.adressa.no/incoming/article1217276.ece5/ALTERNATES/w980-default/INDUSTRIMAGASINET_TRONDHEIM-8658-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e175a205d1f88d5d1500af335a15602fa90249ed.jpg?597cca3c"}, {"field": "dominantthumbnaildimensions", "value": "300x169"}, {"field": "heading", "value": "Hjeml\u00f8se l\u00f8spupper -adressa.no"}, {"field": "id", "value": "e175a205d1f88d5d1500af335a15602fa90249ed"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-concept", "value": ["butikken", "lek", "annen ung", "moro"]}, {"field": "kw-entity", "value": ["industri-magasinet", "solveig", "matchbox", "birgitta od\u00e9n", "bjarne og solveig", "munkegaten 21", "gullsnitt", "smedbakken og kongens", "britannia"]}, {"field": "kw-location", "value": ["paradis", "amerika"]}, {"field": "kw-pageclass", "value": "article"}, {"field": "kw-person", "value": ["g\u00f8ril ervik", "fredrik skavlan", "radio vika", "bjarne scheide"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1217276.ece5/ALTERNATES/w980-default/INDUSTRIMAGASINET_TRONDHEIM-8658-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjeml\u00f8se l\u00f8spupper"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2007/09/24/Hjeml%C3%B8se-l%C3%B8spupper-1443440.ece"}, {"field": "pageclass", "value": ["article"]}, {"field": "publishtime", "value": "2007-09-24T12:39:11.000Z"}, {"field": "recs-articleid", "value": "1443440"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2007-09-24T12:39:11.000Z"}, {"field": "recs-rawtitle", "value": "Hjeml\u00f8se l\u00f8spupper -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Noen m\u00e5 jo leve av tull og t\u00f8ys, mener Bjarne Scheide. F\u00f8r han gj\u00f8r alvor av \u00e5 stenge d\u00f8rene til min barndoms dr\u00f8mmebutikk."}, {"field": "thumbnail", "value": "http://content-thumbnail.cxpublic.com/content/thumbnail200x150/e175a205d1f88d5d1500af335a15602fa90249ed.jpg?597cca3c"}, {"field": "thumbnailfullheightdimensions", "value": "200x2145"}, {"field": "timestamp", "value": "2017-07-29T17:47:40.000Z"}, {"field": "title", "value": "Hjeml\u00f8se l\u00f8spupper"}, {"field": "url", "value": "http://www.adressa.no/tema/villeveier/2007/09/24/Hjeml%c3%b8se-l%c3%b8spupper-1443440.ece"}, {"field": "urlhash", "value": "e175a205d1f88d5d1500af335a15602fa90249ed"}], "score": 0.73141325, "siteId": "9222270286501375973", "id": "e175a205d1f88d5d1500af335a15602fa90249ed"}

