{"fields": [{"field": "modifiedtime", "type": "time", "value": "2012-04-18T22:51:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "per endre sk\u00e5rvik"}, {"field": "body", "value": ["Saken oppdateres.", "- Det er ganske v\u00e5tt en del steder, og dere blir garantert skitne, forsikrer klatreinstrukt\u00f8r Eivind Hegbom f\u00f8r han forsvinner ned i hullet i bakken.", "Vi befinner oss ved inngangen til Nedre Rams\u00e5sgrotta, ett kvarter unna Verdal sentrum. Et par hundre meter oppover og en kort spasertur gjennom granskogen. Klatreinstrukt\u00f8ren har bes\u00f8kt Rams\u00e5sgrotta tidligere, og har vurdert \u00abekspedisjonen\u00bb v\u00e5r til \u00e5 v\u00e6re gjennomf\u00f8rbar til tross for fotografens antydninger om mulig klaustrofobi og journalistens milde h\u00f8ydeskrekk.", "At de s\u00f8rlige omr\u00e5der av Nord-Tr\u00f8ndelag har store kalksteinsforekomster er et velkjent faktum, som blir bekreftet av Verdalskalks ledende posisjon p\u00e5 karbonatmarkedet. Mindre kjent er det at kalksteinen i omr\u00e5det gjemmer et titall grotter av betydelig st\u00f8rrelse og severdighet.", "I norsk sammenheng er det Nordland som er grotteparadiset. Med lengde p\u00e5 opptil 12 km og dybde p\u00e5 mange hundre meter har grottene der en s\u00e6rskilt posisjon b\u00e5de med tanke p\u00e5 st\u00f8rrelse, tilgjengelighet, biologisk mangfold og dryppsteinsforekomster.", "Likevel har de adskillig mindre grottene i Verdal nok av utfordringer \u00e5 by p\u00e5 for dem som \u00f8nsker en annerledes s\u00f8ndagstur eller en samlende utfordring for gjengen p\u00e5 kontoret.", "Etter litt klyving og smyging gjennom trange og h\u00f8ye ganger og en dr\u00f8ss h\u00e5rn\u00e5lssvinger som vi akkurat er slanke nok til \u00e5 passere, ender vi opp et sted hvor grotta later til \u00e5 slutte. Men innerst inne i rommet som har minst ti -tolv meter takh\u00f8yde, ser vi det: Et hull i gulvet f\u00f8rer videre og to tau forsvinner ned i m\u00f8rket. Eivind entrer tauene f\u00f8rst og er nede p\u00e5 null komma svisj. Fotografen er nestemann.", "For \u00e5 komme gjennom m\u00e5 han ta av seg ryggsekken som deretter fires ned. Til slutt er det meg. Det ser \u00e5lreit ut helt til jeg har kommet et par meter ned. Jeg sveiper hodelykten rundt og ned og innser at det er et durabelig stykke til bunnen.", "- G\u00e5r det bra? Roper instrukt\u00f8r Eivind og jeg innser at jeg ikke aner hva jeg skal svare. - Er det virkelig ingenting \u00e5 sette beina p\u00e5 her?! Jeg roper h\u00f8yt inn mot bergveggen. \u00c5 se ned mot fotografen er ensbetydende med \u00f8kt angst. S\u00e5 der henger jeg.", "Tviholdende p\u00e5 to tau med knuter. Fem meter over grottebunnen og tjue meter under den mosekledde skogsoverflaten i et aldri s\u00e5 lite uplanlagt adrenalinhelvete.", "Det blir et helsikes stress hvis jeg knekker beinet her, tenker jeg f\u00f8r jeg begynner \u00e5 knuge meg til tauene nedover.", "Like elegant som en sekk med bj\u00f8rkeved g\u00e5r det p\u00e5 et vis riktig vei og med ett st\u00e5r jeg trygt p\u00e5 bunnen. Stresset og anspent som en nyklekket fugleunge stirrer jeg oppover den glatte veggen. Hullet rundt syv meter der oppe omkranses av et delvis hvelvet tak som brer seg utover det store rommet. Stedet burde f\u00e5 navnet den forl\u00f8sende katedral i en eller annen grotteguide, tenker jeg lettet for meg selv.", "- N\u00e5 er det bare en spasertur igjen, smiler Eivind f\u00f8r han plutselig kommer p\u00e5 at det trangeste partiet enn\u00e5 gjenst\u00e5r og at bekken der nede sikkert har h\u00f8yere vannf\u00f8ring enn sist han var her.", "Grottevandring eller grotting som det ofte kalles, er en aktivitet som de aller fleste kan nyte glede av. Naturlige begrensninger som h\u00f8yde, bredde, styrke, psyke og anlegg for klaustrofobi skal man selvsagt ta hensyn til, men for ungdom og voksne i normalt god form er en tur i for eksempel Rams\u00e5sgrotta ikke noe problem,", "- Motivasjonen er det viktigste, forklarer Georg S\u00f8rmo som sammen med ulike friluftskrefter i Verdals-omr\u00e5det er i ferd med \u00e5 etablere en virksomhet kalt \u00abTromsdalsopplevelser\u00bb. Etter ca. et \u00e5rs pr\u00f8vetid er prosjektet enn\u00e5 bare i st\u00f8peskjeen, men flere grotteturer er allerede blitt gjennomf\u00f8rt.", "P\u00e5 sikt \u00f8nsker gjengen \u00e5 kunne tilby et mangfold av friluftsaktiviteter inkludert b\u00e5de juvvandring, rappellering og grotting.", "- Vi kan ta oppdrag allerede n\u00e5. Det krever at vi f\u00e5r litt tid til \u00e5 forberede oss, men uansett kan vi tilby informasjon til dem som er interessert, bekrefter S\u00f8rmo.", "Trond Rian jobber med naturforvaltning i Verdal kommune og har heller ingenting i mot \u00f8kt aktivitet rundt grottene:", "- Noen av dem er blitt bes\u00f8kt av b\u00e5de skoleklasser og barnehager mens andre som er mer krevende, bes\u00f8kes mer tilfeldig av eventyrlystne personer.", "- Faktisk kan kjennskap til grottene og eventuelt grotteturisme v\u00e6re med p\u00e5 \u00e5 verne dem mot alvorligere trusler, avslutter han og viser til b\u00e5de verneverdige dryppsteinsforekomster og spesielle bergformasjoner som m\u00e5 tas vare p\u00e5.", "Etter et par timer under jorden f\u00f8lger vi bekken det siste stykket ut av grotta. Siste hinder medf\u00f8rer lav \u00e5ling, og n\u00e6rkontakten med det iskalde vannet er en grei p\u00e5minnelse om hvordan grottene er blitt skapt av rennende vann i l\u00f8pet av hundrevis av \u00e5r.", "Dagens siste opplevelse er \u00e5 oppdage at vi har v\u00e6rt under jorden i over to timer mens vi selv antok knapt \u00e9n.", "- Da var det vel moro da, tross alt, gliser instrukt\u00f8r Eivind.", "Fotograf og journalist nikker bifallende, stolte og sm\u00e5slitne avderes f\u00f8rste, men neppe siste grottetur."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "33ec82794483a954c1a91a1973d40a6332ee181613722dfe0780c8d438a484b1"}, {"field": "createtime", "value": "2017-05-01T22:30:19.000Z"}, {"field": "description", "value": "Meandersvinger, dype canyons og dryppstein, alt formet av vann gjennom tusenvis av \u00e5r. Det kan du oppleve hvis du legger s\u00f8ndagsturen til Verdals kalkgrotter."}, {"field": "dominantimage", "value": "http://www.adressa.no/incoming/article1126637.ece5/ALTERNATES/w980-default/Uke43_Grotte5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/647dadae003e9f4cd4fe2d4d6e086347a3cdbf4e.jpg?598b0a38"}, {"field": "dominantthumbnaildimensions", "value": "300x169"}, {"field": "heading", "value": "Verdals underverden -adressa.no"}, {"field": "id", "value": "647dadae003e9f4cd4fe2d4d6e086347a3cdbf4e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "hobbies-and-interests"}, {"field": "kw-concept", "value": ["grotta", "h\u00f8yt"]}, {"field": "kw-entity", "value": ["tromsdalsopplevelser", "verdalskalks", "nedre rams\u00e5sgrotta"]}, {"field": "kw-location", "value": ["verdal", "nord-tr\u00f8ndelag", "nordland"]}, {"field": "kw-pageclass", "value": "article"}, {"field": "kw-person", "value": ["trond rian", "eivind hegbom", "georg s\u00f8rmo"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1126637.ece5/ALTERNATES/w980-default/Uke43_Grotte5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdals underverden"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article375236.ece"}, {"field": "pageclass", "value": ["article"]}, {"field": "publishtime", "value": "2004-12-22T13:14:53.000Z"}, {"field": "recs-articleid", "value": "1701522"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2004-12-22T13:14:53.000Z"}, {"field": "recs-rawtitle", "value": "Verdals underverden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Meandersvinger, dype canyons og dryppstein, alt formet av vann gjennom tusenvis av \u00e5r. Det kan du oppleve hvis du legger s\u00f8ndagsturen til Verdals kalkgrotter."}, {"field": "thumbnail", "value": "http://content-thumbnail.cxpublic.com/content/thumbnail200x150/647dadae003e9f4cd4fe2d4d6e086347a3cdbf4e.jpg?598b0a38"}, {"field": "thumbnailfullheightdimensions", "value": "200x1627"}, {"field": "timestamp", "value": "2017-08-09T13:12:24.000Z"}, {"field": "title", "value": "Verdals underverden"}, {"field": "url", "value": "http://www.adressa.no/nyheter/nordtrondelag/article375236.ece"}, {"field": "urlhash", "value": "647dadae003e9f4cd4fe2d4d6e086347a3cdbf4e"}], "score": 0.7393892, "siteId": "9222270286501375973", "id": "647dadae003e9f4cd4fe2d4d6e086347a3cdbf4e"}

