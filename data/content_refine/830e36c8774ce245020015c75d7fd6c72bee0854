{"fields": [{"field": "modifiedtime", "type": "time", "value": "2016-11-30T13:36:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["siri wahl-olsen", "politisk redakt\u00f8r"]}, {"field": "body", "value": ["Saken oppdateres.", "Min bordkavaler b\u00e6rer Krigskorset p\u00e5 dressjakken. Han var 17 \u00e5r da han og tre kamerater dro fra Stavanger i en 27 fots sjark og stakk vestover. De navigerte etter et gammelt skoleatlas og et enkelt h\u00e5ndkompass, men kom seg over til Skottland. Der meldte de seg til tjeneste for de norske styrkene. Guttene ville kjempe for frihet, fred og demokrati.", "Inge Steensland er i dag 86 \u00e5r gammel. En vennlig, stillferdig mann. Han er en av de store norske heltene fra 2. verdenskrig. Hederen for mange bragder i Marinen og som spesialsoldat henger synlig i den imponerende rekken av medaljer p\u00e5 brystet, inkludert det litt unnselige Krigskorset. Det er Norges h\u00f8yeste milit\u00e6re dekorasjon.", "Vi spiser middag om bord i det pensjonerte britiske krigsskipet \u00abHMS Belfast\u00bb som ligger ankret opp p\u00e5 Themsen, like ved Tower Bridge i London. Ved de andre bordene i den gamle offisersmessa sitter andre kjente veteraner: Helten fra tungtvannsaksjonen Joachim R\u00f8nneberg, flygerhelten Wilhelm Mohr, krigsseileren Ingvald Wahl. Den kanskje st\u00f8rste kjendisen av dem alle, Gunnar S\u00f8nsteby, m\u00e5tte melde avbud p\u00e5 grunn av sykdom.", "De er alle rundt nitti \u00e5r, men spreke og oppeg\u00e5ende. 70 \u00e5r etter okkupasjonen av Norge, var veteranene nylig p\u00e5 en ukes gjensyn med gamle minner p\u00e5 gamle tomter i England, i regi av Forsvarets veteranprogram. Helt p\u00e5 tampen sluttet forsvarsminister Grete Faremo og forsvarssjef Harald Sunde seg til delegasjonen.", "De fire karene har klart seg sv\u00e6rt godt, etter dramatiske opplevelser i unge \u00e5r. De er krigens vinnere, i mer enn dobbelt forstand. F\u00f8rst og fremst fordi de kom gjennom krigen med livet i behold. De deltok p\u00e5 den siden som til slutt seiret. De har \u00e5penbart t\u00e5lt store p\u00e5kjenninger i sine mest formende \u00e5r meget godt. Etter krigen har de f\u00e5tt ankerkjennelse, heder og \u00e6re. De er blitt nasjonale ikoner, de er respektert av alle, helter for stadig nye generasjoner.", "\u2013It was a splendid life, et str\u00e5lende liv, sier R\u00f8nneberg, snart 91. Denne dagen er vi p\u00e5 historisk seminar i Windsor Castle utenfor London. Han har fortalt den utrolige historien om den mest legendariske av alle sabotasjeaksjoner i Norge under krigen, sprengningen av Norsk Hydros tungtvannsanlegg p\u00e5 Vemork.", "\u2013Var dere redde for \u00e5 d\u00f8, sp\u00f8r seminarleder, professor Bernt Hagtvedt den ene helten etter den andre.", "\u2013Nei. Jeg hadde akseptert tanken p\u00e5 at jeg kunne d\u00f8 f\u00f8r jeg meldte meg til tjeneste og trengte ikke tenke mer p\u00e5 det, svarer R\u00f8nneberg.", "Inge Steensland hadde ikke tid til \u00e5 v\u00e6re redd: \u2013Vi hadde det s\u00e5 travelt. Jeg tenkte aldri p\u00e5 at jeg kunne d\u00f8.", "\u2013Det var en rik og givende tid, sier Wilhelm Mohr, pensjonert general, snart 93. Han ledet en rekke flyraid over Kanalen, ble skadet et par ganger og var med p\u00e5 D-dagen.", "De tre veteranene hadde alle meldt seg frivillig til tjeneste for de norske eksilmyndighetene for \u00e5 delta i kampen for et fritt Norge. De kjempet for kvinner, barn og fedreland. Det var en mening i det, verdt \u00e5 kjempe for, selv om de risikerte \u00e5 d\u00f8.", "Ingvald Wahl var krigsseiler. De 40000 sj\u00f8folkene som seilte i den norske handelsfl\u00e5ten under krigen, kunne ikke selv velge. Ingvald vokste opp i Hammerfest, men har r\u00f8tter i Bjugn. Han var bare 14 \u00e5r da han dro til sj\u00f8s. 9.april 1940 var han ute, og ble dermed automatisk med i krigen. Det tok \u00e5tte \u00e5r f\u00f8r han fikk komme hjem til Norge igjen. Det var fortsatt bruk for sj\u00f8folkene etter krigen, n\u00e5 til \u00e5 frakte varer til gjenoppbyggingen. Da krigsseilerne kom hjem, ble de ikke m\u00f8tt med flagg og \u00e6resbevisninger.", "Den norske handelsfl\u00e5ten var livsnerven mellom de allierte i USA og Europa, og fraktet viktige forsyninger over Atlanteren. Mannskapet i konvoiene levde konstant med frykten for ub\u00e5tene i dypet, krigsskipene i horisonten og bombeflyene i luften. 3700 norske sj\u00f8folk mistet livet. De som overlevde, hadde med seg erfaringer som preget dem for resten av livet. Det gikk lang tid, og mange d\u00f8de, f\u00f8r de fikk den heder, takk og anerkjennelse de fortjente. De var ogs\u00e5 med p\u00e5 \u00e5 vinne krigen for de allierte, men mange f\u00f8lte at de personlig hadde tapt. Behandlingen av krigsseilerne h\u00f8rer til den skammeligste delen av v\u00e5r krigshistorie.", "Ingvald Wahl er en av krigsseilerne som klarte seg godt. Men \u00e5rene som skytter i konvoifart kostet. Mareritt og s\u00f8vnl\u00f8shet plaget ham, det tok mange \u00e5r f\u00f8r han f\u00f8lte at han klarte \u00e5 leve et normalt sivilt liv.", "\u2013Jeg bestemte meg for at verken alkohol eller bitterhet var til hjelp, forteller han.", "Han unnslapp d\u00f8den mange ganger. Fire av skutene han seilte p\u00e5 som \u00abgunner\u00bb, ble torpedert like etter at han hadde m\u00f8nstret av.", "Det er tungt \u00e5 snakke om alle tragediene han opplevde. Som da 6000-tonneren som gikk med sukker fra Cuba, ble torpedert utenfor Labrador-kysten. Skuta sank p\u00e5 to minutter. Sju mann fulgte med ned.", "\u201317 mann t\u00f8rnet sinnssyke og d\u00f8de. Jeg klamret meg til en planke i den iskalde Labrador-str\u00f8mmen. Det ene beinet var knust, en ryggvirvel \u00f8delagt, jeg var lammet p\u00e5 den ene siden av kroppen. Men jeg ble berget om bord i en livb\u00e5t. Vi var seks som n\u00e5dde stranden i staten Delaware.", "Hardhausen ble tatt h\u00e5nd om p\u00e5 en f\u00f8deklinikk, og berget livet og beinet. Etter et \u00e5r var han p\u00e5 sj\u00f8en igjen. Han fortjener sine medaljer.", "Med begrepet veteran tenker de fleste p\u00e5 de som deltok i andre verdenskrig, som soldater eller krigsseilere. Vi har lett for \u00e5 glemme alle de andre krigene, som har gitt oss stadig nye veteraner. Siden 1947 har 120000 nordmenn deltatt i 40 fredsbevarende operasjoner i utlandet, over hele verden. De st\u00f8rste kontingentene deltok i Tysklandsbrigaden, FN-styrkene i Gaza og Libanon, forskjellige operasjoner p\u00e5 Balkan.", "Siden 2001 har vi sendt v\u00e5re s\u00f8nner og d\u00f8tre til Afghanistan, rundt 10000 nordmenn har tjenestegjort i den Nato-ledede Isaf-styrken.", "V\u00e5re veteraner er i alle aldere, noen s\u00e5 vidt over 20 \u00e5r.", "Hvordan er de nye generasjoner veteraner blitt tatt vare p\u00e5? Dessverre har det ikke v\u00e6rt noen solskinnshistorie. Mange norske soldater fikk aldri den st\u00f8tten de hadde behov for, verken f\u00f8r, under eller etter utenlandsoppholdet. F\u00f8r Afghanistan var det s\u00e6rlig mye kritikk for behandlingen av veteranene fra Unifil-styrkene i Libanon. Mange av dem har fortalt om psykiske, fysiske og sosiale problemer etter tiden som FN-soldat. De fikk liten eller ingen hjelp.", "Det st\u00f8rste sviket mange krigsveteraner f\u00f8ler p\u00e5 i dag, er mangelen p\u00e5 anerkjennelse. De nye krigene f\u00f8res langt borte, soldatene kjemper ikke direkte for v\u00e5re egne kvinner, barn eller for v\u00e5rt eget territorium. De f\u00e5r liten oppmerksomhet \u2013 f\u00f8r noen blir s\u00e5ret eller drept. Kunnskapen om grunnlaget for at vi sender styrker til de internasjonale operasjonene er mangelfull blant folk flest.", "Vi har til enhver tid rundt 520 soldater i Afghanistan. Vi har mistet fem unge menn, mange s\u00e5rede og skadde kommer hjem, og vi m\u00e5 v\u00e6re forberedt p\u00e5 flere tap.", "N\u00e5r h\u00f8rte vi snakk om norske krigshelter i Afghanistan? Begrepet er knapt nok brukt, selv om det neppe er mangel p\u00e5 tapper innsats blant dagens soldater. I likhet med de gamle heltene har de ogs\u00e5 v\u00e6rt n\u00f8dt til \u00e5 tenke gjennom at de kan komme til \u00e5 sette livet p\u00e5 spill. Men mange f\u00f8ler at de ikke f\u00e5r samfunnets anerkjennelse for sin innsats.", "I fjor behandlet Stortinget meldingen \u00abFra vernepliktig til veteran\u00bb. Her blir mangelen p\u00e5 anerkjennelse tatt opp som et sentralt problem. Regjeringen fikk i oppdrag \u00e5 heve kunnskapsniv\u00e5et om bakgrunnen og legitimiteten for v\u00e5re oppdrag i utlandet, og informere befolkningen slik at den enkelte soldat f\u00e5r aksept og anerkjennelse for sin innsats. Det ble ogs\u00e5 gjort et vassent vedtak om \u00e5 vurdere seremonier for de som kommer hjem fra krigen. Soldatene kommer fortsatt hjem i stillhet.", "Statsminister Jens Stoltenberg dukket omsider opp hos de norske styrkene i Meymaneh, p\u00e5 selveste 17.mai. Han har f\u00e5tt velfortjent kritikk for \u00e5 ha vist liten interesse for soldatene. Bes\u00f8ket var hans f\u00f8rste p\u00e5 fem \u00e5r. Datoen var neppe tilfeldig valgt, den hadde stor symbolverdi. Soldatene satte stor pris p\u00e5 at han endelig viste dem sin anerkjennelse p\u00e5 denne m\u00e5ten.", "Han snakket med store ord og 17.mai-patos til dem:", "\u2013Dere er her for \u00e5 trygge de verdiene vi feirer hjemme p\u00e5 denne dagen.", "Alle soldatene i norsk uniform som h\u00f8rte p\u00e5 ham i solsteiken, forstod nok hva han snakket om. Men forst\u00e5r folk flest her hjemme det? Klarer vi \u00e5 se den store sammenhengen mellom 17.mai og kampen for fred og stabilitet i det fjerne landet?", "Stoltenberg snakket slik politikere hele tiden uttaler seg om v\u00e5r \u00abtilstedev\u00e6relse\u00bb \u2013 rundt og generelt. Men de har fortsatt en stor, ul\u00f8st pedagogisk oppgave i \u00e5 forklare konkret hvordan kampen mot Taliban har sammenheng med v\u00e5r egen trygghet og sikkerhet for demokratiske verdier.", "Tilbake til Windsor Castle, et par dager f\u00f8r 17.mai. Forsvarsminister Grete Faremo takker de gamle veteranene for deres innsats under andre verdenskrig.", "Hun spurte, og ga selv svarene:", "Hva var det som drev dem? Det var at de hadde en jobb \u00e5 gj\u00f8re \u2013 \u00e5 ta tilbake landet sitt.", "Var det verdt de store ofrene? Ja, innsatsen var n\u00f8dvendig for \u00e5 redde v\u00e5rt demokrati.", "Etterp\u00e5 snakker vi om innsatsen til nye generasjoner soldater. Jeg vet enn\u00e5 ikke at Faremo like etter skal reise til Afghanistan sammen med statsministeren.", "Hun vedg\u00e5r at hun stiller de samme sp\u00f8rsm\u00e5lene n\u00e5r hun m\u00f8ter familier som har mistet en av sine kj\u00e6re i Afghanistan, og n\u00e5r hun m\u00f8ter s\u00e5rede soldater som kommer hjem:", "Er det verdt det?", "Svaret henger i luften.", "siri.wahl.olsen@adresseavisen.no", "Les Siri Wahl-Olsens \u00f8vrige kommentarer"]}, {"field": "category0", "value": "meninger"}, {"field": "contenthash", "value": "4ccc10cdc5744d5f58f385442a14a21811ea4ff2379501cfa06eb600439e3ce3"}, {"field": "createtime", "value": "2017-05-01T21:24:54.000Z"}, {"field": "description", "value": "V\u00e5re krigshelter er blitt hvite i h\u00e5ret, stive i kn\u00e6r og kropp, men hodet er klart og engasjementet stort. Nye veteraner kommer hjem fra nye kriger. Men heltenes tid er forbi."}, {"field": "dominantimage", "value": "http://www.adressa.no/incoming/article1355386.ece5/ALTERNATES/w980-default/Wahl_Adr_002_6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/830e36c8774ce245020015c75d7fd6c72bee0854.jpg?59864664"}, {"field": "dominantthumbnaildimensions", "value": "300x169"}, {"field": "heading", "value": "V\u00e5re siste helter -adressa.no"}, {"field": "id", "value": "830e36c8774ce245020015c75d7fd6c72bee0854"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["krigen", "norske handelsfl\u00e5ten", "veteran", "helter", "liv", "hjem", "dag", "soldat", "norsk", "norske styrkene", "snakk"]}, {"field": "kw-entity", "value": ["d-dagen", "gaza og libanon", "krigskorset", "marinen", "tower bridge", "themsen", "forsvarets", "kanalen", "tysklandsbrigaden", "vemork", "stortinget", "taliban", "atlanteren", "norsk hydros", "isaf", "unifil"]}, {"field": "kw-location", "value": ["england", "labrador", "europa", "meymaneh", "bjugn", "london", "norge", "balkan", "libanon", "skottland", "delaware", "belfast", "afghanistan", "stavanger", "hammerfest", "nato", "cuba", "windsor castle"]}, {"field": "kw-pageclass", "value": "article"}, {"field": "kw-person", "value": ["grete faremo", "bernt hagtvedt", "ingvald wahl", "gunnar s\u00f8nsteby", "joachim r\u00f8nneberg", "harald sunde", "inge steensland", "wilhelm mohr", "jens stoltenberg"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1355386.ece5/ALTERNATES/w980-default/Wahl_Adr_002_6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "V\u00e5re siste helter"}, {"field": "og-type", "value": "article"}, {"field": "og-url", "value": "http://www.adressa.no/meninger/2010/05/21/V%C3%A5re-siste-helter-1191841.ece"}, {"field": "pageclass", "value": ["article"]}, {"field": "publishtime", "value": "2010-05-21T12:54:41.000Z"}, {"field": "recs-articleid", "value": "1191841"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-21T12:54:41.000Z"}, {"field": "recs-rawtitle", "value": "V\u00e5re siste helter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "V\u00e5re krigshelter er blitt hvite i h\u00e5ret, stive i kn\u00e6r og kropp, men hodet er klart og engasjementet stort. Nye veteraner kommer hjem fra nye kriger. Men heltenes tid er forbi."}, {"field": "thumbnail", "value": "http://content-thumbnail.cxpublic.com/content/thumbnail200x150/830e36c8774ce245020015c75d7fd6c72bee0854.jpg?59864664"}, {"field": "thumbnailfullheightdimensions", "value": "200x3195"}, {"field": "timestamp", "value": "2017-08-05T22:27:48.000Z"}, {"field": "title", "value": "V\u00e5re siste helter"}, {"field": "url", "value": "http://www.adressa.no/meninger/2010/05/21/V%c3%a5re-siste-helter-1191841.ece"}, {"field": "urlhash", "value": "830e36c8774ce245020015c75d7fd6c72bee0854"}], "score": 0.3645564, "siteId": "9222270286501375973", "id": "830e36c8774ce245020015c75d7fd6c72bee0854"}

