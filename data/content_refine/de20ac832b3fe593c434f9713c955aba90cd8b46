{"fields": [{"field": "modifiedtime", "type": "time", "value": "2015-01-03T08:19:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marianne t\u00f8nset"}, {"field": "body", "value": ["Interia fortsatte \u00e5 bestille varer selv om selskapet i flere m\u00e5neder trolig var insolvent og ikke i stand til \u00e5 gj\u00f8re opp for seg.", "Det kommer frem i sluttinnberetningen fra bostyrer, advokat Joar Grimsbu, etter den andre konkursen p\u00e5 et \u00e5r for innehaver, styreleder og daglig leder Lars Johansen.", "Driftsselskapet", "konkurs f\u00f8rst", "Da Interia Bolig AS gikk konkurs i mai 2012, overtok morselskapet Interia AS driften av butikken f\u00f8r ogs\u00e5 dette selskapet gikk konkurs i juni 2013.", "Ogs\u00e5 konkursen i Interia Bolig ble oversendt politiet. Den saken ble henlagt, men konkursen i Interia AS skal etterforskes, bekrefter politiet.", "\u2013 Interia Bolig-saken ble ikke prioritert, ikke etterforsket og er henlagt etter bevisets stilling. Vi har n\u00e5 mottatt sluttinnberetningen for det andre selskapet, Interia AS, og kommer til \u00e5 starte etterforskning. Det er en del unders\u00f8kelser som m\u00e5 gj\u00f8res i denne saken, og det vil ta tid, sier fagleder i \u00d8koteam ved S\u00f8r-Tr\u00f8ndelag politidistrikt, Rolf Bakkhaug, som ikke vil kommentere mer av hensyn til etterforskningen.", "If\u00f8lge borevisor og bostyrer ble Interia AS sannsynligvis insolvent allerede i november 2012, men fortsatte \u00e5 bestille varer helt opp til selskapet ble solgt til Heidi Fr\u00f8seth i 5. april 2013.", "Overdragelsessummen var p\u00e5 3 745 000 kroner. Og selv om varebeholdningen var bokf\u00f8rt med en betydelig h\u00f8yere verdi enn den ble solgt for, har ikke borevisor avdekket \u00e5penbar underprising av selskapet da det ble solgt.", "Det nye selskapet, Interia Butikk AS, \u00e5pnet d\u00f8rene 27. april 2013 i Nordre gate hvor Interia AS hadde holdt til f\u00f8r flyttingen til Reitan-eide Olav Tryggvasons gate 12. Et par m\u00e5neder senere var Interia AS konkurs, hovedsakelig p\u00e5 grunn av flyttingen til lokaler som ble for dyre for selskapet.", "Ledelsen i Interia har opplyst til bostyrer at det ikke var h\u00f8y nok omsetning i butikken til \u00e5 forsvare de h\u00f8ye leie- og l\u00f8nnskostnadene for den tre etasjer store butikken.", "Da Interia AS gikk konkurs, var det p\u00e5 bakgrunn av forfalt husleie til E.C. Dahls Eiendom p\u00e5 til sammen 1,85 millioner kroner. If\u00f8lge borevisors gjennomgang sluttet Interia AS \u00e5 betale husleie og felleskostnader til huseier i november 2012.", "E.C. Dahls Eiendom, som eies av Reitangruppen, la inn krav i boet p\u00e5 husleie for hele leiekontrakten frem til 2022 og sto dermed for mesteparten av de 37 millioner kronene i samlede krav etter konkursen.", "\u2013 E.C. Dahls Eiendom meldte opprinnelig inn 30,6 millioner kroner i boet. N\u00e5 har E.C. Dahls Eiendom f\u00e5tt leid ut butikklokalene p\u00e5 nytt og dermed begrenset sitt tap. Det gj\u00f8r at kravet til boet blir vesentlig lavere. Det er ikke utarbeidet og sendt et revidert krav, ganske enkelt fordi det ikke er aktiva \u00e5 hente i boet, sier advokat John Aksel Stav, som representerer E.C. Dahls Eiendom i saken.", "Borevisor bemerker flere ganger i sin innberetning at de har hatt \u00e5 gj\u00f8re med sv\u00e6rt mangelfull regnskapsdokumentasjon, ogs\u00e5 i forbindelse med selskapets h\u00e5ndtering av merverdiavgift.", "I innberetningen kommer det frem at Interia AS hadde krav fra Skatteetaten p\u00e5 1,18 millioner kroner for ubetalt merverdiavgift i 2013. Bare fem dager f\u00f8r f\u00f8rste forfall p\u00e5 dette, ble selskapet solgt og driften reelt sett stanset.", "Kravet fra Skatteetaten er blant de st\u00f8rste i boet etter E.C. Dahls Eiendoms krav. Men if\u00f8lge bostyrer er det ingen midler \u00e5 hente i boet.", "N\u00e5r politiet n\u00e5 \u00e5pner etterforskning i Interia AS-konkursen, er det p\u00e5 bakgrunn av bostyrets bemerkning om skjellig grunn til mistanke om tre straffbare og kritikkverdige forhold. I tillegg til insolvens og derav drift for kreditors regning, er det mistanke om overtredelse av aksjelovens bestemmelse om krav til egenkapital og handleplikt ved tap av egenkapital, samt sp\u00f8rsm\u00e5l om styret har fulgt opp forvaltningen i selskapet og sitt tilsynsansvar.", "Det er ikke foresl\u00e5tt konkurskarantene for Johansen eller andre involverte i denne saken.", "Styreleder, daglig leder og eier i Interia AS, Lars Johansen, sier han tar beskjeden om etterforskning av konkursen med stor ro.", "\u2013 Skal man g\u00e5 til politiet m\u00e5 man ha dokumentasjon for at det forlegger et straffbart forhold. Den dokumentasjonen finnes ikke. Det er ikke avdekket noen straffbare forhold. Verken revisor eller bostyrer har avdekket kritikkverdige forhold, sier han i en e-post til Adresseavisen.", "\u2013 Hva sier du til de forholdene bostyrer mener kan v\u00e6re straffbare?", "\u2013 Skattetrekk er betalt, l\u00f8nn er betalt, ingen kreditorer er forfordelt, det er f\u00f8rt l\u00f8pende regnskap, alt er rapportert til det offentlige innen fristene, salg av virksomheten har skjedd til virkelig verdi.", "\u2013 Det foreligger ingen sikre holdepunkter for n\u00e5r selskapet har drevet for kreditors regning. Sannsynlig var selskapet illikvid i l\u00f8pet av januar/februar 2013, som var to m\u00e5neder med lav omsetning og h\u00f8ye kostnader.", "\u2013 Styret har l\u00f8pende vurdert situasjonen, ogs\u00e5 sammen med revisor og advokat. Det er framlagt dokumentasjon for dette. Kostnader har v\u00e6rt kuttet, staben redusert, \u00e5pningstiden endret og ukurante varer i varelager er solgt. Det har i tillegg v\u00e6rt gjort ulike fors\u00f8k p\u00e5 \u00e5 f\u00e5 inn friske penger og salg av eiendeler. N\u00e5r dette ikke f\u00f8rte fram var en konkurs dessverre resultatet.", "\u2013 Hvordan ser du p\u00e5 politiet har f\u00e5tt oversendt saken?", "\u2013 Det tar jeg med stor ro. Bostyrer har vurdert at det ikke er grunnlag for konkurskarantene. Det betyr at det ut fra et privatrettslig bevisregler ikke er mistanke om straffbart forhold. Kravene for en reaksjon etter straffeloven er mye strengere.", "\u2013 Hvorfor er det krav fra skatteetaten p\u00e5 1,18 millioner kroner?", "\u2013 Moms og toll.", "\u2013 Hvorfor kom virksomhetsoverdragelsen omtrent samtidig med kravet fra skatteetaten?", "\u2013 Det m\u00e5 bero p\u00e5 en tilfeldighet, det er en sammenheng som har v\u00e6rt ukjent for meg. Virksomhetsoverdragelsen var forhandlet over noe tid, det var vanskelig \u00e5 finne kj\u00f8pere og det var vanskelig \u00e5 f\u00e5 finansiert kj\u00f8p. Avtalen slik den ble til slutt var forhandlet i grove trekk tre-fire uker f\u00f8r avtaleslutningen. Det er ingen sammenheng mellom overdragelsen og andre begivenheter.", "\u2013 Er det noe du vil si til kunder i forbindelse med de to konkursene?", "\u2013 Det er vanskelig \u00e5 drive butikk i Trondheim sentrum. Det er enda vanskeligere \u00e5 selge kvalitetsvarer i Trondheim. Utvidelsen til et interi\u00f8r- og livsstilhus var resultatet av \u00f8nsker og oppfordringer fra veldig mange. Dessverre kom ikke like mange for \u00e5 handle. Jeg kommer ikke til \u00e5 starte noen butikk igjen."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "592319018d5375686cff7a0042e5fe2b41f47d782de905c3a10e0393a4e41b13"}, {"field": "createtime", "value": "2017-05-02T07:41:43.000Z"}, {"field": "description", "value": "Politiet starter etterforskning av konkursen i interi\u00f8rbutikken Interia AS. Styreleder, daglig leder og eier, Lars Johansen, sier han tar beskjeden om etterforskning med stor ro."}, {"field": "dominantimage", "value": "http://www.adressa.no/pluss/okonomi/article10506569.ece/pgx11q/ALTERNATES/w980-default/interia10.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de20ac832b3fe593c434f9713c955aba90cd8b46.jpg?59083837"}, {"field": "dominantthumbnaildimensions", "value": "300x169"}, {"field": "heading", "value": ["Interia-konkurs skal etterforskes -adressa.no", "Solgte f\u00f8r konkursen", "Krevde 30,6 mill.", "Momskrav p\u00e5 1,18 mill.", "Mulige lovbrudd", "- Jeg kommer ikke til \u00e5 starte butikk igjen"]}, {"field": "id", "value": "de20ac832b3fe593c434f9713c955aba90cd8b46"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-company", "value": ["interia bolig as", "reitangruppen", "interia butikk as", "interia as"]}, {"field": "kw-concept", "value": ["konkurs", "selskapet", "straffbart forhold", "butikk", "daglig leder", "etterforskes", "bostyrer", "krav", "millioner kroner"]}, {"field": "kw-entity", "value": ["nordre", "interia", "reitan", "interia bolig", "e.c. dahls eiendom", "skatteetaten", "adresseavisen", "\u00f8koteam", "dahls eiendom"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["lars johansen", "john aksel stav", "joar grimsbu", "heidi fr\u00f8seth", "olav tryggvasons", "rolf bakkhaug"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article10506569.ece/pgx11q/ALTERNATES/w980-default/interia10.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Interia-konkurs skal etterforskes"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article10506570.ece"}, {"field": "pageclass", "value": ["article"]}, {"field": "publishtime", "value": "2015-01-03T08:19:46.000Z"}, {"field": "recs-articleid", "value": "10506570"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-01-03T08:19:46.000Z"}, {"field": "recs-rawtitle", "value": "Interia-konkurs skal etterforskes -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Politiet starter etterforskning av konkursen i interi\u00f8rbutikken Interia AS. Styreleder, daglig leder og eier, Lars Johansen, sier han tar beskjeden om etterforskning med stor ro."}, {"field": "thumbnail", "value": "http://content-thumbnail.cxpublic.com/content/thumbnail200x150/de20ac832b3fe593c434f9713c955aba90cd8b46.jpg?59083837"}, {"field": "thumbnailfullheightdimensions", "value": "200x2122"}, {"field": "timestamp", "value": "2017-05-02T07:41:43.000Z"}, {"field": "title", "value": "Interia-konkurs skal etterforskes"}, {"field": "url", "value": "http://www.adressa.no/pluss/okonomi/article10506570.ece"}, {"field": "urlhash", "value": "de20ac832b3fe593c434f9713c955aba90cd8b46"}], "score": 0.4963044, "siteId": "9222270286501375973", "id": "de20ac832b3fe593c434f9713c955aba90cd8b46"}

