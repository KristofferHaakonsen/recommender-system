{"fields": [{"field": "modifiedtime", "type": "time", "value": "2012-04-23T14:29:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Artig \u00e5 se boksing fra synsvinkelen til en trener ogs\u00e5, forklarer Reidar Walstad (25).", "I g\u00e5r var han p\u00e5 trener B-kurs slik at han har papirene i orden n\u00e5r tida en gang er inne for \u00e5 trene byens boksetalenter.", "S\u00e5r albue", "Samtaleemnet blant kursdeltakerne var naturligvis Reidars revansje mot franskmannen Said Rahim under fredagens stevne i Odense. P\u00e5 forh\u00e5nd var trener Randolf Dahl bekymret for at en betennelse i Reidars albue skulle skape problemer.", "- Jeg er fortsatt litt s\u00e5r i albuen, men er vant til litt smerter, sier Reidar Walstad.", "Likevel er det ikke et eneste synlig merke som viser at han nettopp har v\u00e6rt gjennom to t\u00f8ffe runder i ringen.", "- Jeg bruker ikke \u00e5 bli truffet s\u00e5 mye, jeg, sier Walstad.", "Det var det heller ikke mye tid til i revansjekampen mot Rahim som bare varte i to runder. Rahim gikk nemlig aldri ut i ringen for \u00e5 bokse tredje runde.", "M\u00e5tte vinne", "- Det var godt \u00e5 se at taktikken v\u00e5r fungerte perfekt. Vi fikk bel\u00f8nning for forberedelsene vi har gjort siden uavgjortkampen mot ham i mai, sier Walstad.", "Han innr\u00f8mmer at det sto mye p\u00e5 spill under kampen p\u00e5 \u00abhjemmebane\u00bb i Danmark. For det hadde ikke sett s\u00e6rlig bra ut med et tap allerede i hans tredje kamp som proffbokser.", "- N\u00e5 er jeg fortsatt ubeseiret. Det var viktig for meg \u00e5 vinne for \u00e5 vise at jeg duger som proff. Med tap hadde verdien min sunket som proff, sier Walstad.", "At motstanderen var to kilo tyngre enn ham selv, gj\u00f8r seieren mer imponerende.", "- Da han kom, veide han 60 kilo, men vekta viste 57,5 kilo dagen f\u00f8r vi skulle i ringen. Likevel var han tyngre enn meg, og to kilo i min vektklasse utgj\u00f8r mye i ren styrke, sier 25-\u00e5ringen.", "Tror oktober-kamp", "M\u00e5let til Reidar Walstad er at han skal bokse seks kamper totalt i l\u00f8pet av \u00e5ret. Neste utfordring blir sannsynligvis i oktober.", "- Jeg tror muligheten er stor for at det blir en kamp i Tyskland eller Frankrike. Steffen Tangstad har nemlig 17 boksere i stallen sin, og det g\u00e5r p\u00e5 rundgang hvem som f\u00e5r bokse i Danmark, sier pappa Robert Walstad.", "Hans \u00f8nskemotstander for s\u00f8nnen hadde v\u00e6rt en engelsk bokser.", "- Vi kjenner engelskmennene godt fra tida som amat\u00f8rbokser. Det er motstand som hadde passet Reidar godt. Det m\u00e5 vi overbevise Steffen om n\u00e5, sier han."]}, {"field": "category0", "value": "sport"}, {"field": "contenthash", "value": "62f70c8b8ec7b82c49a20b4dbea56851a2df0eae0c7d4e6e9e54afcc0e1c82ce"}, {"field": "createtime", "value": "2017-05-02T11:33:06.000Z"}, {"field": "description", "value": "Reidar Walstad feiret fredagens seier p\u00e5 teknisk knockout med \u00e5 sette seg skolebenken. Selv om proffbokseren har ei uke fri etter kamp, tillater han seg ikke mye hvile."}, {"field": "dominantimage", "value": "http://www.adressa.no/incoming/article1104633.ece5/ALTERNATES/w980-default/ver2%20reidar%20walstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/52ec4a08bdda34627a01002f7c4ab9250040634d.jpg?594c3ac6"}, {"field": "dominantthumbnaildimensions", "value": "300x169"}, {"field": "heading", "value": "Feiret seieren p\u00e5 skolebenken -adressa.no"}, {"field": "id", "value": "52ec4a08bdda34627a01002f7c4ab9250040634d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["seier", "kilo", "trene", "feiret seieren", "bokse", "ren", "kamp"]}, {"field": "kw-entity", "value": ["b-kurs", "walstad"]}, {"field": "kw-location", "value": ["danmark", "odense", "tyskland", "frankrike"]}, {"field": "kw-pageclass", "value": "article"}, {"field": "kw-person", "value": ["said rahim", "reidar walstad", "randolf dahl", "robert walstad", "steffen tangstad"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1104633.ece5/ALTERNATES/w980-default/ver2%20reidar%20walstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Feiret seieren p\u00e5 skolebenken"}, {"field": "og-type", "value": "article"}, {"field": "og-url", "value": "http://www.adressa.no/sport/article96498.ece"}, {"field": "pageclass", "value": ["article"]}, {"field": "publishtime", "value": "2002-09-02T09:55:06.000Z"}, {"field": "recs-articleid", "value": "2625218"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2002-09-02T09:55:06.000Z"}, {"field": "recs-rawtitle", "value": "Feiret seieren p\u00e5 skolebenken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Reidar Walstad feiret fredagens seier p\u00e5 teknisk knockout med \u00e5 sette seg skolebenken. Selv om proffbokseren har ei uke fri etter kamp, tillater han seg ikke mye hvile."}, {"field": "thumbnail", "value": "http://content-thumbnail.cxpublic.com/content/thumbnail200x150/52ec4a08bdda34627a01002f7c4ab9250040634d.jpg?594c3ac6"}, {"field": "thumbnailfullheightdimensions", "value": "200x997"}, {"field": "timestamp", "value": "2017-06-22T21:46:46.000Z"}, {"field": "title", "value": "Feiret seieren p\u00e5 skolebenken"}, {"field": "url", "value": "http://www.adressa.no/sport/article96498.ece"}, {"field": "urlhash", "value": "52ec4a08bdda34627a01002f7c4ab9250040634d"}], "score": 0.9549029, "siteId": "9222270286501375973", "id": "52ec4a08bdda34627a01002f7c4ab9250040634d"}

