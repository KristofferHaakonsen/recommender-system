{"fields": [{"field": "modifiedtime", "type": "time", "value": "2014-03-24T20:47:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann-mari gregersen"}, {"field": "body", "value": ["Saken oppdateres.", "For Roger Larsson betyr blokken endelig et liv med 100 prosent frihet.", "- Jeg har aldri f\u00f8r helt kunne v\u00e6re meg selv, men n\u00e5 er jeg en del av et fellesskap. Her vet alle hvordan det var \u00e5 v\u00e6re homofil p\u00e5 1960-tallet. For meg er det viktig \u00e5 ha mennesker rundt meg, som jeg er trygg p\u00e5. Jeg vil ikke ende mine siste dager alene, sier Roger Larsson (62).", "Fellesskapet nordmannen snakker om, er Regnb\u00e5gens kooperative hyresr\u00e4ttforening p\u00e5 \u00d6stermalm i Stockholm. Tre etasjer i en h\u00f8y boligblokk eid av kommunen, er satt av til foreningen.", "De 27 leilighetene leies av homofile, og aldersgrensen er 55 \u00e5r. Like f\u00f8r jul i fjor flyttet de f\u00f8rste inn.", "\u00abHvorfor trenger eldre homofile et eget sted \u00e5 bo?\u00bb Det sp\u00f8rsm\u00e5let har foreningens leder, svenske Christer F\u00e4llman (55), f\u00e5tt titt og ofte. Det var han som fikk kommunen med p\u00e5 \u00e5 lage en unders\u00f8kelse for \u00e5 sjekke behovet for egne boliger for homofile. Det finnes noen i USA, men ingen som F\u00e4llman kjenner til utover det.", "Les ogs\u00e5: Barn av regnbuen", "- Eldreomsorgen er veldig heteronormativ. Det er ikke et \u00f8nske at homofile p\u00e5 eldre dager skal tvinges inn i skapet igjen. Det er fremdeles fordommer i samfunnet, b\u00e5de blant beboere og personalet i omsorgssektoren. Det er stress nok \u00e5 bli eldre, trenge hjelp og flytte til en ny bolig om en ikke ogs\u00e5 skal m\u00e5tte forklare seg om sin legning, sier F\u00e4llman.", "For Roger Larsson var felles referanserammer en viktig del.", "- Jeg er en del av en generasjon som har levd i skapet nesten hele mitt liv. P\u00e5 1960-tallet var det ingen som snakket om homofili. Jeg visste selv knapt hva det var, f\u00f8r jeg leste p\u00e5 biblioteket at det var normalt. Jeg ble nemlig tidlig klar over min legning. Som 14-\u00e5ring ble jeg forelsket i en gutt. Vi skrev uskyldige kj\u00e6rlighetsbrev til hverandre, men dette ble oppdaget.", "Han mener det er en trygghet i \u00e5 v\u00e6re sammen med andre som har samme kultur og snakker samme spr\u00e5k.", "Det falt langt fra i god jord i drabantbyhjemmet p\u00e5 \u00d8stlandet. Han ble sendt til psykolog for \u00e5 bli helbredet.", "- Psykologen var vennlig. Han sa at biseksualitet ligger latent i de fleste mennesker. Det kan g\u00e5 den ene eller andre veien. Det var ikke det svaret foreldrene mine forventet. Det tok mange \u00e5r f\u00f8r de godtok svaret, sier Larsson.", "Svenske Lars Mononen (64) har ogs\u00e5 s\u00f8kt seg til Regnb\u00e5gen av samme grunner som Christer F\u00e4llman og Roger Larsson. Nestlederen i foreningen og den tidligere \u00f8konomen sier at det er ulikt hvordan Regnb\u00e5gens muligheter brukes. Noen beboere skjuler fremdeles sin legning for verden utenfor.", "- Vi tvinger ingen til \u00e5 snakke om seg selv. Vi er jo ikke et bofellesskap, men et borettslag med fellesomr\u00e5der som terrasse og kj\u00f8kken. Dermed er det mulig \u00e5 opps\u00f8ke andre n\u00e5r en vil. Jeg er med i en strikkegruppe som m\u00f8tes hver mandag, og jeg l\u00f8ser ogs\u00e5 kryssord med flere p\u00e5 l\u00f8rdager.", "Mononen trives veldig godt i sin to-romsleilighet.", "- S\u00e6rlig liker jeg meg p\u00e5 kj\u00f8kkenet, hvor jeg lager mat og br\u00f8d.", "LES OGS\u00e5:  Har f\u00e5tt skreddersy seniorboligene", "Christer F\u00e4llman har valgt en ett-roms. P\u00e5 44 m2 har han m\u00f8blert n\u00f8ysomt, med bilder og interi\u00f8r som betyr noe.", "- Materielle ting har for meg tidligere betydd trygghet. Tror jeg m\u00e5 ha hatt det med meg fra foreldregenerasjonen. Det skulle v\u00e6re ting overalt, alltid mye mat i kj\u00f8leskapet og bilder skulle fylle veggene med \u00e9n gang. De senere \u00e5rene har jeg kvittet meg med mer og mer. Det er bare ting. Det viktigste er at jeg er frisk, bor godt og sover bra. Derfor har jeg bare kj\u00f8pt en veldig super seng. Alt g\u00e5r an \u00e5 erstatte, men vi kan ikke erstattes.", "Roger Larsson har en tre-roms, som han deler med Yorkshire terrieren Chili. For 8000 kroner i m\u00e5neden i en av hovedstadens mest fornemme bydeler, f\u00e5r han mye for pengene. Innflyttingen var i november, og n\u00e5 starter prosjekt innredning.", "- S\u00e5 langt har jeg kj\u00f8pt meg en antikk lysekrone, mens m\u00f8bler er p\u00e5 vei. Jeg trives best p\u00e5 kontoret mitt foran datamaskinen, hvor jeg chatter og noen ganger shopper. Mat lager jeg selv hver dag. Jeg startet karri\u00e8ren min p\u00e5 kj\u00f8kkenet, f\u00f8r jeg ble servit\u00f8r, hovmester og restaurantsjef.", "Roger Larsson tror at Regnb\u00e5gen i sin n\u00e5v\u00e6rende form ogs\u00e5 kan v\u00e6re noe for norske homofile.", "- Spesielt for min aldersgruppe. Vi som aldri har kommet ut skikkelig. Det sitter s\u00e5 fast i ryggmargen at det er en skam \u00e5 v\u00e6re homofil. Du er ikke p\u00e5 lik linje med alle andre mennesker. Du blir sett p\u00e5 som mindreverdig. Den f\u00f8lelsen har mange i min alder. Men jeg synes det b\u00f8r v\u00e6re som i Sverge, et \u00f8nske fra folk selv.", "Regnb\u00e5gen har f\u00e5tt veldig mye oppmerksomhet. Presse fra inn- og utland har v\u00e6rt p\u00e5 bes\u00f8k. Skoler og universitet har h\u00f8rt av seg. I London skal det n\u00e5 komme lignende boliger. Hva h\u00e5per s\u00e5 initiativtageren selv skal komme ut av Regnb\u00e5gen?", "- Min tanke var fra starten at Regnb\u00e5gen skulle v\u00e6rt en eldrebolig der alle var velkomne, uansett legning. Jeg har senere forst\u00e5tt hvorfor det var viktig for flertallet at akkurat n\u00e5 m\u00e5tte Regnb\u00e5gen bare v\u00e6re for v\u00e5r gruppe. Men p\u00e5 sikt m\u00e5 vi tenke hvilke steg vi skal ta. Jeg synes at m\u00e5let m\u00e5 v\u00e6re at alt arbeidet den homofile bevegelsen har gjort, m\u00e5 smelte inn i det \u00f8vrige samfunnet. Vi m\u00e5 rett og slett bli en del av normen, mener Christer F\u00e4llman.", "Men han tror vi vil leve lenge med fordommer.", "- Vi mennesker er s\u00e5 sm\u00e5. Ikke f\u00f8r vi forst\u00e5r hvor sm\u00e5 vi egentlig er, vil fordommene forsvinne."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "208f14707ecd4f5018f77e02b559bff991ac6e02b55143555b19e8bc382eef89"}, {"field": "createtime", "value": "2017-04-30T15:42:25.000Z"}, {"field": "description", "value": "Norske Roger Larsson (62) bor i Europas f\u00f8rste senior-blokk for homofile."}, {"field": "dominantimage", "value": "http://www.adressa.no/incoming/article9382983.ece/ALTERNATES/w980-default/riks000679393-K1pVODPf9Z.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f6277f2c7df5167009f2229cff97f39698f47e2b.jpg?597e45a2"}, {"field": "dominantthumbnaildimensions", "value": "300x169"}, {"field": "heading", "value": ["Eldre homofile st\u00e5r p\u00e5 venteliste for \u00e5 flytte inn -adressa.no", "55-\u00e5rsgrense", "Ikke inn i skapet igjen", "Helbredelse", "Ting betyr lite", "Skammen henger med"]}, {"field": "id", "value": "f6277f2c7df5167009f2229cff97f39698f47e2b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "society"}, {"field": "kw-concept", "value": ["eldre homofile", "homofil"]}, {"field": "kw-entity", "value": ["\u00f8stlandet", "chili", "europas", "sverge", "regnb\u00e5gen", "christer f\u00e4llman og roger larsson"]}, {"field": "kw-location", "value": ["stockholm", "london", "yorkshire", "\u00f6stermalm"]}, {"field": "kw-pageclass", "value": "article"}, {"field": "kw-person", "value": ["roger larsson", "lars mononen", "christer f\u00e4llman"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9382983.ece/ALTERNATES/w980-default/riks000679393-K1pVODPf9Z.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eldre homofile st\u00e5r p\u00e5 venteliste for \u00e5 flytte inn"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9383079.ece"}, {"field": "pageclass", "value": ["article"]}, {"field": "publishtime", "value": "2014-03-24T20:47:32.000Z"}, {"field": "recs-articleid", "value": "9383079"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-03-24T20:47:32.000Z"}, {"field": "recs-rawtitle", "value": "Eldre homofile st\u00e5r p\u00e5 venteliste for \u00e5 flytte inn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Norske Roger Larsson (62) bor i Europas f\u00f8rste senior-blokk for homofile."}, {"field": "thumbnail", "value": "http://content-thumbnail.cxpublic.com/content/thumbnail200x150/f6277f2c7df5167009f2229cff97f39698f47e2b.jpg?597e45a2"}, {"field": "thumbnailfullheightdimensions", "value": "200x2231"}, {"field": "timestamp", "value": "2017-07-30T20:46:26.000Z"}, {"field": "title", "value": "Eldre homofile st\u00e5r p\u00e5 venteliste for \u00e5 flytte inn"}, {"field": "url", "value": "http://www.adressa.no/forbruker/hjem/article9383079.ece"}, {"field": "urlhash", "value": "f6277f2c7df5167009f2229cff97f39698f47e2b"}], "score": 0.90759236, "siteId": "9222270286501375973", "id": "f6277f2c7df5167009f2229cff97f39698f47e2b"}

