{"fields": [{"field": "modifiedtime", "type": "time", "value": "2015-02-16T17:16:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "- Jeg tror Karoline var drittlei meg, den tre \u00e5r yngre s\u00f8steren som diltet etter henne hele dagen, ler Susanne Kaluza.", "Redakt\u00f8ren og forfatteren er opptatt av tema s\u00f8sken og s\u00f8skenkrangling, tidligere skrev hun et innlegg p\u00e5 bloggen sin med tittelen: Derfor er s\u00f8sken sunt.", "Kaluza har det ikke bare fra egen hukommelse, hun er ogs\u00e5 s\u00e5 heldig \u00e5 ha en rapport der det st\u00e5r svart p\u00e5 hvitt hvordan s\u00f8skenforholdet deres kunne fortone seg.", "- Det var en pedagogikkstudent som fulgte meg en periode i barnehagen. Jeg har lest notatene hennes, det st\u00e5r beskrevet slikt som: \u00abKaroline l\u00f8per fra Susanne som vil leke med henne. Men et annet barn tar Susannes sykkel, da snur Karoline, l\u00f8per og r\u00f8sker tilbake sykkelen. S\u00e5 setter de seg begge opp\u00e5 og sykler av g\u00e5rde mens de synger: Jeg har ei gammal tante som heter Monika.\u00bb Jeg tror dette var ganske illustrerende, sier hun.", "Hun forsikrer at de har et veldig godt forhold i dag. Det har v\u00e6rt mye god l\u00e6ring \u00e5 ha Karoline som s\u00f8ster, for med en sterk stores\u00f8ster blir man t\u00f8ff, lar seg ikke pille p\u00e5 nesen og l\u00e6rer \u00e5 st\u00e5 opp for egne meninger.", "\u00abLa dem bare holde p\u00e5! Det er da normalt at s\u00f8sken sl\u00e5ss?\u00bb", "Setningen er overskriften p\u00e5 et kapittel i barnepsykolog Elisabeth Gerhardsens nye bok: S\u00f8sken, konkurrent eller kompis? - Gode r\u00e5d om s\u00f8skenforhold.", "Men rett skal v\u00e6re rett, det er med vilje lagt inn et sp\u00f8rsm\u00e5lstegn bak p\u00e5standen.", "- Ja, det ment litt ironisk, for dette er jeg imot. Jeg syns ikke s\u00f8sken bare skal f\u00e5 holde p\u00e5, sier Gerhardsen.", "- Lar man barna gj\u00f8re det overlater man dem til jungelens lov. Barn g\u00e5r glipp av en god kilde til sosial l\u00e6ring hvis man ikke hjelper dem \u00e5 l\u00f8se konflikter. Man trenger ikke fotf\u00f8lge barna sine, men foreldre b\u00f8r stort sett gripe inn n\u00e5r det g\u00e5r en kule varmt, i ytterste konsekvens ogs\u00e5 v\u00e6re dem som griper inn n\u00e5r det er \u00abfred\u00bb og lager br\u00e5ket, legger hun til.", "- Foreldre som lager br\u00e5ket? Dette krever n\u00e6rmere forklaring.", "- Er det et m\u00f8nster at et av barna b\u00f8yer unna, gir etter og eller for eksempel ikke protesterer n\u00e5r lilles\u00f8ster r\u00f8sker fra det leker. Da er det p\u00e5 h\u00f8y tid \u00e5 gripe inn. Det er nemlig ikke bra for noen av barna, forklarer barnepsykologen.", "Har du tips til saker? Ta kontakt her.", "Derfor er det s\u00e5 viktig at foreldre holder et \u00f8ye og et \u00f8re med hvordan barna selv l\u00f8ser konfliktene for \u00e5 avdekke slike forhold.", "- Like viktig som \u00e5 skape fred blant s\u00f8sken er det, n\u00e5r det er n\u00f8dvendig, \u00e5 l\u00e6re et barn at det har rett til hevde seg. Si: \u00abJeg synes det er fint at du er grei med ham, men du skal ikke la han gj\u00f8re s\u00e5nt mot deg.\u00bb Forklar gjerne at det ogs\u00e5 er til lillebrors beste at han stoppes i den brutale m\u00e5ten \u00e5 hevde seg p\u00e5.", "For i bunnen ligger dette, Gerhardsen skriver i boken:", "\u00ab\u00c5 ha s\u00f8sken gir et vell av muligheter for \u00e5 utvikle empati og medf\u00f8lelse, forst\u00e5 seg p\u00e5 andre, l\u00e6re sosiale koder, t\u00e5le og takle uenighet, hevde sine meninger og argumentere for sin sak, st\u00e5 opp for sin rett, l\u00e6re \u00e5 tilpasse seg, bli fleksibel og godta annerledeshet. Selvsagt l\u00e6rer ogs\u00e5 enebarn dette, gjennom foreldre, slekt, venner, naboer, barnehage og skolegang, men barn med s\u00f8sken har en rik ekstrakilde til l\u00e6ring.\u00bb", "Og n\u00e5r dette fine ikke skjer, if\u00f8lge Gerhardsen kan et d\u00e5rlig s\u00f8skenforhold gi et barn f\u00f8lelse av \u00e5 bli overkj\u00f8rt, en opplevelse av stadig \u00e5 komme til kort, og i verste fall gi en varig f\u00f8lelse av avmakt og mindreverdighetsf\u00f8lelse. Dette fordi barns selvf\u00f8lelse formes i mye st\u00f8rre grad av hva de opplever hjemme enn ute.", "- En slik beskrivelse setter en st\u00f8kk i enhver foreldre. Hvordan skal man styre unna dette?", "- Jeg tror ikke foreldre i Norge i dag er unnfallende, eller at det er spesielt mye alvorlige s\u00f8skenkonflikter. Men det typiske for v\u00e5r tid er at familien stort sett er sammen kun p\u00e5 de verst tenkelige tidene av d\u00f8gnet, p\u00e5 morgenene og kveldene hvor b\u00e5de barn og voksne er p\u00e5 sitt mest slitne. Barna er minst samarbeidsvillige og konflikter kan lett oppst\u00e5, foreldrene p\u00e5 sin side kan ty til fristelsen om \u00e5 bare la de holde p\u00e5, sier Gerhardsen.", "Hun har tro p\u00e5 \u00e5 tenke langsiktig n\u00e5r man griper inn.", "- Det handler ikke bare om fred der og da, men fokuser p\u00e5 \u00e5 innarbeide gode metoder for konflikth\u00e5ndtering slik at s\u00f8sknene skal f\u00e5 et godt forhold p\u00e5 sikt. Det grunnlaget legges i barne\u00e5rene og der har foreldre veldig stor innflytelse p\u00e5 direkte og indirekte , sier Gerhardsen, sier hun.", "Susanne Kaluza mener s\u00f8sken er den st\u00f8rste gaven hun og mannen kunne gi barna.", "- Hvis naturen g\u00e5r sin gang, slik den burde, er det disse tre som skal v\u00e6re igjen n\u00e5r vi ikke lenger er her. Den viktigste jobben er \u00e5 skape en god relasjon dem imellom, den jobben begynner allerede n\u00e5r du finner ut at du er gravid igjen, sier Kaluza.", "Kaluzas eldste datter (n\u00e5 7) var oppslukt av lillebroren sin fra dagen han ble f\u00f8dt. Det er tre \u00e5r mellom de to f\u00f8rste, fire \u00e5r ned til minstejenta. Barna kan v\u00e6re sinte p\u00e5 foreldrene, men de er snille med hverandre.", "- Det betyr ikke at de ikke krangler. Vi fokuserer likevel mer p\u00e5 hvor mye de l\u00e6rer av hverandre.", "- N\u00e5r griper dere inn i s\u00f8skenkranglingen?", "- Vi har en h\u00f8y terskel for \u00e5 gripe inn. Det er jo noe av det fine med s\u00f8sken, \u00e5 l\u00e6re konfliktl\u00f8sning. Det viktigste er \u00e5 vite n\u00e5r man skal snu seg bort, overse. Som oftest l\u00f8ser de det da selv etterhvert, og gjerne p\u00e5 en annen m\u00e5te enn vi voksne hadde kommet p\u00e5, sier hun.", "Men n\u00e5r det er gjester p\u00e5 bes\u00f8k forvandler Kaluza seg til en streng, kjedelig 50-tallsmor, etter eget utsagn.", "- Da er det slutt p\u00e5 den h\u00f8ye terskelen for \u00e5 gripe inn. Det er ikke min jobb \u00e5 gi en 2-\u00e5ring som er gjest en leksjon i konflikth\u00e5ndtering, men det er min oppgave \u00e5 l\u00e6re egne barn gjestfrihet. Vi snakker mye om det p\u00e5 forh\u00e5nd med barna. Leker som de er redd for eller som de absolutt ikke vil andre skal leke med, f\u00e5r de heller legge bort. Ellers gjelder regelen om at alle leker skal deles, gjesten skal f\u00e5 mat f\u00f8rst og mine barn skal sitte ved bordet til gjesten er ferdig, forteller hun.", "- Hvorfor denne forskjellige tiln\u00e6rmingen?", "- Ungene mine skal leve sammen d\u00f8gnet rundt i 18 \u00e5r, der har man lenger perspektiv p\u00e5 \u00e5 skape god relasjon dem i mellom. Men det er litt trist hvis gjesten som kommer en gang i kvartalet eller halv\u00e5ret skal ha en d\u00e5rlig opplevelse, man f\u00e5r oppf\u00f8re seg litt ekstra n\u00e5r det er bes\u00f8k, rett og slett, sier hun.", "Les ogs\u00e5:", "Professor: Temperamentet bestemmer barneoppdragelsen", "S\u00f8sken har st\u00f8rre sannsynlighet for \u00e5 unng\u00e5 skilsmisse", "Derfor b\u00f8r du ikke f\u00e5 to tette", "Slik krangler du foran barna", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst ."]}, {"field": "category0", "value": "familieogoppvekst"}, {"field": "contenthash", "value": "f29bb922e6f28dceaea94134dbb2337d25564588b996ff4bfb35218b1a3b51ee"}, {"field": "createtime", "value": "2015-03-26T16:44:27.320Z"}, {"field": "description", "value": "I ytterste konsekvens b\u00f8r foreldre gripe inn n\u00e5r det er \u00abfred\u00bb og selv lage br\u00e5ket, mener barnepsykolog Elisabeth Gerhardsen."}, {"field": "dominantimage", "value": "http://www.adressa.no/incoming/article10642223.ece/vl2kng/ALTERNATES/w980-default/s%C3%B8sken.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1ab1a6fabdce6e864dd2f4e8403392f448e2440b.jpg?5990a11a"}, {"field": "dominantthumbnaildimensions", "value": "300x169"}, {"field": "heading", "value": ["V\u00e6r obs hvis det er for mye \u00abfred\u00bb blant s\u00f8sken -adressa.no", "- Foreldre, lag br\u00e5ket selv i verste fall", "Et barns rett til hevde seg", "Tenk langsiktig", "Den st\u00f8rste gaven", "Forvandles til 50-tallsmor"]}, {"field": "id", "value": "1ab1a6fabdce6e864dd2f4e8403392f448e2440b"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["foreldre", "l\u00f8se konflikter", "barn", "lager br\u00e5ket", "l\u00e6re", "tenk langsiktig", "verste fall", "h\u00f8y terskel", "ytterste konsekvens", "s\u00f8sken"]}, {"field": "kw-entity", "value": ["familie", "monika", "facebookgruppe og twitterprofil", "karoline"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["elisabeth gerhardsen", "susanne kaluza"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10642223.ece/vl2kng/ALTERNATES/w980-default/s%C3%B8sken.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "V\u00e6r obs hvis det er for mye \u00abfred\u00bb blant s\u00f8sken"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10642243.ece"}, {"field": "pageclass", "value": ["article"]}, {"field": "publishtime", "value": "2015-02-16T16:29:24.000Z"}, {"field": "recs-articleid", "value": "10642243"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-16T16:29:24.000Z"}, {"field": "recs-rawtitle", "value": "V\u00e6r obs hvis det er for mye \u00abfred\u00bb blant s\u00f8sken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "I ytterste konsekvens b\u00f8r foreldre gripe inn n\u00e5r det er \u00abfred\u00bb og selv lage br\u00e5ket, mener barnepsykolog Elisabeth Gerhardsen."}, {"field": "thumbnail", "value": "http://content-thumbnail.cxpublic.com/content/thumbnail200x150/1ab1a6fabdce6e864dd2f4e8403392f448e2440b.jpg?5990a11a"}, {"field": "thumbnailfullheightdimensions", "value": "200x1923"}, {"field": "timestamp", "value": "2017-08-13T18:57:30.000Z"}, {"field": "title", "value": "V\u00e6r obs hvis det er for mye \u00abfred\u00bb blant s\u00f8sken"}, {"field": "url", "value": "http://www.adressa.no/familieogoppvekst/article10642243.ece"}, {"field": "urlhash", "value": "1ab1a6fabdce6e864dd2f4e8403392f448e2440b"}], "score": 0.7931772, "siteId": "9222270286501375973", "id": "1ab1a6fabdce6e864dd2f4e8403392f448e2440b"}

