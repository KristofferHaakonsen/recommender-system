{"fields": [{"field": "modifiedtime", "type": "time", "value": "2012-04-23T11:49:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sju personer st\u00e5r rundt operasjonsbordet ved avdeling for hjerte-og lungekirurgi ved St. Elisabeth hospital. Operasjonssalen er steril og klargjort til dagens f\u00f8rste by-passoperasjon. P\u00e5 bordet ligger en eldre mann med et hjerte som snart vil sl\u00e5 ubesv\u00e6ret igjen. I sentrum og i full gang med \u00e5 operere ut en vene fra en \u00e5pen legg: Maryann Nesset Stenvik - landets f\u00f8rste og eneste kirurgiske assistent i sitt slag.", "- Dette er n\u00f8yaktighetsarbeid, sier Stenvik konsentrert mens hun forsiktig tar ut blod\u00e5ren som om et par timer sitter velplassert under brystbeinet klar for nye oppgaver i hjertemaskineriet.", "Litt etter st\u00e5r hun b\u00f8yd over det pulserende hjertet p\u00e5 operasjonssbordet sammen med hjertekirurg og avdelingssjef Asbj\u00f8rn Karevold. Den kirurgiske assistenten legger alt til rette for at kirurgen skal kunne gjennomf\u00f8re inngrepet perfekt.", "To timer senere lukkes pasientens brystbein ved hjelp av st\u00e5ltr\u00e5d etter en vellykket operasjon.", "- Dette ble fint, str\u00e5lende assistanse! Men Maryann m\u00e5 sy igjen, jeg syr for stygt, humrer kirurgen.", "Siden januar har Maryann Nesset Stenvik v\u00e6rt ansatt som kirurgisk assistent ved St. Elisabeths hospital. I 1999 avsluttet den tidligere operasjonssykepleieren en videreutdanning som gj\u00f8r henne unik i norske operasjonssalerm, melder \u00abPulsen\u00bb, St. Olavs hospitals internavis. N\u00e5 kan hun utf\u00f8re operative inngrep, og fungere p\u00e5 lik linje med en assistentlege i operasjonssituasjonen.", "Etter \u00e5 ha jobbet som operasjonssykepleier ved St. Elisabeth siden 1989, var Stenvik sulten p\u00e5 nye utfordringer.", "- Jeg visste at det fantes en slik videreutdanning, og fikk positiv st\u00f8tte her ved sykehuset til \u00e5 satse p\u00e5 dette, forteller hun. Den praktiske delen av utdanningen ble gjennomf\u00f8rt ved St. Elisabeth, mens teoridelen ble fullf\u00f8rt ved Cambridge i England.", "Tradisjonelt skille", "I USA, Storbritannia og sentral-Europa har kirurgiske assistenter v\u00e6rt vanlig i \u00e5revis, men her p\u00e5 berget har skillet mellom lege og sykepleier st\u00e5tt fjellst\u00f8tt. Maryann Nesset Stenvik fikk erfare at det ikke er gjort i en h\u00e5ndvending \u00e5 revolusjonere \u00e5rhundrelange sykehustradisjoner. Det er underskudd p\u00e5 operasjonssykepleiere, og \u00e5 opprette en ny stilling for den nyutdannede assistenten var vanskelig for St. Elisabeth. Dermed tok Stenvik permisjon for \u00e5 jobbe i Lund og \u00d8rebro i Sverige, f\u00f8r hun kom til Feiring-klinikken p\u00e5 \u00d8stlandet i fjor h\u00f8st.", "N\u00e5 er imidlertid Maryann Nesset Stenvik daglig \u00e5 finne med saks og skalpell i operasjonssalene i Ila. Avdelingssjef Asbj\u00f8rn Karevold er sv\u00e6rt glad for at St. Elisabeth til slutt fikk ryddet plass til en stilling for den kirurgiske assistenten.", "- Maryann er gull verdt for oss. Hun er fryktelig dyktig, og ikke minst sv\u00e6rt fleksibel. Hennes kompetanse gj\u00f8r at vi f\u00e5r frigjort leger til andre oppgaver, noe som ogs\u00e5 \u00f8ker effektiviteten, sier Karevold forn\u00f8yd.", "N\u00e5 h\u00e5per Karevold at St. Elisabeth kan inspirere norsk hjertekirurgi til \u00e5 tenke nytt.", "- Norsk hjertekirurgi trenger slike assistenter. God spesialkompetanse er mangelvare, og det er stort behov for nytenkning, sier avdelingssjefen ved St. Elisabeth.", "Nytt i Norge"]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "2b6a46b3714eaaa4c3c2732ce6d7a40c332edbfb7d422fb94c0763769bcf9e33"}, {"field": "createtime", "value": "2015-05-24T17:00:21.000Z"}, {"field": "description", "value": "Hun er landets f\u00f8rste og eneste sykepleier med rett til \u00e5 operere. Maryann Nesset Stenvik h\u00e5ndterer saks og skalpell med st\u00f8dig h\u00e5nd p\u00e5 St. Elisabeth hospital i Trondheim."}, {"field": "dominantimage", "value": "http://www.adressa.no/incoming/article1107108.ece5/ALTERNATES/w980-default/ver2%20sykepleier3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e344885ba8a6f671542589660200ba9861aaf63.jpg?59998b6d"}, {"field": "dominantthumbnaildimensions", "value": "300x169"}, {"field": "heading", "value": "Sykepleieren som bruker kirurgkniv -adressa.no"}, {"field": "id", "value": "0e344885ba8a6f671542589660200ba9861aaf63"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-classification", "value": "health-and-fitness"}, {"field": "kw-concept", "value": ["kirurgisk", "assistent", "kirurgisk assistent", "sykepleier"]}, {"field": "kw-entity", "value": ["st. olavs", "feiring", "\u00f8stlandet", "lund og \u00f8rebro", "st. elisabeth", "pulsen"]}, {"field": "kw-location", "value": ["england", "storbritannia", "cambridge", "sverige", "trondheim", "norge", "ila"]}, {"field": "kw-pageclass", "value": "article"}, {"field": "kw-person", "value": ["maryann nesset stenvik", "asbj\u00f8rn karevold"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/incoming/article1107108.ece5/ALTERNATES/w980-default/ver2%20sykepleier3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sykepleieren som bruker kirurgkniv"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article61985.ece"}, {"field": "pageclass", "value": ["article"]}, {"field": "publishtime", "value": "2003-05-15T19:45:43.000Z"}, {"field": "recs-articleid", "value": "2568478"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2003-05-15T19:45:43.000Z"}, {"field": "recs-rawtitle", "value": "Sykepleieren som bruker kirurgkniv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Hun er landets f\u00f8rste og eneste sykepleier med rett til \u00e5 operere. Maryann Nesset Stenvik h\u00e5ndterer saks og skalpell med st\u00f8dig h\u00e5nd p\u00e5 St. Elisabeth hospital i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/0e344885ba8a6f671542589660200ba9861aaf63.jpg?59998b6d"}, {"field": "thumbnailfullheightdimensions", "value": "200x1036"}, {"field": "timestamp", "value": "2017-08-20T13:15:25.000Z"}, {"field": "title", "value": "Sykepleieren som bruker kirurgkniv"}, {"field": "url", "value": "http://www.adressa.no/nyheter/helse/article61985.ece"}, {"field": "urlhash", "value": "0e344885ba8a6f671542589660200ba9861aaf63"}], "score": 0.89709854, "siteId": "9222270286501375973", "id": "0e344885ba8a6f671542589660200ba9861aaf63"}

