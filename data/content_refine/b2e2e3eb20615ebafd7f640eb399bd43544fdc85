{"fields": [{"field": "modifiedtime", "type": "time", "value": "2015-07-13T10:06:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oppussing", "Design", "Interi\u00f8r", "Bolig"]}, {"field": "author", "value": "kine haukali"}, {"field": "body", "value": ["Saken oppdateres.", "Huset som Bj\u00f8rn Are Watland og Monica G\u00e5rseth kj\u00f8pte i Elgveien i Sandnes var fra 50-tallet.", "Boligen hadde v\u00e6rt gjenstand for oppussing og utbygging p\u00e5 80-tallet, og de planla \u00e5 renovere bad og kj\u00f8kken.Veggene var stort sett kledd i furupanel fra gulv til tak. Det skulle etter hvert males, men utover det hadde de ikke store oppussingsplaner.", "\u2014 F\u00f8r vi kom s\u00e5 langt, oppdaget vi en del skader og ting som m\u00e5tte utbedres. Til slutt kom vi til et punkt hvor vi inns\u00e5 at vi sannsynligvis m\u00e5tte ta alt f\u00f8r eller senere, og da valgte vi det f\u00f8rste, forteller Bj\u00f8rn Are til Aftenbladet.no .", "De startet med \u00e5 kontakte flere byggmestre og arkitekter i regionen, men ble ikke overbevist.", "F\u00f8rst da de kom i kontakt med byggmester Jan Erik Hafnor i Tveit og Hafnor, ble det full klaff.\u2014 Han klarte \u00e5 komme med gode ideer og \u00e5 sette ord og planer p\u00e5 flere av de langsiktige tankene v\u00e5re. Det gjaldt b\u00e5de detaljer, det tekniske og p\u00e5 det overordnende. Han foreslo arkitekt Dag Fasting i Sjo Fasting arkitekter, som im\u00f8tekom oss med spennende skisser og tanker, oppsummerer Bj\u00f8rn Are.", "Sammen la de en ombyggingsplan. Familien p\u00e5 fire ble boende i huset mens prosessen p\u00e5gikk. Etter tre \u00e5r stod det nye huset endelig klart, helkledd i sedertre.", "\u2014 Vi \u00f8nsket oss en vedlikeholdsfri kledning og kom fort frem til at sedertre skilte seg ut. Det er et 100 prosent naturlig produkt med lang levetid, god lukt og flott farge, b\u00e5de umiddelbart og p\u00e5 sikt. N\u00e5r det gjelder taket, vurderte vi b\u00e5de sink og skifer. Men vi var inspirert av et hus med tretak som vi hadde sett bilde av og sjekket derfor med Jan Erik om dette kunne fungere hos oss. Tveit og Hafnor ga oss gode tekniske l\u00f8sninger p\u00e5 taket, samt innebygde takrenner som gav oss en sluttet form i tr\u00e5d med Dags tegninger.", "\u2014 Kledningen gj\u00f8r at huset endrer seg med v\u00e6r og vind. Det blir m\u00f8rkebrunt n\u00e5r det regner og n\u00e6rmest skinner n\u00e5r det er sol. Det f\u00f8les levende, og vi er veldig forn\u00f8yde med fasaden, forklarer Bj\u00f8rn Are.", "Byggmester Jan Erik Hafnor forteller at huset n\u00e5 er godt som nytt.\u2014 Vi startet ytterst og jobbet oss innover. Dette ombyggingsprosjektet var omtrent s\u00e5 omfattende som det kan bli. Husets ramme ble beholdt, men huset har ny kledning, samt ny isolasjon og ventilasjon. All elektronikk ble byttet ut, og jeg tror vi har v\u00e6rt inne i s\u00e5 \u00e5 si alle veggene. N\u00e5 holder huset samme standard som et nybygg, sier han.", "For Bj\u00f8rn Are og Monica var det ikke aktuelt \u00e5 rive huset.\u2014 \u00d8konomisk sett kan det godt hende vi ville kommet billigere ut av det hvis vi rev, og vi var litt fristet til \u00e5 starte fra bunnen av. Men samtidig hadde vi jo kj\u00f8pt huset fordi vi likte det. Vi \u00f8nsket i stor grad \u00e5 beholde husets ramme og planl\u00f8sningen. Skulle vi ha revet, hadde vi v\u00e6rt n\u00f8dt til \u00e5 flytte igjen og leie noe i byggeprosessen, forklarer Bj\u00f8rn Are.", "Bli med inn:", "Selv om paret i utgangspunktet ville beholde l\u00f8sningene i huset, \u00f8nsket de \u00e5 slippe inn mer lys.", "\u2014 Over stuen var det flatt tak. Selv om det var delvis \u00e5pen l\u00f8sning mellom kj\u00f8kken, stue og spisestue da vi overtok, f\u00f8ltes det litt m\u00f8rkt. Vi \u00f8nsket at huset skulle bli lysere og mer moderne. Vi \u00e5pnet opp helt til taket og fikk satt inn takvinduer, og det ble satt inn d\u00f8rer ut mot hagen fra alle sider av huset.Terrassed\u00f8ren i spisestuen er fem meter bred og kan foldes sammen og \u00e5pnes helt opp, ut mot hagen og Stokkelandsvatnet.", "Peisen i spisestuen er sentrert i den \u00e5pne l\u00f8sningen, med skyved\u00f8rer p\u00e5 hver side mot kj\u00f8kken og gang.I andre etasje ble den innebygde balkongen fra 80-tallet ofret, til fordel for st\u00f8rre soverom og et romslig trim\u2014 og aktivitetsrom med hems.", "Det gamle badet, som tidligere hadde smale vinduer mot nabohuset, ble utvidet og totalrenovert. Vinduene langs veggen ble erstattet med et stort takvindu. N\u00e5 kan familien bade i dagslys, helt skjermet for innsyn.", "\u2014 Fordelen med \u00e5 bo i huset gjennom prosessen er at veien blir til mens du g\u00e5r. Vi fikk tid til \u00e5 kjenne p\u00e5 hva som fungerte og ikke fungerte. Vi er en aktiv familie, og vi har en 18-\u00e5ring og en fem\u00e5ring. M\u00e5let var \u00e5 tilpasse huset til v\u00e5r livsstil, og det f\u00f8ler vi at vi har klart. Huset er blitt mer anvendelig og funksjonelt, sier Bj\u00f8rn Are.", "Boligen har rene linjer, og han beskriver interi\u00f8ret som enkelt og litt stramt.", "\u2014 Derfor har vi ogs\u00e5 valgt noen m\u00f8bler og gulv med litt mer struktur. Vi synes innredning og design er fryktelig g\u00f8y, og interessen har nok vokst litt med denne prosessen.B\u00e5de spisebordet og parketten bidrar til at huset f\u00f8les lunt. I kjelleretasjen skaper veggen i r\u00e5 betong kontraster.", "Creolight lagde en belysningsplan for boligen.", "\u2014 Vi er veldig forn\u00f8yde med den kombinasjonen av direkte og indirekte lys som de foreslo. Vi oppdaget fort hvor mye det betyr \u00e5 kunne dimme belysningen, og n\u00e5 er det s\u00e5nn at vi nesten angrer litt p\u00e5 at vi ikke valgte dimmer p\u00e5 alt.Hytten som paret solgte for \u00e5 f\u00e5 r\u00e5d til ombyggingen, har forel\u00f8pig ikke v\u00e6rt savnet. N\u00e5r de f\u00f8rst bestemte seg for \u00e5 bygge om, ville de gj\u00f8re det helhjertet.", "Den innstillingen er viktig, mener arkitekt Dag Fasting .", "\u2014 Dette huset b\u00e6rer ikke preg av kompromisser, og det oppleves nesten som nytt, samtidig som de gamle l\u00f8sningene ble beholdt. Hvis man f\u00f8rst bestemmer seg for \u00e5 bygge om fremfor \u00e5 rive, tror jeg det er viktig at det ikke blir gjort halvveis, sier han.", "Les ogs\u00e5:"]}, {"field": "category0", "value": "bolig"}, {"field": "contenthash", "value": "277879fdcbcdb1a17cb16fe503e9191a3bf32dc6c0071f33d69e6e31b3dc4f53"}, {"field": "createtime", "value": "2017-01-01T09:38:24.000Z"}, {"field": "description", "value": "Det endte med en moderne oppdatering av hele boligen."}, {"field": "heading", "value": ["De skulle bare pusse opp et bad og et kj\u00f8kken... -adressa.no", "Kledning av seder", "Godt som nytt", "Funksjonelt", "Kompromissl\u00f8st"]}, {"field": "id", "value": "b2e2e3eb20615ebafd7f640eb399bd43544fdc85"}, {"field": "keyword", "value": ["Oppussing", "Design", "Interi\u00f8r", "Bolig"]}, {"field": "keywords", "value": "Oppussing,Design,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["husets ramme", "hus"]}, {"field": "kw-entity", "value": ["tveit og hafnor", "stokkelandsvatnet", "sjo fasting", "dags", "bj\u00f8rn are og monica", "aftenbladet"]}, {"field": "kw-pageclass", "value": "article"}, {"field": "kw-person", "value": ["jan erik", "dag fasting", "jan erik hafnor", "bj\u00f8rn are"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/460d7477-94a6-4674-88ee-42cb4044c967?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De skulle bare pusse opp et bad og et kj\u00f8kken..."}, {"field": "og-type", "value": "article"}, {"field": "og-url", "value": "http://www.adressa.no/bolig/De-skulle-bare-pusse-opp-et-bad-og-et-kjokken-7525b.html"}, {"field": "pageclass", "value": ["article"]}, {"field": "publishtime", "value": "2015-07-13T10:06:03.000Z"}, {"field": "recs-articleid", "value": "7525"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-07-13T10:06:03.000Z"}, {"field": "recs-rawtitle", "value": "De skulle bare pusse opp et bad og et kj\u00f8kken... -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Det endte med en moderne oppdatering av hele boligen."}, {"field": "thumbnail", "value": "http://content-thumbnail.cxpublic.com/content/thumbnail200x150/b2e2e3eb20615ebafd7f640eb399bd43544fdc85.jpg?5971afaa"}, {"field": "thumbnailfullheightdimensions", "value": "200x2425"}, {"field": "timestamp", "value": "2017-07-21T07:39:22.000Z"}, {"field": "title", "value": "De skulle bare pusse opp et bad og et kj\u00f8kken..."}, {"field": "url", "value": "http://www.adressa.no/bolig/De-skulle-bare-pusse-opp-et-bad-og-et-kjokken-7525b.html"}, {"field": "urlhash", "value": "b2e2e3eb20615ebafd7f640eb399bd43544fdc85"}], "score": 0.630772, "siteId": "9222270286501375973", "id": "b2e2e3eb20615ebafd7f640eb399bd43544fdc85"}

