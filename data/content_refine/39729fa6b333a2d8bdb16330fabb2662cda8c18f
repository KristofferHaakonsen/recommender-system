{"fields": [{"field": "modifiedtime", "type": "time", "value": "2013-09-22T13:09:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "edel bakkemoen"}, {"field": "body", "value": ["Saken oppdateres.", "- Det er som \u00e5 f\u00e5 lov \u00e5 bo i et renessansemaleri, midt i et storlinjet kulturlandskap med det urbane som en del av totalopplevelsen, sier arkitekturprofessor Thomas Thiis-Evensen.", "I et fredet omr\u00e5de syd i Toscana, hvor sm\u00e5byene ligger p\u00e5 topper rundt i det b\u00f8lgende terrenget, har han tegnet og bygget et moderne hus etter lokale tradisjoner. For samme sum som han fikk for en leilighet p\u00e5 96 kvm p\u00e5 Frogner i Oslo.", "Der skal han og hans kone bo og arbeide n\u00e5r de ikke er i Norge.", "- Det skulle se ut som om bygningen kunne ha ligget her i 200 \u00e5r, og den holder nok ut i like lang tid. Minst, sier arkitekten og gir ros til sine h\u00e5ndverkere Related content .", "- \u00c5 f\u00e5 bygge det man selv har tegnet er den st\u00f8rste gleden, sier han, som vesentlig har virket som l\u00e6rer, forsker, forfatter og skribent med arkitekturhistorie og -teori som spesialfelt.", "Og med prosjekter som Hovedstadsaksjonen, oppussing av Slottet og renovering av katolske kirker. Han tegnet St. Svithun, kirken som sto ferdig i Stavanger i 1983.", "- Hvordan fikk du tak i en stor, flott tomt i et fredet landbruksomr\u00e5de?", "- En fastboende, norsk venn fortalte at det var en tomt \u00e5 f\u00e5 kj\u00f8pt her. Siden jeg slo til og inntil huset sto ferdig i sommer, har det kun g\u00e5tt to og et halvt \u00e5r, sier Thomas Thiis-Evensen.", "Kanskje overraskende for mange som tror det er risikosport \u00e5 bygge i Italia.", "- Det er godt \u00e5 leve p\u00e5 landet, s\u00e5 n\u00e6r naturen og dyrelivet, bymilj\u00f8er og den italienske kulturen. \u00c5 v\u00e5kne og se ut p\u00e5 dette landskapet hver morgen er en stor opplevelse. Alt er vakkert. Avstemt. Jeg har bare lyst til \u00e5 v\u00e6re hjemme n\u00e5r jeg er her, og er glad alt var s\u00e5 n\u00f8ye gjennomtenkt f\u00f8r huset sto ferdig, sier Christine Michelet.", "Hun har permisjon fra sin l\u00e6rerstilling ved Oslo Montessoriskole for \u00e5 finne ut hvordan tilv\u00e6relsen skal bli.", "- Hvordan tenkte s\u00e5 arkitekturprofessoren da han skulle bygge boligen?", "- Det er s\u00e6rlig tre punkter som er viktige n\u00e5r man skal formgi og bygge et hus: Stedsn\u00e6rhet, avveide proporsjoner og presis detaljering. Dette gjelder for ethvert arkitekturverk. I Toscana er det p\u00e5lagt \u00e5 f\u00f8lge den lokale byggetradisjonen; nye hus skal v\u00e6re i slekt med sine naboer og venner. Jeg f\u00f3r som en sporhund og snuste opp detaljer i nabolaget. Fotograferte takvinkler, proporsjoner og lokale s\u00e6rtrekk som jeg kunne omtolke til mitt hus, som skulle ligge p\u00e5 \u00f8verste terrasse i en skr\u00e5nende olivenlund, sier Thiis-Evensen.", "Derfor ga seg at huset m\u00e5tte best\u00e5 av to volumer som formet en vinkel; et langhus langs terrassen og et mindre hus p\u00e5 tvers av terrassen.", "- Med det skulle bygningen v\u00e6re et svar p\u00e5 tomtens karakter, og vise at en terrasse g\u00e5r b\u00e5de i bredden og dybden. Da fulgte ogs\u00e5 valg av proporsjoner: Volumet p\u00e5 tvers, som var minst, m\u00e5tte bli h\u00f8yere og litt stoltere, volumet p\u00e5 langs m\u00e5tte strekke seg ut og legge seg ned. Da snakker de sammen, men med forskjellig tonefall, sier arkitekten.", "Detaljeringen skulle f\u00f8lge opp: Det h\u00f8yeste huset, med to separate etasjer, er tett som et lite t\u00e5rn, med sm\u00e5 vinduer bekronet av tunge overliggere i stein. Dette er \u00absovehuset\u00bb, med ett soverom med skrivebord oppe og ett soverom med bad nede. Langhuset rommer et \u00e5pent allrom med kj\u00f8kken og stue, og har brede glassd\u00f8rer bekronet av trebjelker.", "- Slik skal man ogs\u00e5 kunne lese at de to husene har forskjellige funksjoner. En liten inngangsbaldakin binder husene sammen, sier Thiis-Evensen.", "Langhuset, eller pennalhuset, som l\u00e6reren Christine Michelet gjerne kaller det, har kun dype, fotside d\u00f8rer mot den steinlagte terrassen som fyller vinkelen mellom de to volumene. Det skal v\u00e6re minst mulig skille mellom inne- og utemilj\u00f8et. I hj\u00f8rnet st\u00e5r baldakinen med inngangspartiet som en liten \u00abmegler\u00bb mellom sovedelen, allrommet og uteplassen.", "- N\u00e5r hovedformene er modellert, begynner detaljeringen av hver minste stein og plasseringen av hvert minste m\u00f8bel. Det er nuperellene i ethvert prosjekt. N\u00e5r dette presisjonsarbeidet er ferdig, er huset ferdig. F\u00f8rst da kan man h\u00e5pe p\u00e5 at sted, proporsjon og detaljering henger i hop, alt sett i forhold til de bruksbehovene man har. \u00c5 oppn\u00e5 en balanse mellom disse hensynene har alltid v\u00e6rt m\u00e5let for arkitekter, og er selve lakmustesten p\u00e5 om en bygning har \u00absatt seg\u00bb, sier professoren.", "- Flere eksempler p\u00e5 lokale tradisjoner som g\u00e5r igjen i ditt moderne hus?", "- M\u00e5ten steinene er hugget p\u00e5. Og de skr\u00e5nende veggene ut fra pipene i hj\u00f8rnene. Sv\u00e6re kampesteiner ble hentet inn fra jordene i Val d'Orcia. Den italienske byggmesteren hadde en fantastisk stab med rumenske h\u00e5ndverkere som var ekstremt profesjonelle. De satt med bena i kryss med hammer, meisel og sag og formet til hver eneste steinbit til oppbyggingen av fasadene. Fire unge menn, som lo og sang mens de arbeidet, anf\u00f8rt av en som var kirkesanger. Det skulle v\u00e6re store og ujevne steinblokker i alle hj\u00f8rnene \u2013 og ellers ingen symmetri mellom steinene i veggflatene. Og nesten ikke sement mellom steinene, forteller arkitekten.", "Bak steinveggene ligger all teknologien skjult i veggene mellom et reisverk av betong. Og i gulvene l\u00f8per oppvarmet vann i plastr\u00f8r fra solpaneler.", "Det er et moderne hus med et gammelt ansikt.", "Sted: Ligger i n\u00e6rheten av Val d\u2019Orcia s\u00f8r i Toscana, et jordbruksomr\u00e5de fredet av UNESCO i 2004.", "Utsiktspunkter: Pienza, renessansens idealby; Monte Ameata, etruskernes hellige fjell og Castelmuzio, den lokale landsby, samt klosteret S. Anna in Caprena, hvor filmen Den engelske pasienten ble spilt inn.", "St\u00f8rrelse: Fem m\u00e5l med 80 oliventr\u00e6r.", "Total byggetid: To og et halvt \u00e5r.", "Pris: Tomt med innredet hus ble lik salgssummen byggherren fikk for en leilighet p\u00e5 96 kvm p\u00e5 Frogner i Oslo.", "Utnevnt til ridder av Republikken Italias fortjenstorden i 2006. I fremtiden vil han satse for fullt p\u00e5 sitt forelesningsprosjekt \"Veiene fra Roma\" \u2013 som n\u00e5 ogs\u00e5 skal omfatte guiding av grupper med interesserte nordmenn i Toscana. Her har han bygget en privat bolig i pakt med lokal byggeskikk for \u00e5 kunne fortsette sitt virke i opplysningens \u00e5nd i Italia. Mer om prosjektet p\u00e5 veienefraroma.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "9bac0efe2f1a4bc752e7aa9ee1d1f9aec72b0fcdce805645d4243f7515d2f1f2"}, {"field": "createtime", "value": "2015-09-23T13:54:11.000Z"}, {"field": "description", "value": "Moderne hus med gammelt ansikt."}, {"field": "dominantimage", "value": "http://www.adressa.no/incoming/article8313967.ece/ALTERNATES/w980-default/afp000576015-0jajSfMTw9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/39729fa6b333a2d8bdb16330fabb2662cda8c18f.jpg?5988b425"}, {"field": "dominantthumbnaildimensions", "value": "300x169"}, {"field": "heading", "value": ["- Det er som \u00e5 bo i et renessansemaleri -adressa.no", "Skaperverk", "Velproporsjonert", "Sm\u00e5 detaljer", "Eiendommen", "Sivilarkitekt, professor dr. philos. Thomas Thiis-Evensen"]}, {"field": "id", "value": "39729fa6b333a2d8bdb16330fabb2662cda8c18f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": ["home-and-garden", "real-estate"]}, {"field": "kw-company", "value": "toscana"}, {"field": "kw-concept", "value": ["moderne hus", "huset sto ferdig", "sto ferdig", "hus"]}, {"field": "kw-entity", "value": ["val", "castelmuzio", "s. anna in caprena", "related", "hovedstadsaksjonen", "oslo montessoriskole", "orcia", "republikken italias", "st. svithun", "slottet"]}, {"field": "kw-location", "value": ["stavanger", "roma", "norge", "frogner"]}, {"field": "kw-pageclass", "value": "article"}, {"field": "kw-person", "value": ["christine michelet", "monte ameata", "thomas thiis-evensen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8313967.ece/ALTERNATES/w980-default/afp000576015-0jajSfMTw9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er som \u00e5 bo i et renessansemaleri"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8313977.ece"}, {"field": "pageclass", "value": ["article"]}, {"field": "publishtime", "value": "2013-09-22T13:09:46.000Z"}, {"field": "recs-articleid", "value": "8313977"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-09-22T13:09:46.000Z"}, {"field": "recs-rawtitle", "value": "- Det er som \u00e5 bo i et renessansemaleri -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Moderne hus med gammelt ansikt."}, {"field": "thumbnail", "value": "http://content-thumbnail.cxpublic.com/content/thumbnail200x150/39729fa6b333a2d8bdb16330fabb2662cda8c18f.jpg?5988b425"}, {"field": "thumbnailfullheightdimensions", "value": "200x1958"}, {"field": "timestamp", "value": "2017-08-07T18:40:37.000Z"}, {"field": "title", "value": "- Det er som \u00e5 bo i et renessansemaleri"}, {"field": "url", "value": "http://www.adressa.no/forbruker/hjem/article8313977.ece"}, {"field": "urlhash", "value": "39729fa6b333a2d8bdb16330fabb2662cda8c18f"}], "score": 0.71095365, "siteId": "9222270286501375973", "id": "39729fa6b333a2d8bdb16330fabb2662cda8c18f"}

