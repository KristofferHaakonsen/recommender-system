{"fields": [{"field": "modifiedtime", "type": "time", "value": "2012-06-19T10:18:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jente (17): L\u00e6reren fortviler. Eleven har gode forutsetninger for \u00e5 gjennomf\u00f8re skolegangen, men blir borte fra skolen. Etter fire ukers frav\u00e6r mister eleven plassen sin p\u00e5 videreg\u00e5ende skole. L\u00e6reren har tatt kontakt med foreldre og oppf\u00f8lgingstjeneste. Gjort det hun kan, men likevel har ikke dette f\u00f8rt til endring i positiv retning.", "Gutt (16): Moren er fortvilet. S\u00f8nnen er utvist fra skolen og f\u00e5r ikke komme tilbake. Skolen anser eleven som farlig - han utgj\u00f8r en sikkerhetsrisiko. Han har begynt \u00e5 trekke p\u00e5 byen sammen med andre ungdommer som har falt ut av skolen. Moren er fortvilt over tiltakende festing og rus. I begge disse tilfellene finnes det gode tiltak som kan settes inn, men det krever kompetanse ut over det som man kan forvente av et ordin\u00e6rt skoletilbud.", "Kompetansen finnes. Barne- og ungdomspsykiatrien, i samarbeid med l\u00e6rerne, kan l\u00f8se begge disse sakene. Dette er tiltak en l\u00e6rer verken har tid, eller kompetanse, til \u00e5 utf\u00f8re. L\u00e6rere trenger veiledning p\u00e5 hvordan man kan oppdage disse problemene p\u00e5 et tidlig tidspunkt og hjelp til \u00e5 iverksette behandling. I disse konkrete sakene fikk skolen og barna hjelp av spesialisthelsetjenesten, St. Olavs hospital, Barne- og ungdomspsykiatrisk avdeling. Det var spesialister i klinisk pedagogikk som utf\u00f8rte terapien og var bindeleddet mellom ungdommen, skolen og fagmilj\u00f8et i BUP.", "Jente (17) ble utredet for sin skolevegring og sine oppmerksomhetsproblemer i BUP, og fikk diagnosen \u00absosial fobi\u00bb. I samarbeid med skolen m\u00f8tte terapeuten etter hvert jenta og fikk satt i gang kognitiv atferdsterapi. Et slikt tiltak har vist seg \u00e5 v\u00e6re en virksom terapiform for ulike angstlidelser. De ulike angstlidelsene kan gi seg forskjellige uttrykk. Angst for \u00e5 v\u00e6re et sted der det er mange andre mennesker, angst for \u00e5 jobbe i prosjekt sammen med andre elever, angst for \u00e5 g\u00e5 inn i en kantine med h\u00f8yt st\u00f8yniv\u00e5, eller for fellesomr\u00e5der der det myldrer av ungdommer. Terapiformen g\u00e5r ut p\u00e5 \u00e5 gi ungdommene en forst\u00e5else av hva angst inneb\u00e6rer, de ulike kroppslige reaksjonene dette kan gi og s\u00e5 gradvis trene seg p\u00e5 \u00e5 oppholde seg i de situasjonene som gir ubehag \u2013 til ubehaget g\u00e5r over. Dette h\u00f8res enkelt ut, men m\u00e5 iverksettes systematisk, faglig gjennomtenkt og i samarbeid med den det gjelder.", "Gutt (16) fikk diagnosen ADHD, Attention Deficit Hyperactivity Disorder. En slik tilstand kan arte seg p\u00e5 ulikt vis, men er preget av forskjellige grader og kombinasjoner av oppmerksomhetssvikt, impulsivitet og hyperaktivitet. L\u00e6rere og foreldre, i samarbeid med BUP, analyserte risikoen for utageringer, og spesialtilpasset behandlinga p\u00e5 en slik m\u00e5te at tilrettelegginga p\u00e5 skolen kompenserte for hans vansker. De som hjalp disse ungdommene kalles spesialister i klinisk pedagogikk. De er f\u00f8rst utdannet som l\u00e6rere, deretter spesialpedagog, og s\u00e5 m\u00e5 de ha en mastergrad for \u00e5 komme inn p\u00e5 en tre\u00e5rig klinisk (sykdoms- og behandlingsrettet) utdanning i barne- og ungdomspsykiatri. I tillegg til utdanningskravene m\u00e5 man ha relevant yrkeserfaring i bunn. Uttellinga for denne utdanningen er en sv\u00e6rt meningsfull og spennende jobb, men de f\u00e5r betydelig d\u00e5rligere l\u00f8nn enn den yrkesgruppen det er mest n\u00e6rliggende \u00e5 sammenligne seg med, l\u00e6rerne, - en yrkesgruppe som kommer sv\u00e6rt d\u00e5rlig ut i forhold til livsl\u00f8psinntekt. Kliniske pedagoger utdannes til \u00e5 fylle en viktig oppgave for samfunnet, og med rett forst\u00e5else og inngripen spares samfunnet for store summer bare ved \u00e5 forhindre frafall. For de enkelte ungdommene betyr det selvsagt enda mye mer.", "En spesialist i klinisk pedagogikk med over 20 \u00e5rs relevant erfaring tjener ca 50 000 mindre enn en l\u00e6rer med tilsvarende utdanning og arbeidserfaring. Hvor er logikken? L\u00e6rerne gj\u00f8r i de fleste tilfeller en fantastisk jobb. De ettersp\u00f8r hjelp fra spesialisthelsetjenesten n\u00e5r de erfarer at de ikke har kompetanse til \u00e5 gi et godt nok tilbud til sine elever. Da er det en stor fordel at de som bidrar har erfaring fra nettopp skoleverket for \u00e5 forst\u00e5 utfordringene l\u00e6reren st\u00e5r overfor, og samtidig har kompetanse p\u00e5 spesialisthelsetjenesteniv\u00e5. Denne kompetansen finnes hos spesialistene i klinisk pedagogikk.", "Hvordan gikk det med jente (17) og gutt (16)? Etter tre uker med intens terapi, kom jenta tilbake og fullf\u00f8rte skolen. I dette tilfellet bet\u00f8d det at hun fikk en fagutdanning og gikk rett ut i arbeid etter videreg\u00e5ende skole. Gutten klarte \u00e5 fullf\u00f8re et tre\u00e5rig kompetansegivende l\u00f8p p\u00e5 videreg\u00e5ende skole. Kompetansen som hjalp dem er truet fra flere hold. Vi har i den senere tid sett at de som burde utdannes til kliniske pedagoger \u2013 unnlater \u00e5 s\u00f8ke denne utdanningen \u2013 og slike stillinger \u2013 fordi de g\u00e5r ned i l\u00f8nn etter endt utdanning. Flere spesialister i klinisk pedagogikk har ogs\u00e5 forlatt spesialisthelsetjenesten for bedre betalte jobber. Eksemplene ovenfor viser at det er et stort behov for spesialistkompetanse p\u00e5 de h\u00f8yere trinnene. I tillegg er det et \u00f8kende behov for hjelp blant yngre barn. Sp\u00f8rsm\u00e5let er hvordan samfunnet har r\u00e5d til \u00e5 l\u00f8nne en s\u00e5 h\u00f8yt utdannet yrkesgruppe s\u00e5 d\u00e5rlig?"]}, {"field": "category0", "value": "meninger"}, {"field": "contenthash", "value": "9cad305748210cb04919de4b66d708751a21c7501b93ae5929c41e73f1392458"}, {"field": "createtime", "value": "2014-10-22T19:47:05.474Z"}, {"field": "description", "value": "Ungdommer sliter i den videreg\u00e5ende skolen. Men det finnes l\u00f8sninger."}, {"field": "dominantimage", "value": "http://www.adressa.no/incoming/article2141515.ece5/ALTERNATES/w980-default/skolebilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de67319353265711e95aa89ad0eda94f555f8f6e.jpg?59885a84"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r l\u00e6reren har gitt opp -adressa.no"}, {"field": "id", "value": "de67319353265711e95aa89ad0eda94f555f8f6e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["utdannet", "skole", "kompetanse", "videreg\u00e5ende skole", "l\u00e6rer", "klinisk pedagogikk", "klinisk", "ungdommer"]}, {"field": "kw-entity", "value": ["st. olavs", "attention deficit hyperactivity disorder", "barne"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2141515.ece5/ALTERNATES/w980-default/skolebilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r l\u00e6reren har gitt opp"}, {"field": "og-type", "value": "article"}, {"field": "og-url", "value": "http://www.adressa.no/meninger/article1793818.ece"}, {"field": "pageclass", "value": ["article"]}, {"field": "publishtime", "value": "2012-03-21T07:03:01.000Z"}, {"field": "recs-articleid", "value": "3163393"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-03-21T07:03:01.000Z"}, {"field": "recs-rawtitle", "value": "N\u00e5r l\u00e6reren har gitt opp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Ungdommer sliter i den videreg\u00e5ende skolen. Men det finnes l\u00f8sninger."}, {"field": "thumbnail", "value": "http://content-thumbnail.cxpublic.com/content/thumbnail200x150/de67319353265711e95aa89ad0eda94f555f8f6e.jpg?59885a84"}, {"field": "thumbnailfullheightdimensions", "value": "200x1614"}, {"field": "timestamp", "value": "2017-08-07T12:18:12.000Z"}, {"field": "title", "value": "N\u00e5r l\u00e6reren har gitt opp"}, {"field": "url", "value": "http://www.adressa.no/meninger/article1793818.ece"}, {"field": "urlhash", "value": "de67319353265711e95aa89ad0eda94f555f8f6e"}], "score": 0.45612252, "siteId": "9222270286501375973", "id": "de67319353265711e95aa89ad0eda94f555f8f6e"}

