{"fields": [{"field": "modifiedtime", "type": "time", "value": "2016-11-09T15:05:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Barn og unge"]}, {"field": "author", "value": "kristine grue langset"}, {"field": "body", "value": ["Saken oppdateres.", "Ole O. Moen er professor i Nord-Amerikastudier, men han er ogs\u00e5 bestefar.", "I g\u00e5r, p\u00e5 USAs valgdag, var han sammen med sin yngste datterdatter p\u00e5 \u00e5tte \u00e5r. Hun hadde f\u00e5tt med seg mye om valget, Hillary Clinton og Donald Trump.", "Sammen med en klassekamerat hadde hun diskutert om Trump ville begynne atomkrig dersom han ble president. Hun var bekymret, og hadde mange sp\u00f8rsm\u00e5l.", "I morges kom det overraskende valgresultatet brasende inn i nordmenns TV-stuer. Det er ikke fritt for at mange barn har f\u00e5tt med seg foreldres reaksjoner og lurer p\u00e5 hva som vil skje n\u00e5. Vi spurte USA-kjenneren til r\u00e5ds, hva svarer man p\u00e5 de ulike sp\u00f8rsm\u00e5lene som dukker opp?", "CNNs kommentator Van Jones sa da valgresultatet ble klart at muslimske venner sender ham SMS og lurer p\u00e5 om de b\u00f8r forlate landet. Samtidig varslet mange aviser at nettstedet til Canadas immigrasjonsmyndigheter skal ha kr\u00e6sjet etter Trump-seier .", "\u2014 Det er folk som legger barna sine i kveld og de er redde for hva som m\u00f8ter dem til frokost. Hvordan forklare dette for barna. Du forteller barna at de ikke skal v\u00e6re b\u00f8llete, ikke v\u00e6re fanatikere. Og s\u00e5 ser vi dette utfallet, sier han.", "\u2014 Med s\u00e5 stort mediefokus som denne valgkampen har hatt, oppfordrer vi foreldre til \u00e5 snakke med barna sine om valget. Det er viktig \u00e5 trygge barna p\u00e5 at verden ikke over natten blir et farlig sted, sier fagansvarlig i UNICEF Norge Kristin Oudmayer i en pressemelding.", "Oudmayer mener at \u00e5 bruke skremmebilder kun n\u00f8rer opp under barns frykt.", "\u2014 Legg vekt p\u00e5 \u00e5 trygge barna p\u00e5 at verden vil se ganske lik ut i morgen, sier hun.", "Moen m\u00e5tte berolige barnebarnet og si at det nok ikke blir atomkrig.", "\u2014 Jeg er gammel pedagog selv, det er ingen enkel oppgave \u00e5 formidle p\u00e5 en h\u00f8flig m\u00e5te hvorfor amerikanerne har valgt som de har valgt. Det er rett og slett et delikat sp\u00f8rsm\u00e5l. Jeg er glad i USA og i amerikanerne som jeg har studert siden 1963, men n\u00e5 er jeg flau, lei meg og bekymret, sier han.", "\u2014 Men \u00e6rlighet har sine grenser, kanskje man m\u00e5 ty til noen hvite l\u00f8gner og pynte p\u00e5 virkeligheten noe. Det er viktig \u00e5 ikke lage et \u00abworst case scenario\u00bb heller og skake opp ungene, sier Moen og legger til:- Han er ikke alene om \u00e5 bestemme ting selv om han er blitt president. Det m\u00e5 man pr\u00f8ve \u00e5 si til barna. Det er tross alt lagt inn i det amerikanske systemet en god del garantier som bremser ham fra \u00e5 ha all makt. Det er liten grunn til \u00e5 tro at USA skal g\u00e5 av skaftet selv om landet har, etter min mening, valgt en udugelig president.", "I en mye delt artikkel hos Huffington Post svarer Ph. D. Ali Michael p\u00e5 sp\u00f8rsm\u00e5let: \u00abHva forteller vi elevene om Trump vinner valget?\u00bb  Les artikkelen her.", "\u2014 Presidenten kan ikke buse frem alene, han m\u00e5 snakke med andre, diskutere med andre, for s\u00e5 \u00e5 komme frem til l\u00f8sninger. Ikke ulikt hva familiemedlemmer gj\u00f8r i et familier\u00e5d eller vennegjengen gj\u00f8r n\u00e5r det skal lekes i friminuttet.", "\u2014 I USA er man redd for at \u00e9n skal bli for mektig, presidenten. P\u00e5 samme m\u00e5te som at ikke \u00e9n alene kan f\u00e5 bestemme alt p\u00e5 lekeplassen. Derfor st\u00e5r det i Grunnloven at statsmakten har tre grener. Den ene maktgrenen er Kongressen, som ligner Stortinget v\u00e5rt og som lager lovene. Den andre maktgrenen er Presidenten som setter lovene ut i livet, og den tredje er rettssystemet ved H\u00f8yesterett, som avgj\u00f8r om lovene er i samsvar med Grunnloven.Alle har sine oppgaver og alle kan stoppe de andre, forklarer Moen.", "- Hvis Kongressen gj\u00f8r noe Presidenten er uenig i, kan ha si stopp, legge ned veto. Og i Kongressen m\u00e5 to av tre v\u00e6re enig i det for \u00e5 kj\u00f8re over hans veto.", "Stadig flere barn sliter med \u00e5 sove:", "Det blir spennende \u00e5 se hvilke politikere som er blitt valgt inn i Kongressen, mener USA-kjenneren.", "\u2014 Men veldig mange av dem som allerede sitter i Kongressen og har lang erfaring med politikk, blir gjenvalgt.", "\u2014 Med Trump er det et amat\u00f8rlag som kommer p\u00e5 banen. P\u00e5 samme m\u00e5te som man ikke plutselig bare kan bli proff fotballspiller, m\u00e5 Trump m\u00e5 ogs\u00e5 l\u00e6re seg \u00e5 v\u00e6re politiker og l\u00e6re seg det politiske spillet. Mye er nytt for ham. S\u00e5 blir det spennende \u00e5 se hvor flink han er til \u00e5 l\u00e6re.", "- At Trump har sagt at han vil bygge mur mot Mexico, har mange barn f\u00e5tt med seg. Hva skal man svare som forelder hvis barnet sp\u00f8r om dette kommer til \u00e5 skje n\u00e5?", "\u2014 Det kommer ikke til \u00e5 bli noen kinesisk mur, men kanskje flere kortere barri\u00e8rer. St\u00f8ttespillere rundt Trump har innr\u00f8mmet at en del av det Trump sier, det mener han egentlig ikke, eller kommer ikke til \u00e5 gjennomf\u00f8res. Folk sier av og til noe i sinne eller hvis man blir forn\u00e6rmet. Det er mulig noe barn kan kjenne seg igjen i, sier Moen.", "\u2014 Mange mennesker har v\u00e6rt h\u00e5pefulle foran valget fordi USA kunne komme til \u00e5 f\u00e5 sin f\u00f8rste kvinnelige president. Hva med barn som undrer seg over om jenter ikke har den muligheten i USA?", "- Unge jenter, i Norge som i USA, b\u00f8r kanskje gj\u00f8res klar over, uten \u00e5 avskrekkes av det, at det stilles st\u00f8rre krav til dem enn til gutter p\u00e5 mange omr\u00e5der i samfunnet, ogs\u00e5 n\u00e5r det gjelder \u00e5 skulle bli president, mener Moen og legger til:", "\u2014 Det er en skuffelse for Clinton at hun ikke klarte det. Hun er for gammel til \u00e5 stille p\u00e5 nytt senere, hennes sjanse er ute n\u00e5.", "\u2014 Norge har og har hatt mange kvinnelige statsministre. Det er litt ulik tradisjon i Norge sammenlignet med USA, selv om mye av kvinnefrigj\u00f8ringen kommer fra USA. Vi har mer likestilling her. Mange mennesker i Trumps parti, men ogs\u00e5 i Clintons eget parti har en frykt og motstand mot \u00e5 f\u00e5 en \u00abCommander-in-Chief in skirt\u00bb - en president i skj\u00f8rt.", "Moen er hellig overbevist om at mye av \u00e5rsaken til at Hillary Clinton ikke ble president, har \u00e5 gj\u00f8re med at hun er kvinne.\u2014 Hun har sine negative personlighetstrekk, men ikke siden annen verdenskrig har USA hatt en bedre forberedt og bedre skikket kandidat til stillingen. Hun har lang erfaring som politiker, sier Moen.", "- Tror du kona til Barack Obama, Michelle Obama, senere kan bli f\u00f8rste kvinnelige president i USA?", "\u2014 Hun er en flott dame, glup i hodet, tross ikke s\u00e5 mye politisk erfaring. De to har v\u00e6rt et str\u00e5lende par i Det hvite hus. Men jeg vet ikke om det er realistisk at hun vil pr\u00f8ve p\u00e5 det.", "- Hvor farlig er det at Trump blir president, kan det p\u00e5virke oss i Norge og i verden?", "\u2014 Uten \u00e5 skremme barna igjen, men b\u00e5de Norge og USA er medlemmer i forsvarspakten NATO. Hvis noen av medlemmene utsettes for angrep er det en for alle, alle for en. Men Trump har sagt at han ikke uten videre vil hjelpe en broder i n\u00f8d, dersom for eksempel Putin skulle finne p\u00e5 \u00e5 bli aggressiv overfor et land rundt Russland, for eksempel i Baltikum. Det har skapt frykt i Baltikum.", "\u2014 Trump har sagt at ikke bare vil han bygge fysiske murer, han vil ogs\u00e5 bygge tollmurer. Det kan bety at han kan komme til \u00e5 legge mer toll p\u00e5 norsk fisk. Han er ogs\u00e5 skeptisk til FN og det \u00e5 bidra med uhjelp. Han er ikke s\u00e5 flink til \u00e5 spille p\u00e5 lag, rett og slett.En \u00e5rsak til at amerikanerne valgte Trump, har ogs\u00e5 \u00e5 gj\u00f8re med at han kommer fra det andre partiet, ikke det som Obama tilh\u00f8rer og som har f\u00e5tt bestemme i \u00e5tte \u00e5r.", "- Det er et uttrykk i USA som heter \u00abNewer is better\u00bb. Amerikanerne liker det som er nytt. Det er typisk det som har skjedd n\u00e5. Mange har v\u00e6rt frustrert og sinte over at de som har bestemt i \u00e5tte \u00e5r ikke har brydd seg om dem, de vil ha \u00abnye koster\u00bb, som det heter, uansett hva det nye st\u00e5r for. De er redde for at makten skal gro fast, sier Moen.", "H\u00f8r Aftenposten Juniors podcast om USA-valget :", "Eller se hele sendingen her:"]}, {"field": "category0", "value": "familieogoppvekst"}, {"field": "contenthash", "value": "9dec6a96c55e8889c1ff9b2a44256fac7f44beccd3c0e22ddbaee2d7a3e26bff"}, {"field": "createtime", "value": "2016-12-04T21:19:22.000Z"}, {"field": "description", "value": "\u2014 Han er ikke alene om \u00e5 bestemme ting selv om han er blitt president. Det m\u00e5 man pr\u00f8ve \u00e5 si til barna."}, {"field": "heading", "value": ["Hvordan forklare barna at Donald Trump vant USA-valget, og hva skjer n\u00e5? -adressa.no", "- \u00c6rlighet har sine grenser, kanskje man m\u00e5 ty til noen hvite l\u00f8gner", "Avhengig av samarbeid", "\u2014 Mye er nytt for Trump", "Amerikanerne \u00f8nsket noe nytt"]}, {"field": "id", "value": "9a1fdb4b63aeed03efe4f275abc6b42d38020af1"}, {"field": "keyword", "value": ["Sosiale medier", "Barn og unge"]}, {"field": "keywords", "value": "Sosiale medier,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "law-government-and-politics"}, {"field": "kw-concept", "value": ["trygge barna", "valgt", "forklare barna", "barn", "bestemme ting", "hvite l\u00f8gner", "kvinnelige president", "president"]}, {"field": "kw-entity", "value": ["hillary clinton og donald trump", "huffington post", "nord-amerikastudier", "a. vi", "grunnloven", "baltikum", "canadas", "aftenposten juniors", "newer", "commander", "barn", "norge kristin oudmayer", "putin", "kongressen", "presidenten", "stortinget", "h\u00f8yesterett", "o. hvis"]}, {"field": "kw-location", "value": ["michael", "russland", "mexico"]}, {"field": "kw-pageclass", "value": "article"}, {"field": "kw-person", "value": ["hillary clinton", "van jones", "barack obama", "ole o. moen", "obama", "michelle obama", "donald trump"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/905583bb-d86f-4cec-bbd0-64366aa656a0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvordan forklare barna at Donald Trump vant USA-valget, og hva skjer n\u00e5?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvordan-forklare-barna-at-Donald-Trump-vant-USA-valget_-og-hva-skjer-na-6729b.html"}, {"field": "pageclass", "value": ["article"]}, {"field": "publishtime", "value": "2016-11-09T12:11:40.000Z"}, {"field": "recs-articleid", "value": "6729"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-11-09T12:11:40.000Z"}, {"field": "recs-rawtitle", "value": "Hvordan forklare barna at Donald Trump vant USA-valget, og hva skjer n\u00e5? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Han er ikke alene om \u00e5 bestemme ting selv om han er blitt president. Det m\u00e5 man pr\u00f8ve \u00e5 si til barna."}, {"field": "thumbnail", "value": "http://content-thumbnail.cxpublic.com/content/thumbnail200x150/9a1fdb4b63aeed03efe4f275abc6b42d38020af1.jpg?59137afe"}, {"field": "thumbnailfullheightdimensions", "value": "200x1874"}, {"field": "timestamp", "value": "2017-05-10T20:41:34.000Z"}, {"field": "title", "value": "Hvordan forklare barna at Donald Trump vant USA-valget, og hva skjer n\u00e5?"}, {"field": "url", "value": "http://www.adressa.no/familieogoppvekst/Hvordan-forklare-barna-at-Donald-Trump-vant-USA-valget_-og-hva-skjer-na-6729b.html"}, {"field": "urlhash", "value": "9a1fdb4b63aeed03efe4f275abc6b42d38020af1"}], "score": 0.765329, "siteId": "9222270286501375973", "id": "9a1fdb4b63aeed03efe4f275abc6b42d38020af1"}

