{"fields": [{"field": "modifiedtime", "type": "time", "value": "2012-04-18T22:45:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Majoren i Frelsesarmeen er glad over \u00e5 ha f\u00e5tt hederstittelen \u00c5rets tr\u00f8nder 2004. Den har hun f\u00e5tt for sin mange\u00e5rige innsats for de som ikke tilh\u00f8rer kretsen av vellykkede i verdens rikeste land. Hundre prosent overrasket er hun likevel ikke, m\u00e5 hun medgi. Hun har jo fulgt med i Adresseavisen, og visste at hun var en av mange verdige kandidater.", "- Jeg begynte \u00e5 lure litt da jeg skj\u00f8nte det ikke ble Ola By Rise, og da du ringte for \u00e5 f\u00e5 en avtale med meg, smiler hun. Hadde hun v\u00e6rt med i juryen, ville hun ha stemt p\u00e5 eks-treneren for laget hun er stor tilhenger av. - Han er en kjekk kar, og taklet alt styret i h\u00f8st p\u00e5 en flott m\u00e5te. Det skal noe til \u00e5 st\u00e5 rak i en slik situasjon.", "Stiller opp", "Selv har hun i \u00e5revis st\u00e5tt ualminnelig rak i arbeidet for de svake, for barnehjemsbarn, rusmisbrukere og andre som livet ikke har fart fint frem mot. Hun har v\u00e6rt daglig leder for Frelsesarmeens dagsenter i Hvedingsveita i 13 \u00e5r, hun leder armeens velferdsarbeid, organiserer julegrytene p\u00e5 Torvet. Hun kjenner de som har det t\u00f8ft i Trondheim, og de kjenner henne. Dagen f\u00f8r var hun sammen med 60 brukere p\u00e5 bespisning hos B\u00f8lgen og Moi, tidligere har de v\u00e6rt b\u00e5de p\u00e5 Lerkendal og i Fj\u00f8set til Odd Reitan p\u00e5 Lade G\u00e5rd \u2013 popul\u00e6re tiltak for folk som resten av \u00e5ret har dagsenteret som sitt kanskje eneste faste punkt i tilv\u00e6relsen. Det er godt \u00e5 oppleve at folk stiller opp for de svakeste, n\u00e5r resten av oss feirer jul i trygghet og overflod.", "- Tida f\u00f8r jul er alltid slitsom, og i \u00e5r har det v\u00e6rt et forferdelig kj\u00f8r. De pengene vi f\u00e5r i grytene f\u00f8r jul, skal dekke velferdssenterets arbeid hele neste \u00e5r.", "N\u00f8den ute", "I \u00e5r s\u00e5 det f\u00f8rst d\u00e5rlig ut, etter gode \u00e5r for Frelsesarmeen i byen. Men s\u00e5 kom det plutselig inn 100\u00bf000 kroner p\u00e5 en dag, og n\u00e5 ser det ut til at totalen kommer godt over 800\u00bf000. - Jeg m\u00e5 innr\u00f8mme at jeg \u00f8nsket meg en million, s\u00e5 kunne vi slippe \u00e5 bekymre oss for neste \u00e5rs drift. Men det var f\u00f8r den store katastrofen i Asia, sier hun stille.", "Flodb\u00f8lgen som tok s\u00e5 uendelig mange liv og \u00f8dela s\u00e5 mange samfunn, har gjort et sterkt inntrykk ogs\u00e5 p\u00e5 Ingrid.", "- \u00bfI forhold til denne katastrofen, blir v\u00e5re problemer sm\u00e5. N\u00e5 f\u00f8ler jeg at vi ikke kan be om noe mer, og at vi heller skulle sendt det vi har s\u00f8rover. Eller vi skulle ha reist dit\u00bf.\u00bf.\u00bf. Men jeg er for gammel n\u00e5, og det er vel helst sykepleiere de trenger. Men n\u00e5 er ogs\u00e5 Frelsesarmeen i full gang med hjelpearbeidet. Innsamlingsgryta er igjen satt ut p\u00e5 City Syd, og p\u00e5 Gardermoen deler armeen ut kl\u00e6r til de som kommer tynnkledde hjem fra katastrofeomr\u00e5dene.", "Hun slutter fullt opp om aksjonen for \u00e5 f\u00e5 folk til \u00e5 droppe fyrverkeri p\u00e5 nytt\u00e5rsaften, og heller gi pengene til ofrene for den ufattelige naturkatastrofen. \u2013Jeg har lenge ergret meg over alle pengene vi bruker til raketter p\u00e5 nytt\u00e5rsaften. Tenk hva de kunne v\u00e6rt brukt til, med all den n\u00f8den som finnes i verden.", "Deilig er jorden?", "- Kan du som kristen tro at Gud er god n\u00e5r slike katastrofer f\u00e5r ramme s\u00e5 mange mennesker?", "Hun svarer med et motsp\u00f8rsm\u00e5l: - \u00bfHvor mange takket Gud f\u00f8r katastrofen, da alle hadde det godt?", "Men hun forst\u00e5r sp\u00f8rsm\u00e5let. \u2013\u00bfN\u00e5 i mellomjula var jeg i Nidarosdomen og h\u00f8rte Jentekoret synge \u00abDeilig er jorden\u00bb. En kan jo lure p\u00e5 hvor deilig den egentlig er, og anklage Gud for det onde som skjer. Jeg tror at vi hele livet vil oppleve b\u00e5de gode og onde ting. Vi m\u00e5 fors\u00f8ke \u00e5 lindre det som gj\u00f8r vondt og v\u00e6re glade for det som er godt.", "- Hva skal man si for \u00e5 lindre sorgen for de som etter hvert kommer hjem og har mistet noen av sine i flodb\u00f8lgene?", "- Jeg tror ikke vi kan si s\u00e5 mye. Den beste tr\u00f8sten man kan gi i slike situasjoner, er \u00e5 v\u00e6re n\u00e6r. Det er det viktigste.", "- N\u00f8den v\u00e5r er ikke s\u00e5 ille. I Norge trenger ingen \u00e5 sulte eller fryse i hjel. V\u00e5rt problem er de store forskjellene mellom de som bruker vanvittig mye p\u00e5 forbruk, og de som har lite \u00e5 bruke. Det g\u00e5r s\u00e6rlig ut over barna, de som ikke kan dra p\u00e5 skoletur til utlandet, eller lar v\u00e6re \u00e5 konfirmere seg fordi familien ikke har r\u00e5d til alt som skal til. De ressurssterke burde reagere og si at vi m\u00e5 snu om. De som ikke har s\u00e5 mye, tier stille.", "Fulgte kallet", "Brukerne av dagsenteret i Hvedingsveita har tak over hodet, de f\u00e5r mat, varme, rene kl\u00e6r og en dusj her. \u2013\u00bfDet er mange som er avhengige av oss. Det viktigste for dem er \u00e5 bli sett av andre, bli pratet med og akseptert som den de er.", "Da Ingrid begynte p\u00e5 senteret, var det mest alkoholikere som kom hit. N\u00e5 er de borte, de fleste av brukerne er rusmisbrukere, mange av dem begynte \u00e5 ruse seg i sv\u00e6rt ung alder. P\u00e5 13 \u00e5r har tallet p\u00e5 faste daglige brukere \u00f8kt fra 34 til 70 personer. Det er behov for mer plass, derfor gleder Ingrid seg til at senteret n\u00e5 skal utvides og pusses opp.", "Selv om det er romjul, fylles plassene rundt bordene fort opp. D\u00f8ra \u00e5pnet klokka ti, kaffen og br\u00f8dskivene er klare. En av de unge kvinnene kommer bort og gir Ingrid en klem: \u2013Du fortjener virkelig \u00e5 bli \u00c5rets tr\u00f8nder, selv om du er nordfra! sier hun engasjert og forteller hvor mye Ingrid har betydd for henne og hennes n\u00e6rmeste opp gjennom \u00e5rene.", "\u00c5rets tr\u00f8nder kommer fra Troms\u00f8, og har beholdt b\u00e5de dialekten, den kontante og direkte v\u00e6rem\u00e5ten hjemmefra. Hun kommer fra en vanlig familie, trygg og god. \u2013Jeg ble sterk og trygg av den oppveksten, sier hun.", "Det var V\u00e5rherre og m\u00f8tet med en barnehjemsgutt som f\u00f8rte den unge Troms\u00f8-jenta til Frelsesarmeen. Hun ble kallet, s\u00e5 enkelt var det. 19 \u00e5r gammel begynte hun p\u00e5 armeens offiserskole i Oslo, deretter gikk hun p\u00e5 sosialskolen. Hun var en av tre kristne blant mange r\u00f8de i raddistida p\u00e5 70-tallet, og det kunne v\u00e6re t\u00f8ft nok.", "Ungene til Ingrid", "\u2013 Det er s\u00e5 greit i Frelsesarmeen, det er plass til alle her, ikke bare folk som evangeliserer. Jeg liker det Frans av Assissi sa: \u00abForkynn evangeliet, bruk ord om du m\u00e5.\u00bb For meg er det gjerningene som teller.", "Ingrid ble barnevernspedagog og kom i 1976 til Trondheim og det som litt sukkers\u00f8tt het Lykkebo barnehjem. Det var ikke bare lykke som preget de barna som kom dit, selv om det gikk godt med de aller fleste. Navnet ble senere endret til Hegglia. \u2013\u00bfDet var mitt hjem, og mine unger, sier hun.", "Hun har fortsatt et n\u00e6rt forhold til mange av barna, og deres barn igjen. \u2013Jeg er like glad i dem som om de skulle v\u00e6re mine egne. Og jeg tror nok at mange f\u00f8ler at jeg er som en mor for dem ogs\u00e5, f\u00f8yer hun til. Hun blir invitert til bryllup, barned\u00e5p, konfirmasjoner, og husker barna og barnebarna med julegaver.", "Egen familie har hun aldri hatt, og det har ofte v\u00e6rt et stort savn. S\u00e6rlig det \u00e5 ha en mann, en \u00e5 dele livet med, komme hjem til, g\u00e5 p\u00e5 tur med.", "Et f\u00e6lt \u00e5r", "I dag er reglene endret, folk i armeen kan gifte seg med den de vil. L\u00f8nna er blitt h\u00f8yere, uniformen nettere. Men pensjonsalderen i armeen er hun ikke forn\u00f8yd med, hun m\u00e5 st\u00e5 p\u00e5 til hun blir 67, mens mange av hennes jevnaldrende allerede nyter tilv\u00e6relsen som pensjonist. Hun klager ikke, klarer seg godt, stortrives i to-romsleiligheten i Nissens Arbeidsstiftelse p\u00e5 Bakklandet.\u2013\u00bfF\u00f8ler du at du har ofret mye for det kallet du fulgte som ung kvinne?", "\u2013 Jeg har f\u00e5tt mye igjen, mange gleder og mye kj\u00e6rlighet. Jeg er glad i de menneskene jeg har arbeidet med. Dette har v\u00e6rt livet mitt.", "Hun har opplevd motgang nok. \u20132004 har v\u00e6rt et f\u00e6lt \u00e5r, forteller hun. En av hennes s\u00f8stre har kreft, og i august fikk hun selv samme diagnose. Det var en fryktelig nedtur. Hun var sykemeldt i seks uker, og mange st\u00f8ttet henne. En av ungene hennes tok seg fri fra jobben utenbys for \u00e5 v\u00e6re sammen med henne i en del av den vanskelige tiden.", "\u2013 Selv om det var mange som stilte opp for meg, har jeg aldri f\u00f8lt meg s\u00e5 ensom og forlatt som i h\u00f8st. Jeg ble s\u00e5 alene inni meg. Alene, og likevel trygg i Guds hender. Jeg f\u00f8lte at jeg hadde hatt et langt og rikt liv, dersom jeg skulle d\u00f8.", "Det gjorde hun alts\u00e5 ikke. Oppturen var minst like sterk da hun i slutten av september fikk beskjed om at operasjonen var vellykket, kreften var borte og hun var frisk igjen.", "Nestekj\u00e6rlighet", "Hun kan glede seg over at Frelsesarmeen seiler i medvind for tiden, ogs\u00e5 de som ikke er spesielt troende st\u00f8tter dem. Men stadig f\u00e6rre unge s\u00f8ker seg til armeen, og rekrutteringen av nye soldater er d\u00e5rlig. \u00c5rsaken er \u00e5penbar:", "\u2013Du m\u00e5 v\u00e6re idealist for \u00e5 v\u00e6re med her. Men idealister produseres det lite av her i landet for tiden. Jeg tror at Gud fortsatt kaller mange til innsats. Men n\u00e5r folk har \u00f8rene fulle av materialisme, er det ikke lett \u00e5 h\u00f8re at man blir kallet.", "Fra nytt\u00e5r skal hun selv trappe ned p\u00e5 arbeidsinnsatsen sin, til bare 100 prosent, smiler hun. N\u00e5r hun er sliten, ser hun frem til \u00e5 bli pensjonist. Men hun vil holde p\u00e5 s\u00e5 lenge helsa og nestekj\u00e6rligheten holder. De to er nemlig avhengig av hverandre: \u2013Du m\u00e5 ha overskudd, skal du ha plass til andre. Er du sliten og syk, har du heller ikke overskudd til \u00e5 vise nestekj\u00e6rlighet, sier medmennesket i Hveita."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "dc73821a234018ca6619dc7a9987e6dac8ca5588427c406744921cb264d9dd45"}, {"field": "createtime", "value": "2017-02-21T00:02:07.000Z"}, {"field": "description", "value": "Ingrid Olsen(63) pakker opp blomsterbuketten, smiler og takker. - \u00c5rets tr\u00f8nder! Jeg?"}, {"field": "dominantimage", "value": "http://www.adressa.no/incoming/article1127064.ece5/ALTERNATES/w980-default/aaretstribderbig"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb3fa90c25077e7ede39b383993e02db3292b08c.jpg?598f1e56"}, {"field": "dominantthumbnaildimensions", "value": "300x169"}, {"field": "heading", "value": "\u00c5rets Tr\u00f8nder 2004 -adressa.no"}, {"field": "id", "value": "fb3fa90c25077e7ede39b383993e02db3292b08c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["jul", "tida", "kallet", "tr\u00f8nder", "bruk", "f\u00f8lt", "dag", "armeen", "ung", "barn", "arbeid", "\u00e5ret", "katastrofen", "liv", "hjem", "\u00e5rets tr\u00f8nder", "kl\u00e6r"]}, {"field": "kw-entity", "value": ["bakklandet", "lerkendal", "nidarosdomen", "nissens arbeidsstiftelse", "gardermoen", "frelsesarmeen", "\u00e5rets", "city syd", "deilig", "v\u00e5rherre", "torvet", "hvedingsveita", "b\u00f8lgen og moi", "lykkebo", "lade g\u00e5rd", "tr\u00f8nder 2004", "jentekoret", "gud", "alene", "fj\u00f8set", "hveita", "hegglia", "adresseavisen", "assissi"]}, {"field": "kw-location", "value": ["frans", "trondheim", "oslo", "norge", "troms\u00f8", "asia"]}, {"field": "kw-pageclass", "value": "article"}, {"field": "kw-person", "value": ["ola by rise", "odd reitan", "ingrid olsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1127064.ece5/ALTERNATES/w980-default/aaretstribderbig"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5rets Tr\u00f8nder 2004"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article385660.ece"}, {"field": "pageclass", "value": ["article"]}, {"field": "publishtime", "value": "2004-12-31T10:10:38.000Z"}, {"field": "recs-articleid", "value": "2205498"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-12-31T10:10:38.000Z"}, {"field": "recs-rawtitle", "value": "\u00c5rets Tr\u00f8nder 2004 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Ingrid Olsen(63) pakker opp blomsterbuketten, smiler og takker. - \u00c5rets tr\u00f8nder! Jeg?"}, {"field": "thumbnail", "value": "http://content-thumbnail.cxpublic.com/content/thumbnail200x150/fb3fa90c25077e7ede39b383993e02db3292b08c.jpg?598f1e56"}, {"field": "thumbnailfullheightdimensions", "value": "200x1910"}, {"field": "timestamp", "value": "2017-08-12T15:27:18.000Z"}, {"field": "title", "value": "\u00c5rets Tr\u00f8nder 2004"}, {"field": "url", "value": "http://www.adressa.no/nyheter/trondheim/article385660.ece"}, {"field": "urlhash", "value": "fb3fa90c25077e7ede39b383993e02db3292b08c"}], "score": 0.36674565, "siteId": "9222270286501375973", "id": "fb3fa90c25077e7ede39b383993e02db3292b08c"}

