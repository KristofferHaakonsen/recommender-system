{"fields": [{"field": "modifiedtime", "type": "time", "value": "2012-08-23T08:56:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- N\u00e5 har jeg det godt, sier \u00abPetter\u00bb og lener seg tilbake i hagestolen til kompisen \u00abSt\u00e5le\u00bb. I april i fjor dro de sammen til Murmansk. Adresseavisen var med og s\u00e5 hvordan sm\u00e5barnsfedrene fikk intensiv rusbehandling p\u00e5 russisk.", "- Vi kom fram sent p\u00e5 kvelden. Da vi gikk opp de m\u00f8rke gangene i boligblokka og kjente stanken av avf\u00f8ring og urin, var jeg skeptisk. Hva i all verden hadde jeg begitt meg ut p\u00e5? sier \u00abPetter\u00bb.", "Ville ikke mer", "Kameratene var likevel fast bestemt p\u00e5 \u00e5 gjennomf\u00f8re behandlingen. \u00abSt\u00e5le\u00bb hadde innsett at grensa var n\u00e5dd da han v\u00e5knet etter ei voldsom fyllekule noen dager i forveien. Den siste tida hadde \u00abPetter\u00bb gjerne startet dagen med en six-pack \u00f8l. Ogs\u00e5 eldstegutten p\u00e5 seks begynte \u00e5 merke at faren hadde problemer, og kona hadde tatt ut separasjon.", "- Vi hadde sett alkoholikere som f\u00f8r drev gatelangs, bli t\u00f8rrlagte i Murmansk. Kanskje kunne det v\u00e6re verdt fors\u00f8ket - ogs\u00e5 for oss, sier \u00abSt\u00e5le\u00bb.", "\u00d8l i bagasjen", "De to kompisene bladde opp 25 000 kroner hver, og satte seg p\u00e5 flyet mot Kirkenes. De hadde f\u00e5tt beskjed av turarrang\u00f8ren - en eks-alkoholiker fra Namsos - om \u00e5 holde seg edru fire dager i forkant. Begge hadde drukket tett helt til de forlot hjemmet.", "- Jeg hadde til og med pakket halvannenlitere med \u00f8l i bagen, forteller \u00abPetter\u00bb.", "De kom fram til Murmansk sent p\u00e5 kvelden, men stavret seg likevel opp de m\u00f8rklagte trappene i blokka der doktor Popov hadde kontor. Der inne la de seg ned etter tur og fikk intraven\u00f8s v\u00e6ske som if\u00f8lge legen skulle rense kroppen for alkohol.", "De fire neste dagene var \u00abSt\u00e5le\u00bb og \u00abPetter\u00bb jevnlig innom kontoret. De fikk akupunktur og beroligende tabletter. Nordtr\u00f8nderne ble hypnotisert p\u00e5 russisk til CD-lyden av fuglekvitter og b\u00f8lgeskvulp. Den sjette og siste behandlingsdagen fikk de tilbud om en spesiell spr\u00f8yte. If\u00f8lge legen inneholdt den stoffer som vil gj\u00f8re dem sv\u00e6rt d\u00e5rlige hvis de drikker alkohol de tre neste \u00e5rene.", "Tror p\u00e5 opplegget", "B\u00e5de \u00abPetter\u00bb og \u00abSt\u00e5le\u00bb valgte \u00e5 ta spr\u00f8yta. Ingen av dem har r\u00f8rt alkohol etter Murmansk-oppholdet.", "- Jeg er ikke i tvil om at behandlingen har virket. Mye var litt merkelig, men jeg hadde ikke klart dette p\u00e5 egen h\u00e5nd, sier \u00abSt\u00e5le\u00bb.", "- Det hadde ikke g\u00e5tt om vi ikke var motiverte selv, heller, mener \u00abPetter\u00bb.", "Forskjellene er p\u00e5tagelige fra Murmansk-turen. De f\u00f8rste dagene var drikkevarer et hyppig samtaletema. De fortalte hverandre om fyllekuler og slo stadig fleiper rundt alkohol. N\u00e5 snakker kameratene stort sett om andre ting - om jobbene sine og hvor avslappet de f\u00f8ler seg. De er ikke i tvil om at barna deres har f\u00e5tt bedre - og ikke minst mer t\u00e5lmodige fedre.", "- Merkelig er det, men s\u00e5 lenge det virker, spiller det ingen rolle hva som faktisk foregikk, mener \u00abSt\u00e5le\u00bb.", "Stressede alkoholikere", "Kompisene kommer ikke helt over at alkoholen plutselig slapp taket.", "- Lysten er borte. Vi slipper det evinnelige jaget. F\u00f8r var vi rastl\u00f8se og m\u00e5tte v\u00e6re sikre p\u00e5 at vi hadde forsyninger nok. Stadig fant vi p\u00e5 unnskyldninger eller bent fram l\u00f8y for \u00e5 f\u00e5 i oss alkohol. Enten vi hadde det d\u00e5rlig eller bra, var det alltids en unnskyldning for \u00e5 drikke.", "Verken \u00abSt\u00e5le\u00bb eller \u00abPetter\u00bb har f\u00e5tt noen oppf\u00f8lging fra det offentlige hjelpeapparatet. De har heller ikke lest litteratur eller meldt seg inn i noen st\u00f8tteforening.", "- Vi st\u00f8tter hverandre. Det er godt \u00e5 ha noen \u00e5 snakke med som har v\u00e6rt like idiot som en selv, sier \u00abPetter\u00bb og smiler.", "Stoler ikke helt", "Men den rusfrie tilv\u00e6relsen er ikke bare uproblematisk. \u00abSt\u00e5le\u00bb jobber med \u00e5 finne en ventil for alt han tenker p\u00e5.", "- Tidligere drakk jeg bare, og sa rett ut det som falt meg inn. N\u00e5 holder jeg mye mer tilbake, men h\u00e5per \u00e5 f\u00e5 orden p\u00e5 det etter hvert.", "Kona til \u00abPetter\u00bb synes det er vanskelig \u00e5 sl\u00e5 seg til ro med at han ikke kommer til \u00e5 drikke igjen.", "- Fortsatt stoler hun ikke 100 prosent p\u00e5 meg, men vi f\u00e5r ta tiden til hjelp. Vi er i hvert fall ikke separert lenger, sier \u00abPetter\u00bb.", "Ingen av dem har s\u00e6rlig tro p\u00e5 at de kunne blitt t\u00f8rrlagte i det norske hjelpeapparatet.", "- Der skal alt kureres med prat. Vi har sett flere eksempler p\u00e5 at det ikke virker. Dessuten var det viktig \u00e5 f\u00e5 hjelp raskt. Fra vi bestemte oss, gikk det bare noen f\u00e5 dager til vi var p\u00e5 vei, forteller \u00abSt\u00e5le\u00bb.", "N\u00e5r flere titalls tr\u00f8nderske alkoholikere har f\u00e5tt hjelp i Russland, forundrer det kameratene at interessen for behandlingen ikke er st\u00f8rre fra norsk side.", "- Dessverre har det v\u00e6rt mye rot rundt opplegget. Flere russere og eks-alkoholikere har sendt folk til Murmansk. Ingen vet n\u00f8yaktig hva behandlingen har g\u00e5tt ut p\u00e5, og folk har havnet hos forskjellige leger. Det burde blitt mer orden, mener kompisene.", "Ny tilv\u00e6relse", "For at det virker, er de ikke i tvil om. Selv vet de om over ti alkoholikere som har et Murmansk-opphold bak seg.", "- Bare et par av dem har sprukket. Hadde det ikke v\u00e6rt for behandlingen, ville jeg aldri sittet som i dag - edru i hagen en fredag ettermiddag. Jeg ville v\u00e6rt dritings p\u00e5 hotellet, sier \u00abSt\u00e5le\u00bb.", "- Og jeg ville v\u00e6rt p\u00e5 vei hjem til familien med litt alkohol innabords og forsyninger rundt i huset for resten av kvelden, tilf\u00f8yer \u00abPetter\u00bb.", "- Det ville du ikke. Hadde det ikke v\u00e6rt for Murmansk-turen ville du ikke hatt noen kone \u00e5 dra hjem til, avbryter \u00abSt\u00e5le\u00bb og de smiler mot hverandre.", "Sm\u00e5barnsfedrene tror de drakk for \u00e5 slappe av og roe ned. Likevel ble tilv\u00e6relsen bare mer stressa.", "\u00abPetter\u00bb har holdt seg unna situasjoner der han vet det blir drukket alkohol. \u00abSt\u00e5le\u00bb tar gjerne en Munkholm p\u00e5 pub.", "- Det er sosialt. Blir det for mye r\u00f8r, g\u00e5r jeg. N\u00e5r jeg v\u00e5kner dagen etter en slik kveld, blir jeg bare enda gladere n\u00e5r jeg ser hvor godt jeg har det.", "Adresseavisen 17. april 2002. Adresseavisen 18. april 2002.Adresseavisen 20. april 2002.Hypnose var en sentral del av rusbehandlingen i Murmansk. Personen p\u00e5 bildet er ikke blant de to vi har intervjuet p\u00e5 denne siden. Doktor Aleksei Igorevitj Popov sjekket helsetilstanden p\u00e5 alle pasienter f\u00f8r behandlingen startet. Pasientene gjennomgikk en intraven\u00f8s rensing.", "For mye rot"]}, {"field": "category0", "value": "nyheter"}, {"field": "contenthash", "value": "f259f2e75f44fa5a4acf3b6efcb870d4c5f7314540376dad1ace53d493417156"}, {"field": "createtime", "value": "2016-01-15T08:26:08.000Z"}, {"field": "description", "value": "Han var en alkoholisert, separert trebarnsfar p\u00e5 randen av konkurs. Etter seks dager med russisk hypnose, intraven\u00f8s \u00abrensing\u00bb og akupunktur har 35-\u00e5ringen holdt seg edru i over ett \u00e5r. Ikke bare har han f\u00e5tt orden p\u00e5 \u00f8konomien - kona er kommet tilbake."}, {"field": "dominantimage", "value": "http://www.adressa.no/incoming/article1070865.ece5/ALTERNATES/w980-default/ver2%20murmansk12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/806429fe4587455598cfc371329ac993cff547ca.jpg?597b971e"}, {"field": "dominantthumbnaildimensions", "value": "300x169"}, {"field": "heading", "value": "Rusfri etter russisk hypnose -adressa.no"}, {"field": "id", "value": "806429fe4587455598cfc371329ac993cff547ca"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "sports"}, {"field": "kw-concept", "value": ["alkohol", "dag", "behandlingen", "russisk hypnose"]}, {"field": "kw-entity", "value": ["st\u00e5le", "petter", "munkholm", "aleksei igorevitj popov"]}, {"field": "kw-location", "value": ["kirkenes", "namsos", "russland", "murmansk"]}, {"field": "kw-pageclass", "value": "article"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1070865.ece5/ALTERNATES/w980-default/ver2%20murmansk12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rusfri etter russisk hypnose"}, {"field": "og-type", "value": "article"}, {"field": "og-url", "value": "http://www.adressa.no/nyheter/article53350.ece"}, {"field": "pageclass", "value": ["article"]}, {"field": "publishtime", "value": "2003-07-31T04:57:36.000Z"}, {"field": "recs-articleid", "value": "902639"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-07-31T04:57:36.000Z"}, {"field": "recs-rawtitle", "value": "Rusfri etter russisk hypnose -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Han var en alkoholisert, separert trebarnsfar p\u00e5 randen av konkurs. Etter seks dager med russisk hypnose, intraven\u00f8s \u00abrensing\u00bb og akupunktur har 35-\u00e5ringen holdt seg edru i over ett \u00e5r. Ikke bare har han f\u00e5tt orden p\u00e5 \u00f8konomien - kona er kommet tilbake."}, {"field": "thumbnail", "value": "http://content-thumbnail.cxpublic.com/content/thumbnail200x150/806429fe4587455598cfc371329ac993cff547ca.jpg?597b971e"}, {"field": "thumbnailfullheightdimensions", "value": "200x1290"}, {"field": "timestamp", "value": "2017-07-28T19:57:18.000Z"}, {"field": "title", "value": "Rusfri etter russisk hypnose"}, {"field": "url", "value": "http://www.adressa.no/nyheter/article53350.ece"}, {"field": "urlhash", "value": "806429fe4587455598cfc371329ac993cff547ca"}], "score": 0.95969164, "siteId": "9222270286501375973", "id": "806429fe4587455598cfc371329ac993cff547ca"}

