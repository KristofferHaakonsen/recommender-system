{"fields": [{"field": "modifiedtime", "type": "time", "value": "2012-04-18T22:05:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Konkurrenten, kameraten og bakeren Hans Olav S\u00f8rensen la sin flid i \u00e5 lage verdens beste marsipankake til tidenes beste tr\u00f8nderske skihopper. Med Adresseavisen og jurymedlem Elling Finnanger p\u00e5 slep, troppet S\u00f8rensen opp i den gule villaen p\u00e5 Nardo. Her har mannen som var ski-Norges st\u00f8rste helt i starten p\u00e5 60-tallet trukket seg tilbake sammen med sin Elin. P\u00e5 vegger og hyller finnes vitnesbyrdene om triumfene, men Toralf Engen (68) dyrker anonymiteten.", "Livet har aldri v\u00e6rt lett for Engan, ikke mens han konkurrerte og ikke etterp\u00e5. Nervene har spilt ham noen puss, men han var en mester til \u00e5 takle sin svakhet. Hemmeligheten: Han gjorde det til sin styrke.", "F\u00f8r marsipanen er sk\u00e5ret er Toralf er i gang med \u00e5 fortelle om nytt\u00e5rshopprennet i Garmisch i 1963, det f\u00f8rste som skulle vises direkte p\u00e5 tv. Under pr\u00f8vehoppingen dagen f\u00f8r l\u00e5 t\u00e5ka tykk som gr\u00f8t i bakken. Mannen fra H\u00f8londa var med opp i t\u00e5rnet for \u00e5 f\u00e5 et pr\u00f8vehopp. I motsetning til alle andre tok han skiene p\u00e5 nakken og gikk ned igjen.", "- Jeg f\u00f8lte at jeg bare kunne \u00f8delegge for meg selv ved \u00e5 hoppe under slike forhold. Dagen etter vant jeg rennet med 12 poeng. Det kaller jeg mental styrke, sier han.", "Mens han utad virket svak, var han en av de sterkeste. Engan likte \u00e5 spisse situasjonene for \u00e5 kunne ta ut mest n\u00e5r det gjaldt.", "Engan hadde slik kraft i beina at han kunne sitte lavere enn alle andre i till\u00f8pet. Han fant tidlig ut at det var lurt \u00e5 trene mest, og b\u00e5de Finnanger og S\u00f8rensen kan fortsatt kjenne st\u00f8lheten etter \u00f8ktene i tribunene p\u00e5 Lerkendal i sine egne l\u00e5r om de f\u00f8ler godt etter. Toralf var den som trente mest, men hoppet minst.", "- Det hendte at jeg kom til hoppuka med bare 7-8 treningshopp bak meg. Det gikk bra likevel.", "N\u00e5r de andre dro til Geiranger for \u00e5 hoppe om sommeren, kunne han like godt velge \u00e5 v\u00e6re hjemme for \u00e5 trene styrke p\u00e5 bar mark.", "- Min filosofi gikk ut p\u00e5 at hvis kroppen er godt nok trent og sterk nok, s\u00e5 gj\u00f8r man alt riktig og da blir det rett.", "- Hvor mye tenkte du og hvor mye var automatisert? sp\u00f8r Elling Finnanger. Som r\u00e5dgiver til dagens topphoppere er han opptatt av at alle bevegelsene m\u00e5 automatiseres for at hopperne skal lykkes.", "- Det eneste jeg tenkte p\u00e5 var \u00e5 gj\u00f8re det riktige frem til hoppkanten, at jeg satt avslappet og hadde den riktige balansen. Resten var ren refleks. Alt var automatisert, svarer Toralf.", "Finnanger nikker megetsigende. Han f\u00e5r bekreftet det han visste, at Toralf Engan var forut for sin tid. Han videreutviklet hoppsporten b\u00e5de mentalt og fysisk.", "- Du var en av dem som sprengte grenser, sier Finnanger ettertenksomt.", "Alle konkurranser var en stor psykisk belastning for Toralf Engan. Hans lange og omfattende forberedelser f\u00f8r han satte utfor fikk spenningen til \u00e5 sitre litt ekstra hos oss tv-seere. Hans kanskje verste renn var VM i normalbakken i Zakopane i 1962. Den dagen hoppet han med dopapir i lomma. Konkurransen var blitt utsatt fra dag til dag. Da det endelig ble renn, slo magen seg helt vrang.", "- Det var et nervepress uten like fordi rennet var blitt utsatt tre dager.", "Men Engan klarte ogs\u00e5 den gangen \u00e5 samle all sin kraft p\u00e5 hoppkanten og vant VM-gullet.", "Storbakkerennet i Innsbruck var ogs\u00e5 en p\u00e5kjenning Engan ikke glemmer. Som vanlig klarte han ikke \u00e5 spise frokost. Foran rennet tenkte han p\u00e5 hvor godt det hadde v\u00e6rt \u00e5 sitte hjemme i Trondheim og se det p\u00e5 tv. F\u00f8r f\u00f8rste omgang ba han om en kopp te med sukker. Det var alt han hadde i magen. Da han kom opp i t\u00e5rnet gjorde nervep\u00e5kjenningen at han m\u00e5tte brekke seg.", "- Jeg var litt tidlig i satsen og m\u00e5tte sl\u00e5 kontra p\u00e5 slutten. Jeg hoppet 93,5 mens Juha Kankonen hoppet 95,5. F\u00f8r andre omgang var det samme styret med \u00e5 brekke seg og st\u00e5 i.", "Det andre hoppet m\u00e5lte 90,5 for begge. Toralfs tredje var fullstendig mislykket, men de to f\u00f8rste holdt til gull. Han slo erkerivalen p\u00e5 stilen og vant med et dr\u00f8yt poeng til tross for at han hoppet to meter kortere.", "Toralf Engans stil er legendarisk og har avf\u00f8dt myter. Han benytter anledningen til \u00e5 avlive den om at han fikk den tids uoppn\u00e5elige fem ganger 20 i stil en gang i Falun. Men han fikk bare 20 som tellende ved to andre anledninger.", "I 1962 vant han 22 av de 24 rennene han stilte opp i. P\u00e5 sitt beste var han s\u00e5 god at arrang\u00f8rene nesten alltid oppfordret ham til \u00e5 ta en avsats lavere fart enn de andre, for spenningens skyld.", "- Men det sto det aldri noe om i avisene, ler han.", "Toralf vil gjerne forklare dette med ritualene p\u00e5 toppen n\u00e6rmere. Spenningen var slik at hode og kropp var fullstendig i ulage mens han ventet p\u00e5 tur.", "- Jeg fant ikke roen f\u00f8r jeg fikk klarsignalet. Jeg kunne ikke f\u00e5 det siste p\u00e5 plass f\u00f8r signalet l\u00f8d. Derfor tok det litt tid, sier Engan.", "- Du Toralf, du ville ikke f\u00e5tt lov til \u00e5 hoppe et eneste hopp i dag, s\u00e5 lang tid som du brukte p\u00e5 toppen, ler Hans Olav S\u00f8rensen.", "Selbu-bakeren har utallige historier om den heller viltre gjengen rundt den sindige og litt forsiktige nestoren fra H\u00f8londa. N\u00e5r Torgeir Brandtz\u00e6g, Bj\u00f8rn Wirkola og Hans Olav S\u00f8rensen var sammen, s\u00e5 skjedde litt av hvert, og ikke alt passet inn i Engans bilde av en toppidrettsut\u00f8ver.", "- Jeg tror du skjemtes litt av oss, for vi fikk noen oppstrammere, sier S\u00f8rensen.", "- Dere var flinke til \u00e5 trene n\u00e5r dere skulle, svarer Engan overb\u00e6rende.", "I dag skal det mindre til enn et VM-renn f\u00f8r p\u00e5kjenningen blir for stor.", "- Da Hans Olav ringte og sa at dere kom p\u00e5 bes\u00f8k, s\u00e5 m\u00e5tte jeg en tur p\u00e5 toalettet for \u00e5 brekke meg.", "- Men det var hyggelig at dere kom, og fullstendig overraskende at dere k\u00e5ret meg til den beste. Jeg f\u00f8ler stolthet over det.", "20 i stil; \u00e6rb\u00f8digheten for stilhopperen fra H\u00f8londa er fortsatt enorm hos dem som har opplevd ham. Toralf Engan var den som kom n\u00e6rmest det perfekte skihopp."]}, {"field": "category0", "value": "import"}, {"field": "contenthash", "value": "991ed66e4a958bdf763fac921d9dcaebb4f884ff1a80995da9f65852e6221d7d"}, {"field": "createtime", "value": "2017-05-02T05:02:52.000Z"}, {"field": "description", "value": "Denne kaka har han fortjent, han som m\u00e5tte brekke seg foran hvert viktig hopp i karrieren. Toralf Engan er verdensmester, olympisk mester og hoppsportens mytefigur."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bc058303fd7a29086a5a30319045578941243a88.jpg?594512f2"}, {"field": "dominantthumbnaildimensions", "value": "256x256"}, {"field": "heading", "value": ["Du tar kaka, Toralf! -adressa.no", "Sprengte grenser", "Nervep\u00e5kjenning", "Hoppet med minst fart"]}, {"field": "id", "value": "bc058303fd7a29086a5a30319045578941243a88"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "import"}, {"field": "kw-classification", "value": "sports"}, {"field": "kw-concept", "value": ["dag", "sprengte grenser", "trene", "hopp"]}, {"field": "kw-entity", "value": ["geiranger", "lerkendal", "elin", "toralf", "h\u00f8londa", "finnanger og s\u00f8rensen", "garmisch", "nardo", "hans olav", "juha kankonen", "hans olav s\u00f8rensen", "adresseavisen", "bj\u00f8rn wirkola og hans olav s\u00f8rensen"]}, {"field": "kw-location", "value": ["zakopane", "falun", "trondheim", "innsbruck"]}, {"field": "kw-pageclass", "value": "article"}, {"field": "kw-person", "value": ["toralf engen", "torgeir brandtz\u00e6g", "toralf engan", "bj\u00f8rn wirkola", "elling finnanger"]}, {"field": "kw-taxonomy", "value": "import"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Du tar kaka, Toralf!"}, {"field": "og-type", "value": "article"}, {"field": "og-url", "value": "http://www.adressa.no/import/article420201.ece"}, {"field": "pageclass", "value": ["article"]}, {"field": "publishtime", "value": "2005-02-12T09:25:17.000Z"}, {"field": "recs-articleid", "value": "2189788"}, {"field": "recs-category-type", "value": "taxonomy"}, {"field": "recs-category0", "value": "taxonomy|import"}, {"field": "recs-publishtime", "value": "2005-02-12T09:25:17.000Z"}, {"field": "recs-rawtitle", "value": "Du tar kaka, Toralf! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "import"}, {"field": "teaser", "value": "Denne kaka har han fortjent, han som m\u00e5tte brekke seg foran hvert viktig hopp i karrieren. Toralf Engan er verdensmester, olympisk mester og hoppsportens mytefigur."}, {"field": "thumbnail", "value": "http://content-thumbnail.cxpublic.com/content/thumbnail200x150/bc058303fd7a29086a5a30319045578941243a88.jpg?594512f2"}, {"field": "thumbnailfullheightdimensions", "value": "200x993"}, {"field": "timestamp", "value": "2017-06-17T11:30:58.000Z"}, {"field": "title", "value": "Du tar kaka, Toralf!"}, {"field": "url", "value": "http://www.adressa.no/import/article420201.ece"}, {"field": "urlhash", "value": "bc058303fd7a29086a5a30319045578941243a88"}], "score": 0.89953685, "siteId": "9222270286501375973", "id": "bc058303fd7a29086a5a30319045578941243a88"}

