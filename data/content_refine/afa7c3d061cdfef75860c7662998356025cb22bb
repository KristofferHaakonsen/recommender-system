{"fields": [{"field": "modifiedtime", "type": "time", "value": "2012-04-17T12:31:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["rune aanderaa . daglig leder sabima", "samarbeidsr\u00e5det for biologisk mangfold", "erik steineger . seniorr\u00e5dgiver", "sabima"]}, {"field": "body", "value": ["Saken oppdateres.", "Utrydding av planter og dyr fra norsk natur g\u00e5r raskere enn noen gang. I l\u00f8pet av sommeren er det sl\u00e5tt fast at en vakker bl\u00e5 sommerfugl og 15 bie- og humlearter er utryddet. Mange andre er kritisk truet. Den viktigste grunnen er \u00f8delagte levesteder.", "Utrydding av arter er et enormt og \u00f8kende problem p\u00e5 hele jordkloden. Omfanget kan sammenliknes med masseutryddelsene etter at jorda ble truffet av en meteoritt for 65 millioner \u00e5r siden. Fremtidsrettede politikere har lenge g\u00e5tt inn for \u00e5 innf\u00f8re strenge tiltak for \u00e5 snu utviklingen. I Brundtlandkommisjonens rapport fra 1987 sto problemet med truede \u00f8kosystemer og arter helt sentralt: Bevaring av naturmangfoldet i levende natur er avgj\u00f8rende for framtidig utvikling; kommende generasjoner vil aldri tilgi oss om vi unnlater \u00e5 gj\u00f8re dette.", "Alt for lite er gjort for \u00e5 f\u00f8lge opp de alarmerende advarslene. Regjeringen har sagt at Norge skal v\u00e6re et foregangsland i milj\u00f8politikken, og har forpliktet seg til \u00e5 stanse tapet av arter innen 2010. Men det n\u00f8dvendige lovverket mangler. EUs regelverk gir langt strengere beskyttelse av truete arter og deres levesteder enn det vi har her i landet. Sommerfuglen som er utryddet fra Norge i \u00e5r \u00f8ker i antall i Sverige som et resultat av oppf\u00f8lging etter EUs lovgivning.", "F\u00f8lgende eksempler illustrerer problemet: En grunneier s\u00f8ker om tillatelse til \u00e5 bygge ti nye hytter. Det viser seg at omr\u00e5det er ett av de siste gjenv\u00e6rende levestedene for en sjelden sommerfugl. Sommerfuglens larve f\u00e5r n\u00e6ring fra en bestemt planteart. Utbygging vil f\u00f8re til at planten forsvinner og sommerfuglen blir utryddet fra Norge.", "Den ansvarsbevisste kommunen avsl\u00e5r s\u00f8knaden om utbygging. Men dagens lovverk har mange hull. Selv om en art er fredet, er det lovlig \u00e5 \u00f8delegge levestedet. Grunneieren kan for eksempel \u00f8delegge eller fjerne plantene. \u00c5ret etter er sommerfuglen utryddet, og kommunen m\u00e5 omgj\u00f8re vedtaket.", "Omr\u00e5det ved Kjevik lufthavn var inntil i fjor ett av tre kjente leveomr\u00e5der for sommerfulgen r\u00f8dknappvikler. Da Avinor s\u00f8kte Kristiansand kommune om utbygging av flyplassomr\u00e5det, fikk de avslag fra et enstemmig kommunestyre. Ikke lenge etter spr\u00f8ytet Avinor omr\u00e5det slik at vertsplanten r\u00f8dknapp forsvant.", "Det hjelper ikke at den sterkt truete orkideen myrflangre er fredet, s\u00e5 lenge det er lov \u00e5 gr\u00f8fte myrene den vokser p\u00e5, eller \u00abplukke\u00bb den med gravemaskin for \u00e5 bygge industri. Det er lov \u00e5 fylle igjen dammer der storsalamanderen og andre fredete og s\u00e5rbare amfibier lever. Ingen hindrer en skogeier \u00e5 snauhogge skogtyper der det finnes truete planter og dyr.", "Noen trekker kanskje p\u00e5 skuldrene n\u00e5r de f\u00e5r vite at 15 ulike bie- og humlearter er utryddet fra Norge de siste \u00e5rene. Hvilken betydning har de egentlig i naturen eller for oss mennesker?", "Ny forskning viser at \u00abville\u00bb bier har en sv\u00e6rt viktig funksjon for pollinering av planter. Mellom 15 og 30 prosent av maten vi mennesker spiser er direkte eller indirekte avhengig av pollinering, f\u00f8rst og fremst av \u00abtambier\u00bb. Insektforskere oppdaget for et par \u00e5r sidene at disse tambiene blir opptil fem ganger s\u00e5 effektive n\u00e5r villbier bes\u00f8ker de samme plantene.", "N\u00e5r vi samtidig vet at tambiebestander i USA og Europa stadig utsettes for kollaps p\u00e5 grunn av sykdommer, blir villbienes pollineringsevne enda mer interessant. Bare siden 2006 har bir\u00f8ktere i USA mistet fra 30 til 90 prosent av bestandene i sine kuber. Bienes pollinering er avgj\u00f8rende for avlinger med en \u00e5rlig verdi av over 70 milliarder kroner per \u00e5r i USA.", "Det finnes mange tusen ulike arter villbier, men antallet synker. \u00c5rsaken er blant annet bruk av insektsdrepende midler og \u00f8deleggelser av levestedene. I Norge er det p\u00e5vist 194 arter ville bier og humler, men minst 15 av dem er alts\u00e5 utryddet, og flere blir det trolig i n\u00e6r framtid. Hoved\u00e5rsaken er gjengroing og naturinngrep.", "Vi trenger en god naturmangfoldlov for \u00e5 hindre fortsatt tap av naturmangfoldet i Norge. Etter en h\u00f8ringsrunde om lovforslaget som ble lagt fram i 2005, har den politiske dragkampen om paragrafene v\u00e6rt hard og langdryg.", "Loven skulle opprinnelig legges fram for Stortinget v\u00e5ren 2007, men er utsatt flere ganger. Noen av paragrafene faller enkelte s\u00e6rinteresser tungt for brystet.", "En stor og samlet naturvernopinion i Norge kan ikke akseptere at lovforslaget utvannes. Folk flest vil ikke forst\u00e5 om regjeringen fortsatt skulle tillate utryddelse av arter. Loven m\u00e5 derfor v\u00e6re tydelig og klar, spesielt p\u00e5 f\u00f8lgende punkter:", "De mest truete artene og naturtypene m\u00e5 gis en s\u00e6rskilt beskyttelse basert p\u00e5 faglige kriterier.", "Loven m\u00e5 sette krav til kartlegging og overv\u00e5king av naturen. De som skal ha ansvar for forvaltning av verneomr\u00e5der og annen viktig natur, m\u00e5 ha lovp\u00e5lagt kompetanse.", "Loven m\u00e5 inneholde strenge regler for innf\u00f8rsel og utsetting av fremmede arter, b\u00e5de planter og dyr.", "Loven m\u00e5 gjelde b\u00e5de p\u00e5 norsk land- og sj\u00f8territorium.", "Loven m\u00e5 ikke inneholde s\u00e5 mange unntaksbestemmelser at den fungerer like d\u00e5rlig som strandloven. Der er unntaket regelen, og det bygges i strandsonen som aldri f\u00f8r.", "Den nye naturmangfoldloven vil gjelde i flere ti\u00e5r framover og m\u00e5 snu skremmende trender som \u00f8delegger v\u00e5re naturverdier. De r\u00f8dgr\u00f8nne kan ikke lenger la det v\u00e6re lov \u00e5 utrydde arter i Norge!", "erik.steineger@getmail.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "7031bd729b10a2e15c1538f337f6e1173915b3e46c9f25b0626eb6a0b4af793e"}, {"field": "createtime", "value": "2017-05-01T16:38:37.000Z"}, {"field": "description", "value": "I l\u00f8pet av h\u00f8sten f\u00e5r Stortinget framlagt forslag til en ny lov om forvaltning av naturen. Da er det g\u00e5tt over 7 \u00e5r siden arbeidet med loven ble p\u00e5begynt. Det er p\u00e5 h\u00f8y tid at Norge f\u00e5r en lov som forbyr utrydding av arter. Fremdeles er det fullt lovlig \u00e5 \u00f8delegge det siste levestedet til en plante eller et dyr. Ogs\u00e5 om den m\u00e5tte v\u00e6re fredet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/afa7c3d061cdfef75860c7662998356025cb22bb.jpg?597d1dff"}, {"field": "dominantthumbnaildimensions", "value": "256x256"}, {"field": "heading", "value": "Skal det fortsatt v\u00e6re lov \u00e5 utrydde planter og dyr fra norsk natur? -adressa.no"}, {"field": "id", "value": "afa7c3d061cdfef75860c7662998356025cb22bb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-company", "value": "avinor"}, {"field": "kw-concept", "value": ["norsk natur", "lov", "arter", "natur", "utrydde", "planter"]}, {"field": "kw-entity", "value": ["kjevik", "brundtlandkommisjonens", "stortinget"]}, {"field": "kw-location", "value": ["europa", "kristiansand", "sverige", "norge"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skal det fortsatt v\u00e6re lov \u00e5 utrydde planter og dyr fra norsk natur?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1165252.ece"}, {"field": "pageclass", "value": ["article"]}, {"field": "publishtime", "value": "2008-10-06T09:41:00.000Z"}, {"field": "recs-articleid", "value": "1547708"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-10-06T09:41:00.000Z"}, {"field": "recs-rawtitle", "value": "Skal det fortsatt v\u00e6re lov \u00e5 utrydde planter og dyr fra norsk natur? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I l\u00f8pet av h\u00f8sten f\u00e5r Stortinget framlagt forslag til en ny lov om forvaltning av naturen. Da er det g\u00e5tt over 7 \u00e5r siden arbeidet med loven ble p\u00e5begynt. Det er p\u00e5 h\u00f8y tid at Norge f\u00e5r en lov som forbyr utrydding av arter. Fremdeles er det fullt lovlig \u00e5 \u00f8delegge det siste levestedet til en plante eller et dyr. Ogs\u00e5 om den m\u00e5tte v\u00e6re fredet."}, {"field": "thumbnail", "value": "http://content-thumbnail.cxpublic.com/content/thumbnail200x150/afa7c3d061cdfef75860c7662998356025cb22bb.jpg?597d1dff"}, {"field": "thumbnailfullheightdimensions", "value": "200x1715"}, {"field": "timestamp", "value": "2017-07-29T23:45:03.000Z"}, {"field": "title", "value": "Skal det fortsatt v\u00e6re lov \u00e5 utrydde planter og dyr fra norsk natur?"}, {"field": "url", "value": "http://www.adressa.no/meninger/kronikker/article1165252.ece"}, {"field": "urlhash", "value": "afa7c3d061cdfef75860c7662998356025cb22bb"}], "score": 1.1651047, "siteId": "9222270286501375973", "id": "afa7c3d061cdfef75860c7662998356025cb22bb"}

