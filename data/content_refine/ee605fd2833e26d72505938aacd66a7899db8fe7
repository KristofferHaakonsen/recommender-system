{"fields": [{"field": "modifiedtime", "type": "time", "value": "2016-11-07T07:50:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjemme hos", "Bolig"]}, {"field": "author", "value": "anders minge"}, {"field": "body", "value": ["Saken oppdateres.", "I 14 \u00e5r har verdens beste kiter, Kari Schibevaag, fartet mellom Brasil, S\u00f8r-Afrika, Hawaii, Vietnam, Spania, Indonesia, Australia og Italia.", "Hjemme var der den spartansk innredet, slitte varebilen sto parkert. Deretter kom foreldrenes hus p\u00e5 Madla i Stavanger.", "Men for fem \u00e5r siden oppdaget hun endelig paradis p\u00e5 jord: Justneset i Flakstad kommune i Lofoten.", "N\u00e5 er 38-\u00e5ringen i gang med \u00e5 flytte inn i dr\u00f8mmehuset, en ombygd container p\u00e5 30 kvadratmeter.", "Det er knapt plass til seng, ovn og dusj. Til gjengjeld er det gratis husleie:", "Midnattsol og nordlysTross f\u00e5 kvadratmeter \u00e5 boltre seg p\u00e5, f\u00f8ler hun hele verden er hennes stue.", "Fra sofaen ser hun nordlyset danse p\u00e5 himmelen. I sommerm\u00e5nedene holder midnattsolen henne v\u00e5ken hele d\u00f8gnet.", "B\u00f8lgebruset fra Norskehavet sl\u00e5r mot land f\u00e5 meter fra terrassen.", "Selve containeren har hun bestilt fra Living Project i Nederland. Arkitekt Tora Arctander og kamerat Tom Magne Jonassen har delt inn rommene etter oppskrift fra Schibevaag.", "Inventaret har i stor grad kommet rekende inn fra havet.\u2014 Jeg har innredet huset i min stil. Pluss litt luksus, som varme i gulvet. De innvendige veggene er kledd med panel fra revne hus. Hyllene p\u00e5 kj\u00f8kkenet er drivved, funnet i fj\u00e6ra. En pinne brukes som koppestativ, skaphylla er egentlig en gammel d\u00f8r. Bare sengen er kj\u00f8pt ny. Jeg sitter n\u00e6rmest p\u00e5 terrassen og ser etter nye m\u00f8bler, forteller Kari.", "Det flislagte badet er p\u00e5 5 kvadratmeter, med toalett, dusj og vask. En skistav i bambus fungerer som dorull-holder.", "- Folk som kommer inn her blir overrasket over hvordan jeg har klart \u00e5 f\u00e5 leiligheten til \u00e5 virke st\u00f8rre:", "Hva: Ekstremsport der en person st\u00e5ende p\u00e5 et brett dras av en drage, p\u00e5 vann eller sn\u00f8. Oppsto p\u00e5 1990-tallet i Frankrike og Hawaii.", "Kari Schibevaag: Fra Madla i Stavanger. Har 12 VM-titler i snowkiting og sju i kitesurfing.", "Vis fakta", "Valgt alt selvUnderveis i byggingen har hun hatt jevnlig kontakt med den nederlandske leverand\u00f8ren for \u00e5 diskutere l\u00f8sninger. Plassering av vinduer og hvordan badet og kj\u00f8kkenet skal se ut, ja, det har Kari bestemt.", "I likhet med henne har containeren levd et omflakkende liv. Jobben har v\u00e6rt \u00e5 frakte gods over Atlanterhavet. N\u00e5 har den byttet ut transportskip med en solid grunnmur p\u00e5 Justneset.", "Karis nye hus ble fraktet med b\u00e5t fra Nederland til Bod\u00f8. En trailer tok seg av sisteetappen.", "Vel framme ble huset l\u00f8ftet rett p\u00e5 grunnmuren og boltet fast. Str\u00f8m, vann og kloakk ble kjapt plugget til.\u2014 Det var n\u00e6rmest like lett \u00e5 som \u00e5 koble inn en lader i mobiltelefonen, men jeg fikk profesjonell hjelp slik at jeg er sikker p\u00e5 at koblingen er rett, legger hun til.", "Hele prosessen, fra hun bestilte huset til det var innflyttingsklart, tok tre m\u00e5neder. Da var alt av inventar p\u00e5 plass.", "Kari ansl\u00e5r at containeren har kostet henne 500.000 kroner. I tillegg kommer kj\u00f8p av tomt.", "\u2014 Det er fullt mulig \u00e5 bygge rimeligere, men jeg \u00f8nsket blant annet varme i gulvet og fliser p\u00e5 badet. Da stiger prisen.", "For ett \u00e5r siden visste hun knapt hva Instagram var:", "LuksusfellenTrenden med \u00e5 bo i minihus er sv\u00e6rt utbredt i land som Japan, Nederland, Spania og USA. I Norge tiltrekkes vi fortsatt mest av store eneboliger og leiligheter.", "\u2014 Hva skal vi med et gigantisk hus med masse luksus i? Vi i Norge har f\u00e5tt det for oss at vi skal ha st\u00f8rst hus, st\u00f8rst bil og ellers ha fasaden i orden. Jeg mener at det inni oss er det viktigste, sier Kari.", "Hun forteller at hun har f\u00e5tt enormt med henvendelser fra folk som \u00f8nsker \u00e5 h\u00f8re mer om containerhuset.\u2014 Jeg tror mange ser hvor idiotisk det er \u00e5 eie mye. \u00c5 bruke all fritid og penger p\u00e5 oppvarming, vedlikehold og betjening av l\u00e5n, virker fullstendig meningsl\u00f8st. Vi lever bare denne ene gangen. Jeg tror mange kommer til \u00e5 angre p\u00e5 sine prioriteringer n\u00e5r de kommer i 60\u201370-\u00e5rene, sier hun.", "Har gjort omvendt. Bor i sentrum og jobber \u00abp\u00e5 landet\u00bb:", "Krevende prosessVeien fra \u00e5 skaffe seg tomt til \u00e5 kunne flytte inn i nytt hus var lang.", "Flakstad kommune var ikke udelt positiv til kiterens \u00f8nske om \u00e5 plassere en container i indrefileten av norsk natur, men ordf\u00f8rer Hans Fredrik S\u00f8rdal st\u00f8ttet prosjektet.", "\u2014 Kari er ei dame med mange tanker og spennende ideer. Jeg synes container-prosjektet er b\u00e5de morsomt og spennende, sier han.", "Ordf\u00f8reren hadde ingen betenkeligheter med containeren.\u2014 En del lover og regler skal innfris, men slikt ligger ikke p\u00e5 mitt bord, sier han.", "- Hvordan synes du container-huset ser ut?", "\u2014 S\u00e5 langt synes jeg huset ser veldig bra ut. N\u00e5 g\u00e5r ogs\u00e5 Bod\u00f8 boligbyggelag inn p\u00e5 den samme tankegangen med ferdigproduserte containere. Konseptet er i ferd med \u00e5 bre om seg, og Flakstad kommune er klare for flere containere.", "Hans Fredrik S\u00f8rdal mener at hver enkelt m\u00e5 f\u00e5 lov til \u00e5 velge hvordan sitt eget hus skal se ut.", "\u2014 Lofoten har mange rorbuer og standardisert boligmasse. Vi ser n\u00e5 at det er en dragning i andre retninger. Folk \u00f8nsker i st\u00f8rre grad \u00e5 f\u00e5 huset slik de \u00f8nsker. Hvis alle bygg er like, blir det fort veldig kjedelig.", "Leier helt frivillig:", "Gjemmer seg bortI \u00e5r har Kari v\u00e6rt i Lofoten i n\u00e6rmere fire m\u00e5neder, noe som er rekordlenge p\u00e5 ett sted for kiteren.", "\u2014 Strendene og fjellene er s\u00e5 ufattelig fine. Dessuten er Lofoten, tross en turisteksplosjon, fortsatt et sted \u00e5 gjemme seg vekk p\u00e5 folketomme steder.", "N\u00e5r prosjektet er ferdig, skal forbipasserende ha et skarpt blikk for \u00e5 se at huset egentlig er en container. Jernkassen skal kles i tre, og p\u00e5 taket f\u00e5r Kari en flott terrasse med 360-graders utsikt.", "\u2014 Jeg f\u00f8ler jeg har bedre plass i containeren enn n\u00e5r jeg kommer inn i store eneboliger. I Flakstad lever jeg tett p\u00e5 naturen og f\u00e5r hele verden inn i rommet, forteller hun.Men hun gir ikke slipp p\u00e5 varebilen, selv om hun n\u00e5 har et flott hus.", "\u2014 Bilen er, tro det eller ei, fortsatt best, skratter Kari Schibevaag."]}, {"field": "category0", "value": "bolig"}, {"field": "contenthash", "value": "23a8311091b3bfaf2b4e6f4e1a008bf53acc23bcbfef66dcda316ed2de28d536"}, {"field": "createtime", "value": "2017-05-02T02:45:33.000Z"}, {"field": "description", "value": "Dr\u00f8mmehuset kostet henne rundt 500.000 kroner: \u2014 Jeg har innredet huset i min stil. Pluss litt luksus, som varme i gulvet."}, {"field": "heading", "value": "Kiteren Kari (38) bor i en meget oppgradert container i fj\u00e6ra i Lofoten -adressa.no"}, {"field": "id", "value": "ee605fd2833e26d72505938aacd66a7899db8fe7"}, {"field": "keyword", "value": ["Hjemme hos", "Bolig"]}, {"field": "keywords", "value": "Hjemme hos,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "instagram"}, {"field": "kw-concept", "value": ["container", "oppgradert container", "500.000 kroner", "hus", "innredet huset"]}, {"field": "kw-entity", "value": ["bolig", "justneset", "madla", "frankrike og hawaii", "atlanterhavet", "norskehavet", "living project", "hans fredrik s\u00f8rdal"]}, {"field": "kw-location", "value": ["japan", "nederland", "spania", "stavanger", "flakstad", "norge", "lofoten", "bod\u00f8"]}, {"field": "kw-pageclass", "value": "article"}, {"field": "kw-person", "value": ["kari schibevaag", "tora arctander", "tom magne jonassen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/f09dadaa-4449-4966-81c9-92e8d100afc7?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kiteren Kari (38) bor i en meget oppgradert container i fj\u00e6ra i Lofoten"}, {"field": "og-type", "value": "article"}, {"field": "og-url", "value": "http://www.adressa.no/bolig/Kiteren-Kari-38-bor-i-en-meget-oppgradert-container-i-fjara-i-Lofoten-6703b.html"}, {"field": "pageclass", "value": ["article"]}, {"field": "publishtime", "value": "2016-11-06T08:00:00.000Z"}, {"field": "recs-articleid", "value": "6703"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-11-06T08:00:00.000Z"}, {"field": "recs-rawtitle", "value": "Kiteren Kari (38) bor i en meget oppgradert container i fj\u00e6ra i Lofoten -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Dr\u00f8mmehuset kostet henne rundt 500.000 kroner: \u2014 Jeg har innredet huset i min stil. Pluss litt luksus, som varme i gulvet."}, {"field": "thumbnail", "value": "http://content-thumbnail.cxpublic.com/content/thumbnail200x150/ee605fd2833e26d72505938aacd66a7899db8fe7.jpg?5999da74"}, {"field": "thumbnailfullheightdimensions", "value": "200x1866"}, {"field": "timestamp", "value": "2017-08-20T18:52:36.000Z"}, {"field": "title", "value": "Kiteren Kari (38) bor i en meget oppgradert container i fj\u00e6ra i Lofoten"}, {"field": "url", "value": "http://www.adressa.no/bolig/Kiteren-Kari-38-bor-i-en-meget-oppgradert-container-i-fjara-i-Lofoten-6703b.html"}, {"field": "urlhash", "value": "ee605fd2833e26d72505938aacd66a7899db8fe7"}], "score": 1.2230612, "siteId": "9222270286501375973", "id": "ee605fd2833e26d72505938aacd66a7899db8fe7"}

