{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "eldre kvinner og orgasme", "Hei..en mann spurte meg p\u00e5 nettet om kvinner begynte \u00e5 miste evnen til orgasme etter 40, og om kroppen slutta \u00e5 reagere seksuelt p\u00e5 kj\u00e6rtegn. Det fikk meg til \u00e5 lure p\u00e5 det samme. Kan man bli v\u00e5t under opphisselse selv som eldre?", "Siv", "Svar : Eldre kvinner...da snakker vi om kvinner som enten har kommet i overgangsalderen, eller som har kommet over overgangsalderen (postmenopausen). Kvinner er forskjellige, ung som eldre.", "Noen sier de er sv\u00e6rt avhengig av tilf\u00f8rsel av \u00f8strogen krem/tabletter for \u00e5 bli v\u00e5t og k\u00e5t, andre sier at de sverger til soyaprodukter som gir naturlig \u00f8strogentilf\u00f8rsel, og atter andre sier at de har greid seg uten. Det de sier uavhengig av \u00f8strogen, er at for \u00e5 fungere seksuelt, er du avhengig av \u00e5 pleie seksuallivet ditt, ikke la det g\u00e5 i glemmeboka.", "Det er snakk om use it or lose it. Men, med \u00e5rene kan det v\u00e6re behov for ekstra stimulering, at det tar litt mer tid. Men opplevelsen, f\u00f8lelsene, tankene er det ingen datomerking p\u00e5. Jeg har m\u00f8tt mange par i en alder av 70- 80! som forteller meg om forelskelse, om hvor godt det er \u00e5 bli tatt p\u00e5, om seksuell lyst og glede.", "[23.09.05 10:49]", "For liten penis", "Hei! Jeg er en gutt p\u00e5 19 \u00e5r som lurer p\u00e5 f\u00f8lgende: Jeg har m\u00f8tt ei dame de siste mnd. som jeg har f\u00e5tt et lite forhold, kan si at vi er s\u00e5nn nesten-kj\u00e6rester. Problemet er at n\u00e5r vi har sex s\u00e5 g\u00e5r d aldri for henne, hun sier at jeg har for liten penis til \u00e5 gi henne orgasme. Hun har sagt flere ganger at eks-kj\u00e6resten hadde dobbelt s\u00e5 stor penis, og at det fungerte bra.. Har du noen tips for hvordan jeg skulle kunne stimulere henne, ev. hvilke stillinger som kunne ha hjulpet? H\u00e5per p\u00e5 svar, hilsen en \"deprimert gutt\"", "Steinar", "Svar: Det er en veldig feil holdning at det er mannens oppgave \u00e5 gi kvinnen orgasme. Dette m\u00e5 kvinner ta ansvar for selv, f.eks gjennom \u00e5 masturberer seg selv under samleie. Men n\u00e5r det er sagt s\u00e5 kan du med fordel stimulere henne med munn og fingre, f\u00f8r, underveis, eller etter. Lykke til!", "[23.09.05 10:42]", "Noe rart med sexlivet", "Hei Eva! Har aldi skrevet inn sp\u00f8rsm\u00e5l her f\u00f8r, og tenkte derfor det var verdt et fors\u00f8k. Jeg er en gutt p\u00e5 18 \u00e5r, som har v\u00e6rt sammen med ei jente i litt over 2 \u00e5r. Vi har hatt sex en mange ganger, men har gjerne v\u00e6rt veldig periodevis. Men noe som har plaget meg hele tiden, er at hun aldri kommer. Det er dette som er problemet: Hun sier at hun er p\u00e5 vei, n\u00e5r jeg utf\u00f8rer munnsex p\u00e5 henne, hun klyper meg, klorer, vrir seg, og akkruat i det hun skal komme, s\u00e5 sier det paff! s\u00e5 er all sexlysten borte. \u00c5ssen er det mulig? Det kan vel ikke ha noe sammenheng med kreft eller noe? Hun har av og til litt problemer ned mensen. Alle r\u00e5d blir tatt imot med \u00e5pne armer! Takk!", "Bekymret og Frustrert", "Svar: Mange jenter kan v\u00e6re mest opptatt av \u00e5 v\u00e6re i en omsorgsrolle, opptatt av \u00e5 gi gutten en god opplevelse, v\u00e6re vakker, holde inn magen, late som hun f\u00e5r orgasme- i motsetning til \u00e5 t\u00f8rre \u00e5 gi slipp, gi seg hen, nyte..Det kan v\u00e6re litt skummelt \u00e5 fokusere p\u00e5 sin egen seksualitet. Har jenta oppn\u00e5dd orgasme n\u00e5r hun har solosex? Noen kvinner er usikre p\u00e5 om de faktisk fikk orgasme,- eller noen menn er usikre p\u00e5 om kvinnen faktisk fikk orgasme. Dette handler om forventninger til hva orgasme er. Kanskje erdet p\u00e5 tide med engod samtale om dette?", "[23.09.05 10:03]", "Sex og vekst", "Hei god-berta (kompliment!) Et litt fysiologisk sp\u00f8rsm\u00e5l: P\u00c5virker orgasmen veksten i puberteten. I gamle dager skremte man jo med at onani f\u00f8rte til at man sluttet \u00e5 vokse. Det passer d\u00e5rlig p\u00e5 undertegnede. Kan det v\u00e6re motsatt, el-. spiller det ingen rolle? Virker kj\u00f8nnshormoner og veksthomoner inn p\u00e5 hverandre? God helg!", "abc xy\u00e5", "Svar: Nope, mye eller lite masturbering virker ikke p\u00e5 veksten.. ;))", "[16.09.05 11:27]", "aldri f\u00e5tt", "har aldri f\u00e5tt orgasme. Klarer det bare ikke. Komer nesten dit, men s\u00e5 stopper det. Er det noe jeg gj\u00f8r galt? Det hjelper ikke \u00e5 f\u00e5 noen til \u00e5 hjelpe meg, for om en gutt kommer med fingrene, f\u00e5r jeg fullstendig \"turn off\". Begynner \u00e5 bli lei n\u00e5...", "skamfull .", "Svar: Skaff deg en vibrator av typen Flower Power, som har trinnstyrt intensitet. Du kan ta en titt p\u00e5 den p\u00e5 cupido sine nettsider og ogs\u00e5 bestille derfra. Mange voksne kvinner har f\u00e5tt sin f\u00f8rste orgasme ved \u00e5 bruke en vibrator, s\u00e5 du er ikke alene. Lykke til.", "[16.09.05 11:24]", "orgasme", "noen gode r\u00e5d for \u00e5 f\u00e5 orgasme med samleie..Har ALDRI hatt orgasme n\u00e5r jeg har hatt sex, dette er veldig slitsomt da jeg er veldig sexuellt aktiv.F\u00e5r orgasme ved mastrubering da...", "marte", "Svar: Onaner dg selv mest du har samleie! Dette er h\u00f8yst vanlig.", "[02.09.05 11:26]", "Vibratororgasme", "Kan du beskrive en himmels orgasme utf\u00f8rt med vibrator for meg?? Er nysgjerrig og spendt!!", "K\u00e5t", "Svar: Det kan nok beskrives p\u00e5 mange m\u00e5ter. Jeg gir utfordringen videre til leserne.", "[19.08.05 11:21]", "Fokus p\u00e5 jenter", "Alt du leser om i blader og aviser er jenters orgasme og hvordan de skal f\u00e5 et bedre sex liv. Er det ikke p\u00e5 tide at jentene l\u00e6rer seg hva vi gutta ogs\u00e5 vil ha. Begynner \u00e5 stilles vel h\u00f8ye krav til mannen evner i senga synes jeg.", "Kalle Valentin", "Svar: Du har s\u00e5 rett. Litt urettferdig dette ;) La meg h\u00f8re hvilke savn du som mann har, og hvordan du ser for deg et bedre sexliv!", "[26.08.05 10:26]", "orgasme (igjen)", "jeg har ingen problem med \u00e5 onanere, og frambringe en orgasme p\u00e5 meg selv. Det har jeg gjort siden jeg var 15 \u00e5r, men under sammleie f\u00e5r jeg ikke orgasme uten at jeg fikser det selv under \"akten\". Pr\u00f8ver kj\u00e6resten min \u00e5 onanere meg eller slikke meg, s\u00e5 kjenner jeg nesten ingen ting, og tro meg, vi har hatt undervisning! orgasme uten \u00e5 ber\u00f8re klitoris har jeg begynt \u00e5 tvile p\u00e5 om i det hele tatt g\u00e5r an. takk for svar.", "anonym anonym", "Svar: Dersom du kun f\u00e5r orgasme gjennom \u00e5 ber\u00f8re klitoris, er det vel bare \u00e5 fortsette med det, ogs\u00e5 under akten?", "[26.08.05 10:02]", "Vibratororgasme", "Kan du beskrive en himmels orgasme utf\u00f8rt med vibrator for meg?? Er nysgjerrig og spendt!!", "K\u00e5t", "Svar: Det kan nok beskrives p\u00e5 mange m\u00e5ter. Jeg gir utfordringen videre til leserne.", "[19.08.05 11:21]", "krav til mannen", "er det virkelig slik at de aller fleste kvinner forventer at mannen skal ta ansvar for b\u00e5de sin egen og kvinnens orgasme? han har jo mer enn nok \u00e5 jobbe med under samleie, kanskje med unntak av n\u00e5r kvinnen er p\u00e5 topp. for meg er det helt naturlig stimulere meg selv under samleie, slik at han kan konsentrere seg om \u00e5 st\u00f8te. burde ikke dette v\u00e6re ganske naturlig? variasjon fryder s\u00e5klart, men siden mannen stort sett m\u00e5 jobbe for sin orgasme, s\u00e5 er det vel ikke s\u00e5 unaturlig at ogs\u00e5 kvinnen jobber litt med sin, og s\u00e5 er det jo s\u00e5 mye enklere \u00e5 komme samtidig da!", "Ann", "Svar: En interessant betraktning, som det er lett \u00e5 v\u00e6re enig i! Samtidig som man utmerket vel i en relasjon kan ta turtaking p\u00e5 det \u00e5 v\u00e6re aktiv/passiv, og det er ikke alltid man har som m\u00e5l \u00e5 f\u00e5 orgasme, og hvor ofte har vi behov for \u00e5 komme samtidig..er det et viktig m\u00e5l?", "[19.08.05 11:39]", "Orgasme", "Jeg er en kvinne i min beste alder (35) og ble ganske sent i livet intodusert for min egen orgasme. I ettertid, har mange ting i livet gjort at jeg har v\u00e6rt uten seksualpartner i ca 3 \u00e5r. Jeg har etterhvert kommet igang med en partner igjen, og jeg har sv\u00e6rt vanskelig for \u00e5 f\u00e5 orgasme. Det krever sterk stimulering av klitoris, og det tar gjerne lang tid. Klarer ikke \u00e5 f\u00e5 det til uten f.eks vibrering, eller masasje-dusj. Har en fortrolighet i forhold til kropp og seksualitet. Og nyter sex, gjerne ofte. Men orgasme sammen mannen som jeg elsker hadde gjort det lile ekstra. Har du noen tips?", "Livs Nyter", "Svar: Har det noe \u00e5 si at du bruker vibrator/massasjedusj under parsexen? Ta ham med deg p\u00e5 badet, eller bruk vibratoren n\u00e5r dere koser dere!", "[12.08.05 11:30]", "Store krav", "Jeg synes kravene til prestasjon i forhold til \u00e5 tilfredstille kvinnen i sengen lett kan virke veldig store. Dette gj\u00f8r at jeg av og til synes sex blir et ork og jeg trekker meg unna f.eks. n\u00e5r jeg litt sliten. Likevel kunne jeg egentlig tenkt meg \u00e5 hatt litt \"lat\" sex de gangene jeg ikke har s\u00e5 mye overskudd, men det ville antageligvis inneb\u00e6re at hun ikke f\u00e5r orgasme og da ville hun oppleve meg som egoistisk. Likevel tror jeg ikke det er bra for forholdet at jeg trekker meg unna og tror egentlig at hun ogs\u00e5 kunne like \"lat\" sex, men det er liksom s\u00e5 vanskelig \u00e5 snakke om dette uten at det virker som om jeg er lei av og tilfredstille henne. Jeg tror jo at \u00e5 senke kravene heller \u00e5pner for mer spontanitet.", "Svar: \"Latsex\" er et utmerket alternativ til \"full pakke\". Hun kan vel stimulere seg selv mens dere har samleie? La oss si at dere ligger i skje, begge ligger p\u00e5 h\u00f8yre side, du bak henne, hun l\u00f8fter sitt venstre ben og hviler det over dine l\u00e5r, og mens du penetrerer henne onanerer hun. Kunne det v\u00e6re mulig?", "[29.07.05 10:55]", "Lat sex", "R\u00e5d til han som spurte om lat sex, og om det han kan bli oppfattet som egoistisk om det medf\u00f8rer at hun ikke f\u00e5r orgasme: Hva med \u00e5 en gang i blant godta \u00e5 avslutte uten at DU f\u00e5r orgasme? Gj\u00f8r du det, vil du bli oppfattet som verdens mest omtenksomme mann, som ikke tenker p\u00e5 \u00e5 \" komme i m\u00e5l\" som det viktigste med kosen. Da t\u00e5ler hun at hun ikke kommer i m\u00e5l en gang i blant ;)", "Har en fantastisk kj\u00e6reste", "Svar: Takk for tipset!", "[05.08.05 10:52]", "ung", "UNG OG LURER kvar gong ej ha samleie,s\u00e5 g\u00e5r det aldri for meg... er nesten, men da g\u00e5r det alltid for ham..... hmm? hvorfor? Ogs\u00e5 , ej hakkje hatt s\u00e5 mykje erfaring i sexlivet, syns erfarene gutter det er negativt?..hmm.. Jeg har blitt sammen me ein som har hatt eit langt forhold, og dei har sikkert pr\u00f8vd masse!! og ej kan ingen ting:( ..", "wenche", "Svar: K onsentrer deg om \u00e5 bli kjent med hvordan du fungerer selv n\u00e5r du er alene. F\u00e5r du orgasme n\u00e5r du onanerer deg selv? Dersom du gj\u00f8r det, s\u00e5 kan du onanere mens du har sex med partneren din, det fungerer best for de fleste kvinner!", "[01.07.05 10:55]", "Jeg lurer p\u00e5", "Hvordan kan en mann vite at en kvinne har f\u00e5tt orgasme og ikke bare later som?", "Sigbj\u00f8rn", "Svar: Gj\u00f8r det noe om hun later som? Dersom hun er fuktig der nede, er hun tent, og det kan vel v\u00e6re bra nok \"bevis\" p\u00e5 at kvinnen nyter..Husk, noen kvinner er usikre p\u00e5 om de f\u00e5r orgasme, og det er vel lite heldig om du avsl\u00f8rer eller p\u00e5st\u00e5r overfor henne at hun ikke har f\u00e5tt orgasme? Det seksuelle m\u00f8tet er jo mer enn orgasme, det viktigste er vel nettopp dette at dere nyter begge to? ... Men til ditt sprsm\u00e5l: Rett etter orgasme ( noen f\u00e5- f\u00e5 sekunder)kan du se at klitoris pulserer (venen) , men om dette er synlig hos alle kvinner, blir feil \u00e5 si. Hos mange vil du, om du stikker en liten finger inn i skjeden oppleve sammentrekninger. Dersom du hadde hatt kvinnen i et laboratorium, kunne du kanskje se at pupillene hadde forst\u00f8rret seg, r\u00f8dme i kinn og p\u00e5 hals, brystvorter som toppet seg ekstra, muskulatur som slapper ekstra av, f.eks t\u00e6r som nettopp har kr\u00f8llet seg l\u00f8sner opp og spriker...Du kan jo betrakte deg selv og se hvilke tegn du ser hos deg selv n\u00e5r du f\u00e5r orgasme? \u00d8ker pulsen ytterligere? \u00c5pner pupillene opp? Og dersom det viser seg at det er vanskelig \u00e5 se noe \"bevis\" p\u00e5 din orgasme, kan du vel anta at det vil v\u00e6re vanskelig \u00e5 avsl\u00f8re om kvinnen har f\u00e5tt en ekte orgasme...? Beverly Whipple, en anerkjent amerikansk sexolog, sier at det en kvinne sier er orgasme, er orgasme.....", "[24.06.05 10:58]", "Menn, foren eder!", "Dagens kvinner er seksuelt frigjorte til \u00e5 nyte deres seksualitet. Ikke bare det, de stiller ogs\u00e5 krav til oss menn om \u00e5 gi dem den nytelse de med rette fortjener og har krav p\u00e5. S\u00e5 langt alt vel, men s\u00e5 til sp\u00f8rsm\u00e5let, b\u00f8r ikke dette v\u00e6re gjensidig? Med etter hvert, t\u00f8r jeg p\u00e5st\u00e5 ganske solid erfaring, er min p\u00e5stand at dette i brorparten av tilfellene ikke er tilfellet. Selv er jeg da en mann(27) av min tid, som setter kvinnen f\u00f8rst. Ikke bare skal hun komme en gang, men flest mulig, spredt over lengst mulig tid. I tillegg over\u00f8ses hun med godord og kos. Den st\u00f8rste gleden er \u00e5 gi heter det, og det er det da ogs\u00e5, -de er str\u00e5lende forn\u00f8yd. Men gjelder ikke dette ogs\u00e5 andre veien? Det er ikke n\u00f8dvendigvis slik at vi menn er forn\u00f8yd med endelig \u00e5 f\u00e5 utl\u00f8sning, uten n\u00f8dvendigvis orgasme, etter i lang tid \u00e5 ha gi tt kvinnen all mulig oppmerksomhet og nytelse. Nei, vi vil ogs\u00e5 ha aktive kvinner, kvinner som gir kos og godord. S\u00e6rlig virker det, p\u00e5 meg, som om dette er noe de unge kvinnene ikke har tatt innover seg. Er det da kanskje p\u00e5 sin plass at ogs\u00e5 vi menn begynner \u00e5 stille krav om mer nytelse?", "Revolusjon\u00e6r mann av sin tid", "Svar: Stilig sp\u00f8rsm\u00e5l! Ja, vi kvinner er noen luringer! Vi er gode p\u00e5 \u00e5 kreve kos og nytelse, men vi unng\u00e5r \u00e5 gi tilbake. Og gir vi noe, s\u00e5 er det gjerne i form av kjeft og bebreidelser. Du r\u00f8rer ved noe som er veldig viktig og nesten noe vi ikke kan snakke h\u00f8yt om. S\u00e5 dette f\u00e5r bli mellom oss to . :)", "[24.06.05 10:11]", "orgasme?", "Hvordan kjennes orgasme?", "ung uerfaren", "Svar: Orgasme kan sikkert beskrives forskjellig fra kvinne til kvinne, og fra gang til gang. Noen sier at det kjennes som en bred elv som bruser i blodet og fyller kvinnen med varme, ilinger/sitring i hele kroppen, sammentrekninger i underlivet, eller som et vulkanutbrudd, som \u00e5 kj\u00f8re karusell og bli svimmel og \u00f8r,..Kvinner som leser denne spalten oppf ordes til \u00e5 beskrive hvordan de opplever orgasmen sin ;))", "[17.06.05 12:00]", "orgasmer", "Hei Eva! Jeg har et fantastisk sexliv med kj\u00e6rsten min,og lurer p\u00e5 om det er mulig at han ogs\u00e5 kan f\u00e5 flere orgasmer uten s\u00e6dutl\u00f8sning? kan det trenes opp?", "Mona", "Svar: Ja, ta en titt p\u00e5 b\u00f8ker - som du f\u00e5r i vanlig bokhandel- over temaet tao/tantrisk sex. Slike seksuelle ferdigheter er det mest \u00e5 hente hos ekspertene i \u00d8sten.", "[10.06.05 11:26]", "Hei", "Jeg lurer p\u00e5 om du har noen tips til den ultimate orgamse ved masturbering?", "Hanne", "Svar: Stimuler alle dine sanser sakte over lang tid, g\u00e5 s\u00e5 over til \"intervall- stimulering\", dvs. at du stimulerer fra rolig tempo til hurtigere, for s\u00e5 \u00e5 roe ned igjen og slik fortsetter du/gjentar du i fire -syv- 14 omganger, til du ikke greier mer og vil da oppleve en orgasme i hele kroppen som varer lenge og vel, til du f\u00f8ler deg fullstendig utmattet, \u00f8m og veldig tr\u00f8tt og glad.", "[10.06.05 10:08]", "Klitoris-vinkel", "Hei Eva! Jeg lurer litt p\u00e5 dette med klitoris-stimulering: Den kan stimueres b\u00e5de utenfra (ved fingring/oral sex) og innenfra )ved penis-penetrasjon inn i vagina), ikke sant? Er det da ulike deler/omr\u00e5der av klitoris som blir stimulert? Og hvordan p\u00e5virker de ulike \"innfallsvinklene\" f\u00f8lelsen og mulighetene for \u00e5 oppn\u00e5 orgasme?", "anonym anonym", "Svar: Dette med hva som funker best, er individuelt! Det betyr at du selv m\u00e5 finne ut av hva som er best, hvor er det du liker \u00e5 bli ber\u00f8rt og hvordan. Dette er det hver enkelt som selv m\u00e5 finne ut av og det kan ta lang tid f\u00f8r du har funnet \"din m\u00e5te\".", "[03.06.05 10:29]", "orgamse", "j r ei jente p\u00e5 16 og sliter m \u00e5 f\u00e5 orgasme p\u00e5 en vanlige m\u00e5ten.. evt. \u00e5 stikke fingerene i vagina, stimulere klitoris, osv.. mn j f\u00e5r orgasme av \u00e5 dra trusa frem og tilbake.. om u skj\u00f8nner.. hvrfr r d slik? at j ik f\u00e5r orgasme p\u00e5 dn vanlige m\u00e5ten?", "Svar: N\u00e5r vi sier at de fleste damer f\u00e5r orgasme ved \u00e5 ber\u00f8re klitoris, s\u00e5 har vi ikke sagt alt. Det er mange m\u00e5ter \u00e5 ber\u00f8re klitorisomr\u00e5det p\u00e5, akkurat som du er inne p\u00e5. Dersom din m\u00e5te fungerer for deg, s\u00e5 fortsett med det, men dersom dette f\u00f8rer til at du blir s\u00e5r etc. kan du med fordel se om du kan f\u00e5 det til p\u00e5 flere m\u00e5ter. Det kan ta lang tid f\u00f8r vi greier \u00e5 f\u00e5 det til p\u00e5 flere enn en m\u00e5te, men her gjelder bare trening, trening , trening. Men fortsett med din m\u00e5te om det gir deg nytelse!", "[20.05.05 11:43]", "tips for raskere utl\u00f8sning..", "hei. jeg lurer p\u00e5 om det finnes noe som kan hjelpe meg \u00e5 f\u00e5 raskere utl\u00f8sning? hjelper rosenrot? viagra?", "arne snart v\u00e5r", "Svar: Det kan hjelpe \u00e5 ha sjeldnere utl\u00f8sning, f.eks. la det g\u00e5 4- 5 dager eller mer. Det kan ogs\u00e5 hjelpe \u00e5 tenke sexye tanker...", "[20.05.05 11:21]", "arne snart v\u00e5r svarer...", "du sp\u00f8rr om jeg fantaserer men s jeg sexer. joda, fantaserer og akt funker bra.. beholder stivheten og har ingen problemer med \u00e5 ho,de p\u00e5 leng. problemet er at jeg som oftest m\u00e5 spenne musklene i bena for \u00e5 komme og dette blir vanskelig i de fleste stillinger.. har du noen forslag el tips p\u00e5 raskere s\u00e6davgang? rosenrot hjelper det? viagra? tar imot tips med stor takk..:(", "arne snart v\u00e5r...", "Svar: Det er tilfelle det at vi spenner v\u00e5r muskulatur for \u00e5 kommme over den siste barrieren for \u00e5 oppn\u00e5 orgasme/orgasmef\u00f8lelse. Men dette synes du blir strevsomt/umulig i alle mulige stillinger ? Det kan v\u00e6re at du m\u00e5 fokuserer mer p\u00e5 det som foreg\u00e5r \"lytte til alle sansene\" . Det kan ogs\u00e5 v\u00e6re en fordel \u00e5 stimulere andre deler av kroppen vekselvis med at du stimulerer den samme erogene sone. Kanskje kan en erotisk film v\u00e6re tingen? Eller fors\u00f8k \u00e5 ligge p\u00e5 sengen, p\u00e5 rygg, med hodet og skuldrene lavere enn sengeh\u00f8yden, dvs mot golvet, mens den seksuelle akten p\u00e5g\u00e5r. Eventuelt sett opp speil og f\u00e5 med deg det som foreg\u00e5r visuelt. Noen kommer fortere ved \u00e5 bli stimulert med en finger i anal\u00e5pningen, har du fors\u00f8kt det? Igjen kan penisring v\u00e6re med p\u00e5 \u00e5 gi ekstra f\u00f8lsomhet, eller hvorfor ikke pr\u00f8ve gjensidig oralsex som en avslutning? Eller rollespill??", "[13.05.05 10:38]", "orgasme", "Hva kan jeg gj\u00f8re for \u00e5 lettere f\u00e5 orgasme n\u00e5r typen min stimulerer klitoris?", "Svar: 1.Bruk pusten bevisst; hold pusten, pust veldig tungt, varier. 2. Stram muskulaturen i l\u00e5r, rumpe, hele underlivet. 3.Fantaser, se for deg noe sexy.", "[13.05.05 10:23]", "utl\u00f8sning", "Hei. kj\u00e6resten min og jeg trives bra sammen, seksuelt og i forholdet. men.. han har aldri kommet mens vi har hatt sex. han kommer bare n\u00e5r han runker. han er omskjert, s\u00e5 dette spiller vel en rolle. men... hva kan vi gj\u00f8re s\u00e5 han kommer med meg?", "Svar: Han er kanskje overtent, nerv\u00f8s, etc. Det samme kan jo skje med kvinner, at kvinner ikke oppn\u00e5r orgasme fordi de er anspente, nerv\u00f8se, overk\u00e5te.. Bruk masse tid p\u00e5 forspillet, unng\u00e5 alkohol, nyt hverandre. Alt som trengs er gjerne trygghet.", "[06.05.05 11:35]", "redusert f\u00f8lsomhet??", "jeg er en mann p\u00e5 30 som sliter med det motsatte av for tidlig s\u00e6davgang. tar lang tid og partneren m\u00e5 som regel bruke hender munn for at det skal sje.. det jeg lurer p\u00e5 er hvordan vil dette bli n\u00e5r jeg blir eldre? vil dette problemet bare bli enda mer forsterket? og er det noe jeg kan gj\u00f8re med dette n\u00e5 og for \u00e5 ev forhiondre dette i farmtiden? har du noen tips som kan hjelpe meg \u00e5 n\u00e5 fram raskere s\u00e5 tar jeg imot det med takk.", "arne snart v\u00e5r..:)", "Svar: Bruker du fantasien n\u00e5r du har sex, eller \"nyter du bare\"? Evt. ligger du og tenker p\u00e5 morgendagen og er noe ukonsentrert? For noen er det slik at de trenger \u00e5 fantasere for \u00e5 oppn\u00e5 orgasmef\u00f8lelsen. Kan du si noe om dette?", "[06.05.05 11:29]", "Hei", "Hvor lang tid tar det f\u00f8r man f\u00e5r utl\u00f8sning for gutter?", "Ei", "Svar: Det kan ta fra noen f\u00e5 minutter til mange minutter.. ;)", "[06.05.05 10:10]", "S\u00e6dmengde", "Heisann, Jeg er en voksen mann som alltid har lurt p\u00e5 hvorfor det kommer s\u00e5 lite s\u00e6d. Jeg har sett bl.a. p\u00e5 filmer og bilder at noen spruter mange ganger. Hos meg kommer det lite, og v\u00e6sken er ganske tykk, klumpete. Jeg har barn s\u00e5 det er ikke noe problem. Men n\u00e5r kona sier at det er hissende at det kommer mye, blir jeg fortvilt fordi jeg vet at jeg har lite i forhold til mange andre...", "Svar: S\u00e6dmengden er avhengig av hvor mye s\u00e6dmengde prostata produserer, dette er forskjellig fra person til person og det kan variere ganske mye (2 ts er f.eks normalt). Dersom det g\u00e5r lang tid mellom hver utl\u00f8sning vil mengden \u00f8ke noe for hver enkelt. Noen f\u00e5 menn kan ha retrograd utl\u00f8sning, det vil si at noe av s\u00e6den kommer inn i bl\u00e6ra, men dette er sjeldent (bla. prostataopererte). Dette er lett \u00e5 oppdage fordi urinen blir grumsete rett etter utl\u00f8sning. Du er nok helt normal :)", "[22.04.05 09:42]", "Vaginal orgasme.", "Jeg har h\u00f8rt at jenter som ikke f\u00e5r vaginal orgasme kan oppn\u00e5 dette ved \u00e5 ha en agurkbit i nesen under samleie. Kj\u00e6resten min og meg har pr\u00f8vd dette flere ganger, uten hell. Er det noe sannhet i denne p\u00e5standen, eller er det bare fleip? Har du kanskje noen andre tips til jenter som ikke klarer \u00e5 oppn\u00e5 vaginal orgasme? Takk p\u00e5 forh\u00e5nd!", "Svar: Original ide. Men akk, ikke alle r\u00e5d er like gode. Vaginal orgasme kan oppn\u00e5s ved at g- punktet stimuleres samtidig med at klitoris stimuleres, ekselvis. Begynn f\u00f8rst med klitoris stimulering inntil du opplever at du n\u00e6rmer deg orgasme, s\u00e5 stimulerer du kun g-punktet og \"rir\" p\u00e5 b\u00f8lgen av nytelse, inntil du daler, stimuler s\u00e5 klitoris igjen, s\u00e5 g-punktet. Fortsett med dette inntil du bare stimulerer g-punktet...og oppn\u00e5r orgasme. Lykke til!", "[15.04.05 10:59]", "Prestasjonsangst", "Hjelp! Jeg f\u00e5r ikke orgasme under samleie med kj\u00e6resten min. Har ingen problemer med \u00e5 f\u00e5 orgasme alene, eller gjennom oralsex. Dette har begynt \u00e5 bli slitsomt, fordi hver gang vi skal ha sex kjenner jeg prestasjonsangsten snike seg p\u00e5. Dette er en uvant situasjon for ham, og for meg ogs\u00e5. I et tidligere langvarig forhold fikk jeg orgasme under samleie nesten hver gang, da vi brukte en spesiell stilling. Men n\u00e5 ser det ikke ut til at det samme trikset virker lenger. I alle b\u00f8ker jeg har opps\u00f8kt st\u00e5r det at \u201ddet er bare \u00e5 slappe av\u201d, men hadde det v\u00e6rt s\u00e5 enkelt hadde jeg jo gjort det for lenge siden! Jeg vet at klitoris trenger \u00e5 bli stimulert, jeg har aldri opplevd noen orgasme uten dette. Men det er jo ikke alltid s\u00e5 enkelt \u00e5 f\u00e5 til under et samleie. Har du noen r\u00e5d til meg?", "twentysomething -", "Svar: Jeg har mange r\u00e5d om dette, ta gjerne kontakt, s\u00e5 kan vi ta en god prat om dette!", "Ang", "Mannlig sviktende orgasme", "Kj\u00e6resten min klarer sv\u00e6rt sjelden \u00e5 oppn\u00e5 orgasme n\u00e5r han er inne i meg fordi han er \"stresset\". Dette er et problem han har hatt i forhold tidligere, s\u00e5 jeg vet at det ikke er noe galt med meg. Jeg har ikke f\u00f8dt barn, og er trygg p\u00e5 at jeg er \"stram\" nok. Vi har snakket en del om dette problemet, og fors\u00f8kt s\u00e5 \u00e5 si alt for \u00e5 se om dette hjelper - men ingenting hjelper. Vi \u00f8nsker \u00e5 s\u00f8ke lege/sexolog-hjelp for dette, men lurer p\u00e5 hvor vi kan henvende oss. Kan du gi noen noen tips? Hva vil en slik behandling g\u00e5 ut p\u00e5? Vi bor i Trondheim.", "Lei av \u00e5 vente... Anonym", "Svar: Det er flere som arbeider med slike problemstillinger. Det blir om \u00e5 gj\u00f8re \u00e5 finne en som dere f\u00f8ler ivaretar dere. Gjennom samtale med en tredje person og \u00f8velser dere skal trene p\u00e5 hjemme kan problemet avta. Snakk evt med deres fastlege, evt. tar jeg ogs\u00e5 mot slike konsultasjoner. Se www.barnvoksensenteret.no", "Hilsen Eva [04.02.05 11:25]", "Eg f\u00e5r det ikkje til!!!!", "Hei. Eg og kj\u00e6risten min har vore ilag i over 1 \u00e5r no. Me har hatt sex eit par ganger. Eg f\u00e5r ein god orgasme men eg klarer ikkje \u00e5 gi henne orgasme n\u00e5r me ligger ilag. N\u00e5r me ikkje ligger ilag og eg fingrer henne klarer eg fint \u00e5 gi henne orgasme! Kva gjerrer eg galt? Kva b\u00f8r eg jere?? Hjelp meg. Vili s\u00e5 gjerne tilfredstilie henne i senga!", "Ein som trenger r\u00e5d Takk", "Svar: Det tar gjerne en god stund \u00e5 bli godt kjent med hverandre seksuelt, og som du sier har dere hatt sex kun et par ganger? Du forteller at du greier \u00e5 tilfredsstille henne p\u00e5 andre m\u00e5ter, og det er flott! Det er jo s\u00e5nn det skal v\u00e6re? Hvert par m\u00e5 finne ut hvordan og hva som fungerer best for nettopp dem.. Men n\u00e5r det er sagt, s\u00e5 kan liggestilling, leie, etc hvor hardt og hva som mottar trykk, hva som blir stimulert i de forskjellige stillingene, sannsynliggj\u00f8re en orgasme mer eller mindre. Dette handler om trening, pr\u00f8ving og feiling.. Det er heller ikke noe i veien for at hun - eller du- kan stimulere henne med fingre samtidig som dere har samleie. Det er like flott det!", "Hilsen Eva [04.02.05 11:13]", "kramper", "Jeg ser at lignende sp\u00f8rsm\u00e5l er stilt tidligere, men sp\u00f8r likevel. Jeg er en jente p\u00e5 30 \u00e5r. Enkelte ganger n\u00e5r jeg har veldig kraftig orgasme s\u00e5 f\u00e5r jeg kramper etterp\u00e5. Det ligner p\u00e5 de krampene jeg f\u00e5r n\u00e5r menstruasjonen kommer. Er det livmoren som har krampe? Det er ofte verst like f\u00f8r jeg skal ha mens. Jeg har ikke barn men min livmor er likevel sunket. Kanskje det har en sammenheng? Det er som regel etterp\u00e5 at det er vondt, ikke under samleiet. Var p\u00e5 ultralyd hos gynekolog for ett \u00e5r siden, han sa alt var normalt selv om livmoren er litt sunket. Likevel blir jeg litt usikker.", "Willow R.", "Svar: Bra at unders\u00f8kelse er gjort, denne utelukker de fleste kilder til sykdom. Kramper kan utl\u00f8ses av orgasme, men jeg kan ikke gi noen konkrete r\u00e5d om hvordan det unng\u00e5s. Syklus spiller inn tydeligvis, hva med leie?..hvordan man ligger mage/ rygg/side? Hva med varme som lindring? Jeg vil anbefale deg \u00e5 g\u00e5 i gang med et bekkenbunns -\u00f8velsesprogram. Det finnes ogs\u00e5 hjelpemidler, en ring, som kan settes inn for \u00e5 holde livmoren oppe. Denne m\u00e5 tilpasses ditt behov. Har du diskuert dette med legen din/fysioterapeut?", "[28.01.05 14:31]", "Hjelp", "Hei jeg er en jente p\u00e5 17 \u00e5r, som sitter i rullestol. jeg er lam fra magen og ned. Det som jeg lurere p\u00e5 er: I dag vart jeg vasket i uderlivet, de startet med og legge meg p\u00e5 en stelle benk, s\u00e5 skrudde de p\u00e5 dusjen. og de vaske meg i analen f\u00f8rst, s\u00e5 etter p\u00e5 rett i kliton min. da sa det pang til meg, jeg fikk en kikk. 1)S\u00e5 de gjore det i 3 min da hadde jeg f\u00e5tt min f\u00f8rste orgasme. men det jeg lurere p\u00e5 er: hvordan kan man f\u00e5 orgasme med \u00e5 fingre seg? 2) kan jeg f\u00e5 hjelp av noen sykepleiere?", "Jenta Trondheim", "Svar: 1) Gratulerer med din f\u00f8rste orgasme! Hvordan du videre skal f\u00e5 til dette alene, er det bare \u00e5 bruke tid p\u00e5. Sp\u00f8r om du kan v\u00e6re i dusjen litt alene, siden du har oppdaget at dusjestr\u00e5len gir deg gode f\u00f8lelser. Du kan ogs\u00e5 bestille deg en vibrator eller et massasje apparat-som er mer efektiv, men nor dyrere- fra nettet dersom du klikker deg inn p\u00e5 Cupidos nettsider. En vibrator- eller massasje apparatet- vil kunne gi deg en god erotisk opplevelse p\u00e5 en enkel m\u00e5te. 2) Du kan snakke med personalet om \u00e5 g\u00e5 til anskaffelse av et slik massasje apparat, evt om du f\u00e5r dusje litt alene, men utover det kan nok ingen hjelpe deg rent konkret. Lykke til!", "[28.01.05 11:24]", "Orgasmeproblemer", "Hei! Jeg er ei jente p\u00e5 18 \u00e5r. Jeg har problemer med \u00e5 f\u00e5 orgasme, er dette unaturlig? Det verste er at kj\u00e6resten min sier at han trur det er han som gj\u00f8r noe feil. Men det er det virkelig ikke. For jeg har nesten aldri f\u00e5tt orgasme, ikke med tidligere kj\u00e6rester, og ikke n\u00e5r onanerer. En gang fikk jeg orgasme n\u00e5r jeg trente, men ellers har jeg aldri f\u00e5tt det. Kan det v\u00e6re at de er s\u00e5 sm\u00e5 at jeg ikke merker det selv engang? For ellers er det ingenting unormalt med meg. Jeg blir k\u00e5t og spent bare kj\u00e6resten min gir meg spesielle blikk, og under sex-akten er alt vidunderlig, men jeg f\u00f8ler at jeg mangler den siste \"toppen\". Har du noen tips?", "M S", "Svar: Hei! Dette med orgasme er noe kompliserte greier. La oss bruke en metafor: Vi kan godt sammenligne v\u00e5rt kj\u00f8nnsorgan med et musikk-instrument som vi trenger lang tid til \u00e5 blir kjent med, l\u00e6re \u00e5 stemme, l\u00e6re \u00e5 spille p\u00e5. Og etterhvert som du blir mer og mer kjent med ditt instrument vil du oppdage at du kan spille det p\u00e5 ulike m\u00e5ter. N\u00e5r vi er beruset av glede og lekelyst og griper til instrumentet v\u00e5rt - f\u00f8r det er finjustert , oppvarmet og trent p\u00e5- kan resulatet vi s\u00e5 gjerne ser for oss, ikke matche de forventningene vi hadde sett for oss. Dette handler med andre ord om alt annet her i livet: trening, trening, trening. Og s\u00e5 m\u00e5 du i tillegg l\u00e6re deg \u00e5 slappe av, ta i mot, finne ut av hva du tenner p\u00e5, bruke fantasier. Kanskje kan du ha god nytte av \u00e5 bruke en vibrator for \u00e5 n\u00e5 toppen som du etterlyser. Tren p\u00e5 solosex. Lykke til!", "[28.01.05 09:18]", "Samliv", "Min partner trenger lang tid p\u00e5 \u00e5 f\u00e5 lysten. Hun \"m\u00e5 \" varmes opp f\u00f8r det er mulig med penetrering. N\u00e5r f\u00f8rst akten er i gang, n\u00e5r hun klimaks ekstremt hurtig, mens jeg trenger mye lenger tid p\u00e5 det. Vi snakker her om sekunder kontra timinutter. Ved en annledning s\u00e5 jeg p\u00e5 klokka under akten, og fra penetrering til orgasme gikk det under 30 sekunder. Vi er \u00e5pne om problematikken, og vi har v\u00e6rt sammen noen \u00e5r n\u00e5. Simulering er ikke inn i bilde for hennes del, men n\u00e5r det har g\u00e5tt en tid s\u00e5 har det hendt at jeg har gjort det. Vet at det finnes teknikker for menn for \u00e5 forsinke/holde p\u00e5 orgasmen, har du noen tips om hvordan kvinner kan gj\u00f8re det samme?", "Lasse", "Svar : Hei! Jeg forst\u00e5r det slik at hun f\u00e5r vaginal orgasme under samleie? N\u00e5r kvinnen f\u00f8rst har oppn\u00e5dd \u00e5 bli v\u00e5t slik at penetrering kan skje, g\u00e5r det utmerket an \u00e5 penetrere en til to ganger, for s\u00e5 \u00e5 ta en lengre pause hvor hun kan konsentrere seg om bare deg. Dere kan s\u00e5 ha gjensidig oralsex noen f\u00e5 \u00f8yeblikk, varier stillinger. Kanskje er det en stilling hun synes stimulerer henne mindre og hvor hun kan strekke ut nytelsen i tid? Avbrudd, variasjon, skifte fokus fra henne til deg, til begge, er teknikker for \u00e5 unng\u00e5 \u00e5 f\u00e5 orgasme for raskt. Etterhvert vil hun l\u00e6re seg \u00e5 kontrollere hvor i orgasmel\u00f8pet hun er.. Noen kvinner foretrekker faktisk \u00e5 f\u00e5 orgasme f\u00f8r de blir penetrert. Kanskje er det slik at kvinnen i dette tilfellet mottar oralsex og kan konsenterere seg om \u00e5 motta. N\u00e5r hun s\u00e5 f\u00e5r orgasme, er hun lysten p\u00e5 mer sex og lar mannen bestige henne, hun er mer utholdende og har lang og hard sex med mannen inntil han f\u00e5r orgasme, og noen ganger f\u00e5r hun sin andre orgasme. Det handler mao om \u00e5 finne en rytme som fungerer for nettopp dere to. Og det kan jo ta tid \u00e5 finne ut av.", "[21.01.05 10:00]", "orgasme og G punkt", "hvilke typer orgasme har vi kvinner og hvordan merkes di?? klittoris orgasme er n\u00e5r je n\u00e5r til ett punkt og ikke det aller store men n\u00e5r jeg bruker dobbel vibrator f\u00e5r jeg sammen trekkninger i skjede,er d G punktsorgasme?? hvor er G punkt?", "lena annonym", "Svar: Hei! Jeg vil anbefale deg \u00e5 ta en titt p\u00e5 Annie Sprinkles webside. Hun beskriver mange former orgasmer, noen kjente og andre er rett ukjente. Klitoris orgasme er den mest vanlige for kvinner. Den beskrives gjerne som \u00e5 n\u00e5 en veldig h\u00f8y fjelltopp, veldig intens, veldig kort orgasme-slik menn gjerne beskriver sin orgasme-, i motsetning til vaginal orgasme som sammenlignes med en flod eller en vulkan som brer seg ut og bare varer og varer. Dersom det er g-punktet du stimulerer, er det riktig \u00e5 kalle den form for orgasme nettopp en g-punkts orgasme, som er en av flere typer vaginale orgasmer kvinner kan oppleve.", "[20.01.05 15:27]", "Ereksjon", "Hvordan f\u00e5r man orgasme? Kan menn ogs\u00e5 f\u00e5 det? Er det tidkrevende?", "Jon", "Svar: Hei! N\u00e5r menn masturberer, f\u00e5r ereksjon, kjenner en deilig stigende f\u00f8lelse og til slutt et topp-punkt, vil dette kalles orgasme. S\u00e6den som s\u00e5 kommer ut av penis, kalles ejakulasjon. Noen kan ha orgasme uten ejakulasjon. I tantrisk sex/ litteratur fra \u00d8sten masturberer de seg gjerne fram til en rekke orgasmer, men unng\u00e5r \u00e5 f\u00e5 ejakulasjon s\u00e5 ofte. Dersom det er interessant, kan du l\u00e6re teknikken gjennom den type erotiske b\u00f8ker som du f\u00e5r tak i p\u00e5 vanlig bokhandel.", "Hilsen Eva [14.01.05 09:49]", "Vaginal orgasme", "Hei!Jeg er en jente p\u00e5 22 som har vert seksuelt aktiv i mange \u00e5r. Jeg lurer p\u00e5 om det er uvanlig \u00e5 ikke f\u00e5 vaginal orgasme? Jeg f\u00e5r veldig mange og gode orgasmer ved stimulering av klitoris,men jeg ser for meg at en vaginal orgasme vil vere b\u00e5de mer intens og bedre.... Men jeg har aldri f\u00e5tt det!Har pr\u00f8vd \u00e5 finne det s\u00e5kalte g-punktet,men uten merkbart resultat..Har du noe forslag?", "Jente 22", "Svar: Alt med seksualitet m\u00e5 det trenes p\u00e5 for at det skal bli s\u00e5 godt som du \u00f8nsker at det skal v\u00e6re, og for \u00e5 utvikle seksuallivet sitt m\u00e5 det enda mer trening til. \u00c5 finne g-punktet trenger ikke v\u00e6re lett. En kort oppskrift du kan fors\u00f8ke i f\u00f8rste omgang er f\u00f8lgende: S\u00f8rg for \u00e5 stimulere deg nesten fram til en klitoris-orgasme. Avslutt like f\u00f8r du kjenner at du f\u00e5r orgasme, sett deg p\u00e5 huk, f\u00f8r to fingre inn i skjeden, halvveis inne. Stimuler/legg trykket mot skjedeveggen langs urinr\u00f8ret/mot klitoris. Det er viktig med et jevnt tempo. Kjenner du at du daler ned i forhold til \u00e5 n\u00e5 orgasme, stimulerer du klitoris igjen og fortsetter med \u00e5 stimulere skjedeveggen med to fingre. Fortsett til du har oppn\u00e5dd orgasme gjennom den innvendige stimuleringen. Dette er en m\u00e5te for \u00e5 bli kjent med g-sonen sin og vaginal orgasme. Jeg skal skrive mer om dette senere, bla. hvordan man kan oppn\u00e5 vaginal orgasme gjennom samleiet. Forvent ikke \u00e5 f\u00e5 til dette de f\u00f8rste gangene. Hos noen kan det ta b\u00e5de uker og m\u00e5neder f\u00f8r man har perfeksjonert denne m\u00e5ten \u00e5 oppn\u00e5 nytelse p\u00e5.", "[10.12.04 11:33]", "Smerter ved orgasme.", "Jeg er ei jente som for et \u00e5rs tid siden begynnte \u00e5 f\u00e5 sterke smerter i nedre del av magen etter orgasme. Det kjennes nesten ut som krampe. Dette er s\u00e5 vondt at jeg n\u00e5 har sluttet helt \u00e5 f\u00e5 orgasme. Synes dette er utrolig trist, og lurer p\u00e5 om det er noe jeg kan gj\u00f8re for at det skal bli bedre..", "R. A.", "Svar: Hei R.a. Orgasme skal ikke plutselig v\u00e6re assosiert med smerte. Be din lege om \u00e5 under\u00f8ke deg, evt supplere med en vaginal ultralyd som kan gi tilleggsinformasjon. (Gj\u00f8res hos gynekolog.)", "Eva [08.12.04 11:41]", "Orgasme", "Jeg er 20 \u00e5r og trur ikke at jeg har opplevd hva orgasme er for noe enda. Jeg har fingra meg sj\u00f8lv og stimulert klitorisen min,men det jeg opplever er at jeg kommer til et punkt der jeg m\u00e5 st\u00f8nne og s\u00e5 klarer ikke jeg det mer. Jeg er jomfru og har ikke lyst til \u00e5 ha sex enda, men jeg h\u00e5per ikke at det er i vegen for at jeg kan f\u00e5 orgasme,eller? Jeg har ein vibrator for klitoris og jeg n\u00e5r jeg stimulerer klitorisen min s\u00e5 f\u00f8les det sikkeli deileg i ca 30 sek men s\u00e5 f\u00e5r jeg ein rykkning og fortsetter ikke videre. Kan dere gi meg noe tips eller noe slik at jeg ogs\u00e5 kan oppn\u00e5 orgasme? Kj\u00e6resten min sier at jeg m\u00e5 konsentrere meg om \u00e5 tenke p\u00e5 sex,og ting som jeg liker, men jeg klarer ikkje helt \u00e5 konsentrere meg om ein og same tingen..", "Rafaello 20", "Svar: Hei! Det h\u00f8res ut som du allerede har hatt orgasme. Det du beskriver er orgasme-h\u00f8ydepunkt. Og denne opplevelsen kan v\u00e6re forskjellig fra person til person, fra gang til gang, og forskjellig avhengig av hva som blir stimulert p\u00e5 kroppen din. Fortsett med det du gj\u00f8r, men v\u00e6r stadig p\u00e5 leting etter omr\u00e5der p\u00e5 kroppen, teknikker som \u00f8ker den seksuelle nytelse. Jeg vil anbefale deg at du er litt forsiktig med vibratoren p\u00e5 den m\u00e5ten at du leker, tirrer og frister deg selv med den og stopper f\u00f8r det g\u00e5r 30 sekunder. P\u00e5 den m\u00e5ten vil du opp\u00f8ve lengre perioder med ekstatisk nytelse. Det blir som \u00e5 dele en sjokolade opp i mange sm\u00e5biter og nyte den en hel time, i motsetning til \u00e5 flerre av papiret og stappe hele sjokoladeplata rett i munnen og s\u00e5 er den oppspist etter et par minutter. Den seksuelle akten handler ofte om \u00e5 utsette orgasmen s\u00e5 lenge en kan for p\u00e5 den m\u00e5ten \u00e5 nyte lenge samt at h\u00f8ydepunktet oppleves enda mer som et crescendo.", "Eva [08.12.04 11:24]", "orgasme", "Jeg er 28 \u00e5r og har praktisert sex siden jeg var 15 \u00e5r. P\u00e5 den tiden har jeg aldri hatt orgasme ved samleie.. Noen gode r\u00e5d??", "Fortvilet jente", "Svar: Hei! Det store sp\u00f8rsm\u00e5let er om du f\u00e5r orgasme n\u00e5r du stimulerer deg selv. Og om det er tilfellet, m\u00e5 du l\u00e6re opp partner i hvordan du oppn\u00e5r orgasme. Kanskje kan du i f\u00f8rste omgang ta ansvar selv for \u00e5 f\u00e5 orgasme under samleie for etter hvert \u00e5 oppleve at partner mer og mer bidrar til at orgasmen ogs\u00e5 er partnerens verk.", "Eva [08.12.04 10:55]", "H\u00f8ylytt orgasme...", "Hei. Jeg er en dame som plages med \u00e5 kontrollere lydniv\u00e5et under orgasmen. Jeg er veldig h\u00f8ylytt og vekker garantert opp naboene. Jeg har pr\u00f8vd det meste m puter, t\u00f8rkler m mere som jeg biter i n\u00e5r orgasmen kommer, men det hjelper ikke. Helt ekstremt.. Dette er sv\u00e6rt plagsomt da jeg alltid m\u00e5 planlegge sexen. Hvor, n\u00e5r og hvem som er i n\u00e6rheten. Selv de gangene jeg tror jeg ikke har laget st\u00f8y, viser et seg \u00e5 v\u00e6re helt m otsatt! Ofte dovner ogs\u00e5 f\u00f8ttene bort, n\u00e5r det n\u00e6rmer seg. F\u00f8les som bevitheten forsvinner et \u00f8yeblikk. Finnes det noe som kan hjelpe meg? Synnes dette er b\u00e5de skremmende og for flaut \u00e5 prate med andre om. Har ikke barn.", "23 \u00e5r", "Svar: Hei \"23 \u00e5r\" ! Det er en morsom fortelling du kommer med. Og kanskje litt utypisk damer hvis vi ikke tenker p\u00e5 damer som vi ser p\u00e5 film. Ikke for \u00e5 kritisere deg, nei, tvert om. Det er deilig at kvinner kan nyte under den seksuelle akten. Men det du forteller om \u00e5 dovne nesten bort, f\u00e5r meg til \u00e5 tenke p\u00e5 at dine pusteanstrengelser nok kan v\u00e6re en form for hyperventilering.Kanskje er det best \u00e5 skaffe seg enebolig p\u00e5 landet? Eller sette p\u00e5 h\u00f8ylydt musikk? Isolere veggene? Jeg vil tro du kan du kontrollere pusten og stemmen dersom du \u00f8ver deg opp. Hva om du pr\u00f8ver en papirpose \u00e5 puste i, siden det er det beste r\u00e5det folk med hyperventilering f\u00e5r? Eller hva om du kombinerer samleie med romantisk kyssing?", "Eva [08.12.04 10:45]", "Etter sex", "Hei! er ei jente p\u00e5 18 som n\u00e5 har praktisert sex i snart 4 \u00e5r, men har i det siste begynt \u00e5 bl\u00f8 rett etter sex, har ingen smerter i forbindelse med dette, men kan bli ubehagelig for begge parter da dette ikke er s\u00e5 veldig artig. lurer p\u00e5 om du kan ha noen ide om hva dette er eller kan v\u00e6re? har heller aldri f\u00e5tt orgasme, er dette normalt? p\u00e5 forh\u00e5nd takk...", "Nysgjerrig jente", "Svar: Hei nysgjerrig jente! Det h\u00f8res ut som dere to har brukt for lite tid til forspill, det vil si, brukt for lite tid til kyssing, kj\u00e6ling, ber\u00f8ring av hele kroppen og de erogene sonene. Det kan v\u00e6re en god ide \u00e5 \"varme opp\" gjennom gjensidig munnsex, la oss si han gir deg munnsex i 20 min og at du de siste fem minuttene samtidig gir ham munnsex? Det kan ogs\u00e5 v\u00e6re en ide \u00e5 \"varme opp\" side ved side ved at du ber\u00f8rer deg selv, onanerer, mens han leser en erotisk historie h\u00f8yt for deg. Pr\u00f8v \u00e5 finne ut hva som gj\u00f8r deg k\u00e5t og v\u00e5t. For \u00e5 ha et godt samleie er det en forutsetning at du er v\u00e5t. For noen er det kanskje ikke nok den fuktigheten som kvinnen selv produserer og da er det lurt \u00e5 ogs\u00e5 ta i bruk glidemiddel. Noe som f\u00e5s kj\u00f8pt p\u00e5 apotek og p\u00e5 de erotiske butikkene i byen. Jeg vil si at det er viktig \u00e5 kose minst en halv time f\u00f8r penetrasjonen. Og som del av kosen g\u00e5r det an at han innf\u00f8rer en liten lillefinger forsiktig i \u00e5pningen for \u00e5 egge opp og skape merlyst. Viktig at damen hele tiden gir beskjed p\u00e5 hvor hun er i prosessen og at mannen etter hvert l\u00e6rer \u00e5 kjenne sin kvinne slik at dette blir et fellesansvar. N\u00e5r det gjelder dette med \u00e5 f\u00e5 til orgasme, er dette en treningssak som du ikke m\u00e5 gi opp. Det krever masse trening for \u00e5 f\u00e5 det til den f\u00f8rste gangen. Igjen handler det om hva du synes pirrer sansene dine, tankene, hva som skaper behag. Og s\u00e5 kreves det en viss rytme, hastighet og noen ganger blir det for hardt, noen ganger for soft. Jeg vil anbefale \u00e5 bruke en liten vibrator med variert tempovalg og som du leker med nedentil og legger p\u00e5 oversiden av klitten, ikke rett opp\u00e5. Samtidig som du fantaserer deg inn i en romantisk eller en erotisk setting. \u00d8v p\u00e5 dette alene til du finner ut av hva som kreves for at du skal f\u00e5 orgasme og del det s\u00e5 med partneren. \u00d8velsen krever at du fokuserer 100% p\u00e5 nytelsen og at du ikke tenker p\u00e5 husarbeidet som ikke er gjort.. Lykke til!", "Eva [08.12.04 10:30]"]}, {"field": "category0", "value": "forbruker"}, {"field": "category1", "value": "forbruker|sexogsamliv"}, {"field": "category2", "value": "forbruker|sexogsamliv|leksikon"}, {"field": "contenthash", "value": "9bbc34d02448c68c5d053a2da39b4c8cea588a421764a4de0bc1a766988a73f1"}, {"field": "createtime", "value": "2012-06-11T18:42:15.044Z"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c2520471fab2d309db6a7c98a4ceef15ee8ae14.jpg?58781b61"}, {"field": "dominantthumbnaildimensions", "value": "256x256"}, {"field": "heading", "value": "ORGASME -adressa.no"}, {"field": "id", "value": "4c2520471fab2d309db6a7c98a4ceef15ee8ae14"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "sexogsamliv", "leksikon"]}, {"field": "kw-concept", "value": ["vaginal orgasme", "oppn\u00e5 orgasme", "orgasme", "oppn\u00e5 vaginal orgasme", "himmels orgasme utf\u00f8rt"]}, {"field": "kw-entity", "value": ["gj\u00f8res", "nyter", "flower power", "eva", "cupidos", "frustrert", "takk", "\u00f8sten"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["annie sprinkles", "beverly whipple"]}, {"field": "kw-taxonomy", "value": ["forbruker", "forbruker/sexogsamliv/leksikon", "forbruker/sexogsamliv"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "ORGASME"}, {"field": "og-type", "value": "article"}, {"field": "og-url", "value": "http://www.adressa.no/forbruker/sexogsamliv/leksikon/article558002.ece"}, {"field": "pageclass", "value": null}, {"field": "publishtime", "value": "2005-08-31T23:00:49.000Z"}, {"field": "recs-articleid", "value": "2106136"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|sexogsamliv"}, {"field": "recs-category2", "value": "taxonomy|forbruker|sexogsamliv|leksikon"}, {"field": "recs-publishtime", "value": "2005-08-31T23:00:49.000Z"}, {"field": "recs-rawtitle", "value": "ORGASME -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/sexogsamliv/leksikon", "forbruker/sexogsamliv"]}, {"field": "teaser", "value": "Saken oppdateres. eldre kvinner og orgasme Hei..en mann spurte meg p\u00e5 nettet om kvinner begynte \u00e5 miste evnen til orgasme etter 40, og om kroppen slutta \u00e5 reage"}, {"field": "thumbnail", "value": "http://content-thumbnail.cxpublic.com/content/thumbnail200x150/4c2520471fab2d309db6a7c98a4ceef15ee8ae14.jpg?58781b61"}, {"field": "thumbnailfullheightdimensions", "value": "200x6326"}, {"field": "timestamp", "value": "2017-01-13T00:12:17.000Z"}, {"field": "title", "value": "ORGASME"}, {"field": "url", "value": "http://www.adressa.no/forbruker/sexogsamliv/leksikon/article558002.ece"}, {"field": "urlhash", "value": "4c2520471fab2d309db6a7c98a4ceef15ee8ae14"}], "score": 1.0380003, "siteId": "9222270286501375973", "id": "4c2520471fab2d309db6a7c98a4ceef15ee8ae14"}

