{"fields": [{"field": "modifiedtime", "type": "time", "value": "2014-11-14T07:28:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "I takstrapporten beskrives blant annet sn\u00f8fangere som st\u00e5r i fare for \u00e5 l\u00f8sne og falle ned p\u00e5 gata, takrenner fikset med tape, og beslag som gj\u00f8r at vann kan renne rett inn i veggene.", "\u00abTaket b\u00f8r tekkes om\u00bb, er den enkle konklusjonen til takstmann Geir Fossum.", "- Basert p\u00e5 den gjennomgangen jeg har gjort av dokumentasjonen fra taket, mener jeg det ogs\u00e5 er grunnlag for \u00e5 stille sp\u00f8rsm\u00e5l ved det man ikke ser ut fra en overfladisk gjennomgang. Dette taket er ikke tett, det kan fyke inn vann og sn\u00f8, sier Fossum.", "Styreleder i Sameiet Erling Skakkes gate 51 A og B, Kjell Kristiansen, krever at taket utbedres.", "- Hver beboer har allerede betalt 142000 kroner hver for det elendige arbeidet som er gjort p\u00e5 taket. Vi m\u00e5 foreta oss noe, vi kan ikke ha sn\u00f8fangere som faller ned p\u00e5 folk i vinter, sier han.", "Den aktuelle byg\u00e5rden ble i 2011 kj\u00f8pt av de to eiendomsfirmaene Monaco Eiendom og Krebreal Eiendom. Selskapene eies av henholdsvis Robert Helberg og Bj\u00f8rn Brauti, begge advokater og partnere i Advokatfirmaet Nidaros DA. Advokatene har bygget om hele g\u00e5rden, og laget nye leiligheter.", "Da taket skulle rehabiliteres, ble oppdraget lagt ut p\u00e5 anbud. Blikkenslager Hans Br\u00e6kstad leverte det laveste tilbudet, sammen med en detaljert liste over hva som m\u00e5tte gj\u00f8res. Siden h\u00f8rte han imidlertid ingenting.", "I stedet ble det inng\u00e5tt en avtale mellom sameiet og Helbergs Monaco Eiendom. I sameiets styre satt Helberg selv, hans samboer og advokatkollega Brauti. I avtalen g\u00e5r det frem at Monaco Eiendom skulle bes\u00f8rge \u00abutf\u00f8ring i henhold til tilbud fra Blikkenslager Br\u00e6kstad AS\u00bb og i tillegg \u00abrehabilitering av pipel\u00f8p over tak p\u00e5 5 piper\u00bb. Prisen p\u00e5 arbeidene er i avtalen satt til 2,92 millioner kroner, dr\u00f8yt 100000 h\u00f8yere enn Br\u00e6kstads tilbud.", "Avtalen er signert av Helberg og hans samboer p\u00e5 vegne av Monaco Eiendom p\u00e5 den ene siden, og av den samme Helberg med samboer p\u00e5 vegne av sameiet p\u00e5 den andre siden.", "Inng\u00e5elsen av avtalen ble gjort f\u00f8r Kristiansen og de fleste av dagens beboere hadde flyttet inn. Etter at Kristiansen fikk se avtalen, \u00f8nsket han \u00e5 vite hva som faktisk var gjort p\u00e5 taket. Da han ble valgt som ny styreleder i sameiet i sommer, trappet han opp innsatsen.", "- Jeg har etterspurt dokumentasjon p\u00e5 hvem det er som har utf\u00f8rt arbeidene, og etterlyst kvitteringer p\u00e5 arbeidet som er gjort. N\u00e5r man p\u00e5legger beboerne \u00e5 betale s\u00e5 mye for et tak, m\u00e5 vi kunne forlange \u00e5 se hvem som har gjort arbeidene, og hvor pengene har g\u00e5tt. Vi kan ikke stille noen ansvarlig uten denne informasjonen, sier Kristiansen.", "Til tross for gjentatte fors\u00f8k har han ikke f\u00e5tt noen av delene fra utbyggerne. I stedet ringte han blikkenslager Br\u00e6kstad, siden hans tilbud b\u00e5de var nevnt i avtaleteksten, og l\u00e5 som vedlegg til avtalen. Da Br\u00e6kstad ble gjort kjent med avtaleteksten, ble han kraftig provosert.", "- Ut fra avtalen kan det virke som om det er jeg som har utf\u00f8rt arbeidene, men det er det slettes ikke. Jeg f\u00f8ler meg misbrukt, sier han.", "I samr\u00e5d med Kristiansen bestemte Br\u00e6kstad seg for \u00e5 ta en kikk p\u00e5 taket, og foretok en egen inspeksjon. Det han s\u00e5, sjokkerte ham.", "- Dette taket holder ikke norsk standard, det er fullt av feil. Men det verste er at flere av punktene som er beskrevet i mitt tilbud, som danner grunnlaget for mitt prisanslag og som beboerne har betalt for, ikke er utf\u00f8rt. Jeg kom til samme konklusjon som takstmannen, taket m\u00e5 rives, mener Br\u00e6kstad.", "Til tross for feilene, gikk taket gjennom alle sikkerhetskontroller. I juli ble det sendt inn s\u00f8knad om ferdigattest til kommunen, hvor det var krysset av for at taket var ferdig. S\u00f8knaden ble imidlertid avsl\u00e5tt, etter at kommunen selv oppdaget at ikke alt var som det skulle med taket under et tilsyn i h\u00f8st.", "Firmaet som har ansvaret for \u00e5 godkjenne taket, er enkeltmannsforetaket Scanwud Per R\u00f8nsberg. R\u00f8nsberg forteller at han er en gammel kjenning av Helberg, og at det var grunnen til at han p\u00e5tok seg ansvaret. Han forteller at han ikke har v\u00e6rt opp\u00e5 taket etter at det angivelig skulle v\u00e6rt ferdig for \u00e5 kontrollere det.", "- Jeg fikk vite om tilstanden p\u00e5 taket gjennom et brev fra kommunen, og skj\u00f8nte ikke hva som foregikk. Jeg har aldri skrevet under p\u00e5 noe skjema som sier at dette er ferdig. Jeg har signert p\u00e5 en midlertidig brukstillatelse, men det betyr ikke at det kan s\u00f8kes om ferdigattest, sier R\u00f8nsberg.", "Adresseavisen har v\u00e6rt i kontakt med underentrepren\u00f8rene som har utf\u00f8rt arbeidet. Prisen de har mottatt for arbeidet tilsvarer if\u00f8lge dem selv knapt halvparten av pengene Monaco Eiendom har krevd fra beboerne.", "Nordbyggservice sier at de ikke leverte noe tilbud slik Helberg hevder, men at de ble kontaktet av ham for \u00e5 gj\u00f8re noe \u00abforefallende arbeid\u00bb p\u00e5 taket. De er \u00e6rlige p\u00e5 at de ikke har fagbrev for blikkenslagerarbeid. De anbefalte derfor Steinkjer tak, utleie og bygg til \u00e5 gj\u00f8re denne biten. Men heller ikke dette firmaet har arbeidere med relevant fagbrev. I stedet ble beslagene bestilt fra en blikkenslager, og montert av ufagl\u00e6rte.", "Daglig leder i Nordbyggservice, Mikhail Karelin, sier at betalingen de fikk for arbeidene var rundt 800000, inkludert moms. I tillegg ansl\u00e5r han at det ble kj\u00f8pt inn materialer for omtrent 150000 kroner. Steinkjer tak, utleie og bygg bekrefter at de fikk i overkant av 400000 for arbeidet de utf\u00f8rte. Til sammen utgj\u00f8r dette rundt 1,4 millioner, betydelig mindre enn de rundt 2,9 millionene Monaco Eiendom skulle ha i hendhold til kontrakten.", "Til tross for feilene p\u00e5 taket mener Helberg fortsatt det er grunn til \u00e5 gi ferdigattest b\u00e5de for taket og byg\u00e5rden. Det har imidlertid Trondheim kommune satt en stopper for. Byggesakskontoret skriver at det ser alvorlig p\u00e5 det takstrapporten avdekker, og har n\u00e5 opprettet en egen sak p\u00e5 byg\u00e5rden, og krever en avviksrapport og uavhengig kontroll av dokumentasjonen p\u00e5 at taket er i orden.", "Etter \u00e5 ha f\u00e5tt fristen utsatt to ganger, har ansvarlig s\u00f8ker p\u00e5 vegne av utbyggerne omsider levert inn bekreftelse til kommunen p\u00e5 at et uavhengig selskap har p\u00e5tatt seg ansvaret for \u00e5 kontrollere taket. Kommunen har enn\u00e5 ikke mottat noen avviksrapport.", "Robert Helberg i Monaco Eiendom mener konklusjonen i rapporten er feil, og at taket er utbedret p\u00e5 \u00e9n dag.", "Han forteller at Monaco Eiendom vil ta tak i opplysningene som har kommet frem.", "- Med en gang vi fikk informasjon om at noe var galt med taket, tok vi kontakt med takstmann. Vi skal opp med en stillas, fordi det er noen detaljer med beslaget som m\u00e5 rettes p\u00e5. Men ut ifra det vi ser, er dette ordnet p\u00e5 \u00e9n dag. S\u00e5 er taket 100 prosent i orden, hevder Helberg.", "Selv om Helberg har nektet \u00e5 gi styret opplysninger om hvem som har utf\u00f8rt arbeidene, opplyser han overfor Adresseavisen at det er Norbyggservice som har v\u00e6rt engasjert. Bedriften skal if\u00f8lge Helberg ha levert et lavere tilbud etter at Br\u00e6kstad hadde levert sitt tilbud, og Helberg har ingen forst\u00e5else for at blikkenslageren f\u00f8ler seg lurt.", "- Nei, det har jeg ikke. Hans tilbud danner grunnlaget for hva som skal gj\u00f8res, ikke mer enn det, sier Helberg.", "- Men av takstrapporten g\u00e5r det frem at ting som st\u00e5r oppf\u00f8rt p\u00e5 Br\u00e6kstads tilbud, som dere bruker som grunnlag for arbeidene, ikke er utf\u00f8rt?", "- Ja, jeg s\u00e5 det. Det m\u00e5 vi opp\u00e5 taket \u00e5 verifisere, men alt i alt er det gjort mer enn det Br\u00e6kstad kommenterte i sitt tilbud, hevder Helberg.", "Han mener ogs\u00e5 at samsvarserkl\u00e6ringen for at taket er kontrollert og ferdig, er signert. Til tross for at mannen som skal ha gjort det, Per R\u00f8nsberg, nekter p\u00e5 dette.", "- Han har nok misforst\u00e5tt sp\u00f8rsm\u00e5let ditt, fordi han har ikke sendt inn en s\u00e6rskilt samsvarserkl\u00e6ring bare for taket. Han har sendt inn en samsvarserkl\u00e6ring for hele prosjektet som var s\u00f8knadspliktig, hevder Helberg.", "Adresseavisen har v\u00e6rt i kontakt med R\u00f8nsberg som i ettertid og konfrontert ham med Helbergs p\u00e5stand. R\u00f8nsberg holderimidlertid fast p\u00e5 fast p\u00e5 at han aldri har signert det aktuelle dokumentet. Avisen har ogs\u00e5 v\u00e6rt i kontakt med ansvarlig s\u00f8ker for boligprosjektet, Lil Solnes. Hun har ansvaret for \u00e5 samle inn ansvarserkl\u00e6ringene, og var den som s\u00f8kte om ferdigattest for bygget i sommer. Hun hevder at hun har mottatt en samsvarserkl\u00e6ring fra R\u00f8nsberg, der han skriver under p\u00e5 at takarbeidene er fullf\u00f8rt og i orden. Hun \u00f8nsker imidlertid ikke \u00e5 gi ut dette dokumentet til Adresseavisen.", "Helberg hevder ogs\u00e5 at Monaco Eiendom har hatt betydelig st\u00f8rre kostnader med taket, enn de 1,4 millionene som underentrepren\u00f8rene hevder \u00e5 ha mottatt.", "- Vi har kostnadsf\u00f8rt 2733219,77 kroner p\u00e5 konto for takarbeidet totalt i dag. I tillegg kommer arbeider som v\u00e5re ansatte har bidratt med i denne forbindelse, sier Helberg.", "Han har ikke besvart Adresseavisens sp\u00f8rsm\u00e5l om hva pengene som ikke har g\u00e5tt til de nevnte underentrepren\u00f8rene har blitt brukt p\u00e5, men understreker at det er uaktuelt \u00e5 gi penger tilbake til sameiet.", "- Hvis du leser avtalen, g\u00e5r det frem at vi kan tape p\u00e5 avtalen, og vi kan tjene penger p\u00e5 den. S\u00e5 enkelt er det. Vi etablerte dette som en felleskostnad. Kostnaden p\u00e5 142000 per leilighet ble synlig for alle kj\u00f8perne, slik at det aldri skulle bli sp\u00f8rsm\u00e5l om dette i ettertid. De kan ikke komme og si at Monaco Eiendom har tjent penger p\u00e5 jobben, og at de derfor skal ha en rabatt. Det blir fullstendig bak m\u00e5l, sier Helberg.", "- Men prisen er basert p\u00e5 en kontrakt hvor du har signert b\u00e5de for parten som skal betale, og parten som skal motta betalingen. Er ikke det problematisk?", "- Igjen, for at det ikke skulle stilles sp\u00f8rsm\u00e5l ved dette senere, ble bel\u00f8pet p\u00e5 142000 kroner opplyst til kj\u00f8perne som en felleskostnad, sier Helberg."]}, {"field": "category0", "value": "pluss"}, {"field": "contenthash", "value": "61208161645a2d8e463d5a6aa29f842d438d781959ff24ce049be71d690b20c1"}, {"field": "createtime", "value": "2016-01-13T17:21:08.000Z"}, {"field": "description", "value": "Beboerne i Erling Skakkes gate 51 A og B har betalt over 2,9 millioner kroner for et helt nytt tak. N\u00e5 anbefales det revet av takstmann."}, {"field": "dominantimage", "value": "http://www.adressa.no/pluss/article10345762.ece/ys8dlm/ALTERNATES/w980-default/Hoved%20Erling%20Skakkes%20gate"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4829961155da8ead6ed22b983d9121e2a02b6a4.jpg?5979846a"}, {"field": "dominantthumbnaildimensions", "value": "300x169"}, {"field": "heading", "value": ["Betalte 2,9 mill. for tak fullt av feil -adressa.no", "Skrev kontrakt med seg selv", "F\u00f8ler seg misbrukt", "Skrev at alt var i orden", "Benyttet ufagl\u00e6rte", "Ser alvorlig p\u00e5 saken", "- Taket kan fikses p\u00e5 en dag", "Forst\u00e5r ikke blikkenslageren", "Hevder taket var godkjent", "- Kan tjene penger"]}, {"field": "id", "value": "c4829961155da8ead6ed22b983d9121e2a02b6a4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-company", "value": "blikkenslager br\u00e6kstad as"}, {"field": "kw-concept", "value": ["tjene penger", "tak", "utf\u00f8rt arbeidet"]}, {"field": "kw-entity", "value": ["sameiet erling skakkes", "lil solnes", "r\u00f8nsberg", "helberg", "mikhail karelin", "monaco eiendom og krebreal eiendom", "robert helberg og bj\u00f8rn brauti", "scanwud per r\u00f8nsberg", "norbyggservice", "monaco eiendom", "advokatfirmaet nidaros da", "hans br\u00e6kstad", "helbergs monaco eiendom", "brauti", "br\u00e6kstad", "per r\u00f8nsberg", "adresseavisen", "nordbyggservice", "krebreal eiendom"]}, {"field": "kw-location", "value": ["steinkjer", "trondheim"]}, {"field": "kw-pageclass", "value": "article"}, {"field": "kw-person", "value": ["erling skakkes", "robert helberg", "geir fossum", "kjell kristiansen", "bj\u00f8rn brauti"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10345762.ece/ys8dlm/ALTERNATES/w980-default/Hoved%20Erling%20Skakkes%20gate"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Betalte 2,9 mill. for tak fullt av feil"}, {"field": "og-type", "value": "article"}, {"field": "og-url", "value": "http://www.adressa.no/pluss/article10345767.ece"}, {"field": "pageclass", "value": ["article"]}, {"field": "publishtime", "value": "2014-11-13T21:09:37.000Z"}, {"field": "recs-articleid", "value": "10345767"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-11-13T21:09:37.000Z"}, {"field": "recs-rawtitle", "value": "Betalte 2,9 mill. for tak fullt av feil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Beboerne i Erling Skakkes gate 51 A og B har betalt over 2,9 millioner kroner for et helt nytt tak. N\u00e5 anbefales det revet av takstmann."}, {"field": "thumbnail", "value": "http://content-thumbnail.cxpublic.com/content/thumbnail200x150/c4829961155da8ead6ed22b983d9121e2a02b6a4.jpg?5979846a"}, {"field": "thumbnailfullheightdimensions", "value": "200x2950"}, {"field": "timestamp", "value": "2017-07-27T06:12:58.000Z"}, {"field": "title", "value": "Betalte 2,9 mill. for tak fullt av feil"}, {"field": "url", "value": "http://www.adressa.no/pluss/article10345767.ece"}, {"field": "urlhash", "value": "c4829961155da8ead6ed22b983d9121e2a02b6a4"}], "score": 0.65034026, "siteId": "9222270286501375973", "id": "c4829961155da8ead6ed22b983d9121e2a02b6a4"}

