{"fields": [{"field": "modifiedtime", "type": "time", "value": "2016-09-23T10:09:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ungdom", "Barn og unge", "Helse"]}, {"field": "author", "value": "kristine grue langset"}, {"field": "body", "value": ["Saken oppdateres.", "\u00abMinstemann har f\u00e5tt innkalling til reguleringstannlege for vurdering. Men hva kan jeg forvente? Ligger det p\u00e5 5000,-? 20.000.-? 50.000,-?\u00bb S\u00f8ker man p\u00e5 temaet tannregulering p\u00e5 ulike nettdiskusjonsgrupper, finner man mange som lurer p\u00e5 slikt som dette.", "\u2014 Jeg fikk sjokk da den store regningsbunken kom i posten: totalt 28.500 fordelt p\u00e5 en mengde giroer. Jeg hadde forh\u00f8rt meg noe rundt. Jeg var forberedt p\u00e5 halvparten, forteller Hege Langaard.", "Familien Langaard Rasmussen i Hof i Vestfold har en datter p\u00e5 14 som er godt i gang med sitt tannreguleringsl\u00f8p, de har ogs\u00e5 en s\u00f8nn p\u00e5 tolv som denne h\u00f8sten skal vurderes av kjeveortoped.", "Ingen av foreldrene har hatt tannregulering selv. De hadde derfor ingen erfaring da det var aktuelt for eldstedatteren. De synes det er et veldig vanskelig marked \u00e5 orientere seg i.", "Forbrukerr\u00e5det er helt enig. Tannregulering er et marked hvor det er vanskelig for forbrukeren \u00e5 ta gode, smarte valg.", "\u2014 Det er enorme prisforskjeller, sier Hilde Uthaug, daglig leder av Forbrukerr\u00e5dets sammenligningstjeneste, Hvakostertannlegen.no.", "Tjenesten viser at prisen for f\u00f8rste unders\u00f8kelse varierer fra 299 til 2000 kroner for pasienter over 20 \u00e5r. Den viser ogs\u00e5 at en vanligbehandling i et reguleringsl\u00f8p, \u00abavtagbar plate\u00bb for korreksjon av bittfeil, kan koste fra 2530 til 4891 kroner.", "Sammenligningstjenesten viser ti vanlige behandlinger, men dekker ikke et komplett behandlingsl\u00f8p ved regulering.", "Nordmenn har svart, men det er ett form\u00e5l ingen ville brukt pengene p\u00e5. Det overrasker forbruker\u00f8konom. Tannreguleringspasienter bruker i snitt to og et halvt \u00e5r p\u00e5 behandlingen.", "\u2014 Det er snakk om store summer. Det kan v\u00e6re mye \u00e5 hente p\u00e5 sammenligne priser, mener Uthaug.", "Jeg synes det har g\u00e5tt litt inflasjon i dette. \u00abAlle\u00bb blir anbefalt tannregulering n\u00e5 for tiden. Hege Langaard, tobarnsmor", "\u2014 Vi jobber med \u00e5 f\u00e5 et mer presist totalbilde gjennom \u00e5 f\u00e5 p\u00e5 plass flere priser og samarbeid med kjeveortopediforeningen. Vi valgte likevel \u00e5 rulle ut tjenesten med det vi har per n\u00e5. All erfaring tilsier at de som er billige p\u00e5 f\u00f8rste konsultasjon stort sett er billige p\u00e5 de andre behandlingene ogs\u00e5, sier Uthaug.", "\u2014 Ethvert fors\u00f8k p\u00e5 \u00e5 rydde litt hver dag d\u00f8mt til \u00e5 mislykkes. I Norge er ordin\u00e6r tannpleie gratis for barn og ungdom frem til de fyller 18 \u00e5r. Voksne m\u00e5 i utgangspunktet betale selv, men det finnes mange unntak.", "Det stiller seg ogs\u00e5 annerledes n\u00e5r det gjelder tannregulering. Det gis st\u00f8tte til behandlingen for unge under 20 \u00e5r. Hvor mye st\u00f8tte som gis, avhenger av hvor stor bittfeilen er.", "Det settes fokus p\u00e5 bittavvik, tannstilling og vekst, i tillegg til estetikk og funksjonalitet.", "Det er for det meste barn og unge som henvises til kjeveortoped gjennom sin tannlege, men tendensen er \u00f8kende n\u00e5r det gjelder behandling av voksne pasienter.", "Det antas at ca 30 prosent i et barnekull har et kjeveortopedisk behandlingsbehov.", "Ved f\u00f8rste gangs konsultasjon tas n\u00f8dvendig dokumentasjon i form av r\u00f8ntgenbilder, studiemodeller etc. for \u00e5 kunne gi en best mulig behandling, samt \u00e5 fastsette graden av behandlingsbehov.", "Bortsett fra tilfeller hvor behovet er kun estetikk, ytes det refusjon fra HELFO. Denne varierer fra 40 prosent til 100 prosent.", "S\u00f8skenmoderasjon gis fra barn nummer to, og om refusjon gis m\u00e5 behandling starte innen fylte 20 \u00e5r. Dette forutsetter at samme foresatt har mottatt barnetrygden.", "En kjeveortopedisk behandling tar vanligvis 1.5 \u2013 2 \u00e5r, men dette kan variere, alt etter bittavvik.", "Etter avsluttet behandling stabiliseres ofte tennene med enten plater eller tynne metalltr\u00e5der som limes bak tennene i over \u2013 og underkjevens front.", "(Kilde: Norsk kjeveortopedisk forening)", "Vis fakta", "Familien i Vestfold f\u00f8lte seg veldig prisgitt den anbefalingen kjeveortopeden kom med.", "\u2014 Det var i praksis bare \u00e9n valgmulighet for oss, en kjeveortoped i Holmestrand. Selv den ligger en halvtimes kj\u00f8ring unna. Om vi kunne spart noen tusenlapper p\u00e5 \u00e5 velge en annen, ville det v\u00e6rt for langt \u00e5 kj\u00f8re og ikke gjennomf\u00f8rbart i hverdagen, det er", "vanskelig nok som det er n\u00e5, sier Hege Langaard.", "Det finnes ingen bussforbindelse som gj\u00f8r at datteren kan reise dit p\u00e5 egen h\u00e5nd, foreldrene m\u00e5 ta fri fra jobben.", "\u2014 Allerede p\u00e5 f\u00f8destuen s\u00e5 samboeren min noe i babyens munn, men turte ikke \u00e5 si noe.", "Etter den f\u00f8rste konsultasjonen ante de ikke noe om totalbel\u00f8pet som ventet dem.", "\u2014 Det er et stort innhugg i \u00f8konomien. Det er forst\u00e5elig om enkelte familier ikke har r\u00e5d overhodet. Da tenker jeg det er noe feil et sted, legger hun til.", "\u2014 Vi er veldig i tvil hva vi skal gj\u00f8re i Magnus\u2019 tilfelle. Jeg kan ikke umiddelbart se hvorfor han skulle trenge regulering. Jeg synes det har g\u00e5tt litt inflasjon i dette. \u00abAlle\u00bb blir anbefalt tannregulering n\u00e5 for tiden. Av et kull p\u00e5 40 elever har jeg inntrykk av at halvparten f\u00e5r tannregulering. Tenker jeg tilbake p\u00e5 hvordan det var da jeg var ung, var det knapt \u00e9n i hver klasse, sier Langaard.", "\u2014 \u00c5 la v\u00e6re \u00e5 f\u00f8lge spesialistens anbefaling, er ikke lett. Sp\u00f8r man barnet vil det mest sannsynlig tenke at det er en god id\u00e9 \u00e5 droppe regulering. Men om han f\u00e5r utfordringer senere som resultat av at vi foreldrene ikke gjorde noe, den har vi ikke lyst \u00e5 f\u00e5 smelt tilbake, sier hun.", "Geir Kristiansen, leder i Norsk kjeveortopedisk forening, p\u00e5peker at det er veldig store individuelle variasjoner p\u00e5 barn som skal ha tannregulering.", "\u2014 Bittfeilene kan variere fra en enkelt fortann som st\u00e5r feil til store underbitt som vil kreve lang behandling med tannregulering og kirurgisk korreksjon av underkjeven ved avsluttet vekst, sier han.", "F\u00f8rst etter \u00e5 ha sett pasienten, stilt diagnose og laget en behandlingsplan, kan tannlegen gi pasientens foreldre et estimert overslag over kostnaden de selv m\u00e5 betale for behandlingen.", "\u2014 Kjeveortopeden st\u00e5r fritt til \u00e5 ta et mellomlegg/egenbetaling i tillegg til den egenandelen pasienten betaler p\u00e5 de prosentene som HELFO ikke dekker. Mellomlegget er som oftest et prosentvis p\u00e5slag p\u00e5 mellom 10 og 25 prosent som b\u00e5de offentlige og private klinikker opererer med, sier Kristiansen.", "\u2014 Er det mulig \u00e5 gi foreldre en pekepinn p\u00e5 hva en typisk standard tannregulering vil kunne koste?", "\u2014 En standard behandling med fast apparatur i to kjever med en behandlingstid p\u00e5 ca. to \u00e5r vil koste for barnets foreldre n\u00e5r HELFO-refusjonen er trukket fra: For en pasient med 40 prosent refusjon, erfaringsmessig mellom 18.000 og 28.000 kroner. For en pasient med 75 prosents refusjon erfaringsmessig mellom 9000 og 16.000 kroner, forteller Kristiansen.", "Behandlingen dekkes 100 prosent: Leppe-, kjeve- og ganespalter. Store bittavvik som krever kirurgisk behandling. Tannstillingsfeil som skyldes skader i ansikt/kjeve.", "Behandlingen dekkes 75 prosent:", "Overbitt som er 9 mm store eller mer.", "\u00abDypebitt\u00bb som gj\u00f8r at man biter seg i ganen.", "Manglende tann i fronten. Kryssbitt som gj\u00f8r at man tygger skjevt.", "Behandlingen dekkes 40 prosent:", "Overbitt 6-9 mm.", "Store vrangstillinger som gir skjeve/vridde tenner i fronten.", "(Kilde:Helsenett)", "Vis fakta", "I tillegg er samarbeid med pasienten viktig.", "\u2014 Er pasienten flink og bruker platen sin, eller strikker mellom kjevene, kan man fort spare inn seks m\u00e5neder behandlingstid og s\u00e5ledes fire-fem kontroller, presiserer Kristiansen.", "Forbrukerr\u00e5det ber foreldre unders\u00f8ke b\u00e5de praktiske og prismessige forhold f\u00f8r de velger hvilken kjeveortoped de skal g\u00e5 til.", "\u2014 Be om en f\u00f8rste konsultasjon flere steder. Det er lov \u00e5 prute ogs\u00e5 her, sier Uthaug.", "Lander man p\u00e5 behandling, be om skriftlig behandlings- og kostnadsoverslag, r\u00e5der Uthaug.", "\u2014 Du har krav p\u00e5 \u00e5 f\u00e5 en skriftlig behandlingsplan med kostnadsoverslag f\u00f8r den kjeveortopediske behandlingen p\u00e5begynnes n\u00e5r den totale behandlingskostnaden overstiger 5000 kroner, sier hun.", "Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "48a1706eca5ee6148f748ca91a0f7db6ebcf59943532044a7bf60bbe44e5b1d2"}, {"field": "createtime", "value": "2017-05-01T18:57:34.000Z"}, {"field": "description", "value": "Prisene kan sprike med flere tusenlapper. Her er ekspertenes r\u00e5d."}, {"field": "heading", "value": ["Frustrert over den uoversiktlige tannreguleringsbransjen? -adressa.no", "Spriker med flere tusenlapper", "\u2014 Det var i praksis bare \u00e9n valgmulighet for oss", "\u2014 \u00c5 la v\u00e6re \u00e5 f\u00f8lge spesialistens anbefaling, er ikke lett", "Store individuelle variasjoner", "Dette har foreldre krav p\u00e5"]}, {"field": "id", "value": "c02623e36ce382072b0d518632866e19e7bbe251"}, {"field": "keyword", "value": ["Ungdom", "Barn og unge", "Helse"]}, {"field": "keywords", "value": "Ungdom,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["prosent", "tannregulering", "behandlingen dekkes", "f\u00f8lge spesialistens anbefaling", "behandling"]}, {"field": "kw-entity", "value": ["hvakostertannlegen", "twitter", "familie", "barn", "helse", "langaard", "kilde", "norsk", "forbrukerr\u00e5dets", "magnus", "o. denne"]}, {"field": "kw-location", "value": ["holmestrand", "vestfold", "norge", "hof"]}, {"field": "kw-pageclass", "value": "article"}, {"field": "kw-person", "value": ["hege langaard", "geir kristiansen", "hilde uthaug", "langaard rasmussen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/920dc587-67b2-487b-8f18-863241918f19?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frustrert over den uoversiktlige tannreguleringsbransjen?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Frustrert-over-den-uoversiktlige-tannreguleringsbransjen-308b.html"}, {"field": "pageclass", "value": ["article"]}, {"field": "publishtime", "value": "2016-09-22T17:00:00.000Z"}, {"field": "recs-articleid", "value": "308"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-09-22T17:00:00.000Z"}, {"field": "recs-rawtitle", "value": "Frustrert over den uoversiktlige tannreguleringsbransjen? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Prisene kan sprike med flere tusenlapper. Her er ekspertenes r\u00e5d."}, {"field": "thumbnail", "value": "http://content-thumbnail.cxpublic.com/content/thumbnail200x150/c02623e36ce382072b0d518632866e19e7bbe251.jpg?598d7594"}, {"field": "thumbnailfullheightdimensions", "value": "200x1904"}, {"field": "timestamp", "value": "2017-08-11T09:15:00.000Z"}, {"field": "title", "value": "Frustrert over den uoversiktlige tannreguleringsbransjen?"}, {"field": "url", "value": "http://www.adressa.no/familieogoppvekst/Frustrert-over-den-uoversiktlige-tannreguleringsbransjen-308b.html"}, {"field": "urlhash", "value": "c02623e36ce382072b0d518632866e19e7bbe251"}], "score": 0.66859806, "siteId": "9222270286501375973", "id": "c02623e36ce382072b0d518632866e19e7bbe251"}

