{"fields": [{"field": "modifiedtime", "type": "time", "value": "2012-04-17T13:55:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hans Kristiansen, barnef\u00f8dt i Oslo, filologutdannet i hovedstaden, lektor i Kristiansund p\u00e5 1940-tallet, det siste halvsekel hjemmeh\u00f8rende i tr\u00f8nderbyen. Gjennom alle \u00e5r trofast leverand\u00f8r av dagsvers til Adresseavisen, gjerne illustrert av Jan O. Henriksen. En verdig, aktet og jovial mann i Trondheims gater som kan kunsten \u00e5 turnere fedrelandets d\u00e5rskap med humor, her ved jubel\u00e5rets inngang:", "Hundre \u00e5r som fri nasjon!", "Det m\u00e5 vi ha fest p\u00e5", "og den skal bli fin.", "Vi reiser til Str\u00f8mstad", "og kj\u00f8per vin!", "En l\u00e6rd og litteraturkyndig mann, som har skrevet libretto til Edvard Fliflet Br\u00e6ins operaer Anne Pedersdotter og Den stundesl\u00f8se; tr\u00f8nderforvandlet operetten Sommer i Tyrol til Sommer i Tydal; v\u00e5get seg p\u00e5 \u00e5 \u00abmodernisere\u00bb Nordlands trompet av Petter Dass; radiodramatisert romantrilogien Adrian Posepilt av Kristian Kristiansen; f\u00e5tt utgitt en diktsamling p\u00e5 finsk: Pitk\u00e4 vierailu Suomessa, der ogs\u00e5 oversettelser fra hans f\u00f8rste diktsamling fins med: Lilje i blekkhus (1948), som hadde illustrasjoner av Hammarlund.", "Hans Kristiansen var den som satte lektoren p\u00e5 kartet (som det heter) i norsk poesi - og dermed ogs\u00e5 elevene: det sosiale spill som foreg\u00e5r et antall \u00e5r i alle skoleg\u00e5ende menneskers liv. Et av diktene \u00abV\u00e5r ved kateteret\u00bb l\u00e5ner rytme fra ingen ringere enn Wergeland:", "Kateter. \u00c5, hvilken \u00f8de flate.", "Kateter i sol.", "\u00c5, hvilken enda frykteligere \u00f8rken.", "N\u00e5del\u00f8s er denne golde trakt.", "N\u00e5del\u00f8st er blekkhusets nakne,", "uf\u00f8lsomme \u00f8ye.", "Slik innledes diktet. Slutten g\u00e5r som f\u00f8lger:", "\u00c5, v\u00e5rens vind. Kom inn, kom inn!", "Rull et gr\u00f8nt teppe ut over gulvet", "og la dine nymfer danse.", "Stikke en kj\u00f8lig lilje", "i mitt blekkhus,", "legg en konkylie", "p\u00e5 denne h\u00e5rde flate", "og la meg f\u00e5 sove", "med arm under kinn.", "Vi merker oss liljen, diskret erotisk plassert i blekkhusets hull - det fins vel enn\u00e5 noen som husker hvordan et blekkhus s\u00e5 ut? -- og vi er inne i en lun verden, der lektorens overb\u00e6renhet med elever ogs\u00e5 av det svakere slag, blander seg med hans bejaende blikk p\u00e5 Elsa i septembersola, hun som \u00abhar st\u00f8ttet/sitt hode p\u00e5 armen\u00bb og \u00abdr\u00f8mmer om noe/som ingen f\u00e5r vite\u00bb.", "Denne menneskeligvennlige l\u00e6rer/elev-skildring er det motsatte av det vi finner hos Kielland og Bj\u00f8rneboe. Diktets dagn\u00e6re im\u00f8tekommenhet var alltid mangelvare i norsk lyrikk, ogs\u00e5 i den modernismens kamptid som r\u00e5dde da Hans Kristiansens lektordikt slo ned.", "Boken kom i to opplag og er senere gjenutgitt i 1962, 1973, 1986, iblant p\u00e5plusset en avdeling nyere dikt ... samt noen Drypp fra min kj\u00f8kkenvask. Man kunne trekke fram Hans Kristiansen - og gjerne Magli Elster - som norske etterkrigspoeter som ikke gikk i den ubegripelighetsfella som fanget mange av v\u00e5re avanserte angstpoeter p\u00e5 1950-tallet.", "N\u00e5r Hans Kristiansen spiller ut sitt \u00abeksistensialistiske\u00bb register, ligger parodien n\u00e6r p\u00e5 lur: \u00abHa,/et ekko som skremmer seg selv i den absolutte/intethets kullsvarte avgrunn bak eders ryggmarg,/ der spleenens gr\u00e5gule orm i gjerrighet gnager\u00bb.", "Lilje i blekkhus er en klassiker og et nybrottsverk i v\u00e5r moderne bokheim. Grav der du st\u00e5r! Skriv om det du ser! Lektorpoeten avslutter samlingen med \u00e5 ta farvel med sin gamle skole -- i Kristiansund, skj\u00f8nt det nevner han ikke:", "Og der kommer unggjenter", "arm i arm,", "en fire, fem stykker av dem.", "jeg husker s\u00e5 tydelig dengang", "jeg ba dem", "\u00e5 lese derfra til dit ...", "Men n\u00e5 er sola varm og hvit.", "De g\u00e5r med takt,", "de g\u00e5r med klang.", "De tripper mellom tau og fat,", "og r\u00f8de jakker har de - siste mode.", "Og de har ingenting i sitt lille hode", "om subjekt og predikat,", "men herregud hvor jeg elsker dem.", "Og n\u00e5 er det siste gang.", "Hans Kristiansen er en formens mester. Diktveien videre dokumenteres med samlingen Hjemme var best (1974), som samler prologer og revyviser til konge og janitsjar, parfymeridamenes landsm\u00f8te og den sovnende ordf\u00f8rer. Her fins ogs\u00e5 tekster til studentrevyer som Domino, Akk-a-mai, Gustibus, Vau-de-ville.", "Med komponisten Per Hjorth Albertsen har han laget skoleoperaen Russi Cola og eventyroperaen De tre kongsd\u00f8tre i berget det bl\u00e5. For f\u00e5 \u00e5r siden ble diktet \u00abFotballkampen\u00bb, til toner av Albertsen, fremf\u00f8rt med stort orkester p\u00e5 Ringve Museum - om eleven Ole, det er \u00abgutten som har vaska seg./Han kan ikke konjunktiv - \u00e5 nei./Men det f\u00e5r jaggumei verden t\u00e5le. For det var Ole som laga m\u00e5let\u00bb.", "Som \u00e5tti--nitti\u00e5ring har Hans Kristiansen v\u00e6rt flittig som avisversemaker. De siste \u00e5rene har han f\u00e5tt gitt ut tre samlinger. F\u00f8rst Premierommet (Akilles forlag, 2001), med syrlige idrettsdikt:", "GULL I DOBBELTSCULLER", "De ror som for livet", "er kommentatorens dom.", "Det gjorde ogs\u00e5 Terje Vigen", "men uten noe \u00absom\u00bb.", "\u00c5ret etter kom M\u00e5let hennar mor (Sn\u00f8fugl forlag, 2002), underfundige dikt p\u00e5 ulike dialekter, der Hamlets infinitiv underlegges jamvektsregelen p\u00e5 tr\u00f8ndsk: \u00abv\u00e5rra eill ittj v\u00e5rr\u00e5\u00bb, \u00abvarra h\u00e6ll ikkje varra\u00bb, \u00abv\u00e6rra, gut, h\u00e6ll ikkje v\u00e6rra\u00bb:", "T\u00e5 slekt bli nokon kvar f\u00e6rvirra.", "\u00c6 fr\u00f8kte det", "n\u00e5r prinsen v\u00e5rres kj\u00e6m att", "\u00e5t kjerringen i Canterbury", "s\u00e5 veit'n ikkje", "k\u00e5r'n he v\u00f8rri.", "Og for tre \u00e5r siden Tistler i Norgesglass (Fonna forlag, 2005), med skarpe stikk mot det vulgariserte fedreland - ofte aforistiske i formen. Her tre pr\u00f8ver:", "NASJONALFUGLEN.", "\u00abHan likar seg ikkje i skog og kratt/han held seg til fossane, fossekallen/-- til dei som er att\u00bb.", "NASJONALDRAKT.", "\u00abJeg kan ikke slutte/\u00e5 gruble p\u00e5 dette://Som folk blir vi mer/og mer urbane//og stadig mer/bunadkledte\u00bb.", "FOLKESJELA.", "\u00abDefinisjonen/er enkel og stutt://Det som ligg att/p\u00e5 tribunen/n\u00e5r fotballkampen/er slutt\u00bb.", "Og da kan vi utvide det norske til et globalt perspektiv:", "SP\u00d8RSM\u00c5L TIL", "GLASIOLOGENE.", "At Dovre faller", "er lite trolig", "-- den tanken gj\u00f8r knapt", "noen sjel urolig.", "Men kan vi da ogs\u00e5", "trygt stole p\u00e5 det", "at det ligger et land", "mot den evige sne?", "Hans Kristiansen, v\u00e5ken poet. 95 \u00e5r gammel. Selvf\u00f8lgelig tenker han p\u00e5 fremtiden. Selvf\u00f8lgelig m\u00e5 selv han bekoste utgivelsen av sine anti-Fremskrittsparti-sentenser.", "Gratulerer med dagen (som feires i Finland)!", "Jan Erik Vold"]}, {"field": "category0", "value": "kultur"}, {"field": "contenthash", "value": "d373e99892b15bed5651fbf6c82447aaacdb5d2d694d021afd6d9de2188a5772"}, {"field": "createtime", "value": "2015-08-13T07:34:23.000Z"}, {"field": "description", "value": "Blir man gammel av \u00e5 v\u00e6re munter? Blir man munter av \u00e5 v\u00e6re gammel? Vi har en sprek, glad og kamplysten mangfoldets mann i Trondheim, som 14. august fyller 95."}, {"field": "dominantimage", "value": "http://www.adressa.no/incoming/article1260707.ece5/ALTERNATES/w980-default/jano-tegning120808,jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/255d346e30cfa04dfc41c1b66c88d53bd4849097.jpg?596a82a0"}, {"field": "dominantthumbnaildimensions", "value": "300x169"}, {"field": "heading", "value": "Gammel av \u00e5 v\u00e6re munter? -adressa.no"}, {"field": "id", "value": "255d346e30cfa04dfc41c1b66c88d53bd4849097"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["dikt", "lektor", "blekkhus", "lilje", "fin", "eleven", "norsk", "gammel", "samler", "arm", "munter"]}, {"field": "kw-entity", "value": ["akk", "nordlands", "anne pedersdotter og den", "kielland og bj\u00f8rneboe", "fotballkampen", "suomessa", "sn\u00f8fugl", "tistler", "hamlets", "domino", "wergeland", "per hjorth albertsen", "drypp", "magli elster", "akilles", "hammarlund", "ringve museum", "sommer", "gustibus", "premierommet", "ole", "fonna", "m\u00e5let", "vau", "tyrol", "russi cola", "hans kristiansen", "norgesglass", "adresseavisen", "hjemme"]}, {"field": "kw-location", "value": ["tydal", "oslo", "elsa", "trondheim", "dovre", "canterbury", "str\u00f8mstad", "kristiansund", "finland"]}, {"field": "kw-pageclass", "value": "article"}, {"field": "kw-person", "value": ["edvard fliflet br\u00e6ins", "adrian posepilt", "kristian kristiansen", "jan o. henriksen", "terje vigen", "petter dass", "anne pedersdotter"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1260707.ece5/ALTERNATES/w980-default/jano-tegning120808,jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammel av \u00e5 v\u00e6re munter?"}, {"field": "og-type", "value": "article"}, {"field": "og-url", "value": "http://www.adressa.no/kultur/article1133617.ece"}, {"field": "pageclass", "value": ["article"]}, {"field": "publishtime", "value": "2008-08-14T08:31:27.000Z"}, {"field": "recs-articleid", "value": "1581960"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-08-14T08:31:27.000Z"}, {"field": "recs-rawtitle", "value": "Gammel av \u00e5 v\u00e6re munter? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Blir man gammel av \u00e5 v\u00e6re munter? Blir man munter av \u00e5 v\u00e6re gammel? Vi har en sprek, glad og kamplysten mangfoldets mann i Trondheim, som 14. august fyller 95."}, {"field": "thumbnail", "value": "http://content-thumbnail.cxpublic.com/content/thumbnail200x150/255d346e30cfa04dfc41c1b66c88d53bd4849097.jpg?596a82a0"}, {"field": "thumbnailfullheightdimensions", "value": "200x2306"}, {"field": "timestamp", "value": "2017-07-15T21:01:20.000Z"}, {"field": "title", "value": "Gammel av \u00e5 v\u00e6re munter?"}, {"field": "url", "value": "http://www.adressa.no/kultur/article1133617.ece"}, {"field": "urlhash", "value": "255d346e30cfa04dfc41c1b66c88d53bd4849097"}], "score": 0.6455171, "siteId": "9222270286501375973", "id": "255d346e30cfa04dfc41c1b66c88d53bd4849097"}

