{"fields": [{"field": "modifiedtime", "type": "time", "value": "2017-03-17T17:46:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Johannes Thingnes B\u00f8"}, {"field": "author", "value": ["nicholas bergh", "p\u00e5l strande gamlemoen"]}, {"field": "body", "value": ["Saken oppdateres.", "HOLMENKOLLEN : Johannes Thingnes B\u00f8 (23) har v\u00e6rt den store beholdningen for skiskytterlandslaget denne sesongen.", "Fredag leverte han en str\u00e5lende konkurranse p\u00e5 sprinten i Holmenkollen. Ti treff av ti mulige holdt til seier, foran Martin Fourcade og Anton Sjipulin.", "\u2013 Da Tarjei vant her sa han jeg aldri kom til \u00e5 vinne i Kollen, men det er jo typisk han \u00e5 si. N\u00e5 har jeg to seiere og han har \u00e9n, fortalte en ekstatisk Johannes Thingnes B\u00f8 etter triumfen.", "Etter at Thingnes B\u00f8 f\u00f8rst traff alle blinkene p\u00e5 f\u00f8rste skyting, ble NRKs eksperter sv\u00e6rt imponert over st\u00e5endeserien, der 23-\u00e5ringen skj\u00f8t raskt og sikkert.", "\u2013 Han er s\u00e5 solid. Han har utviklet seg enormt som skytter. Det imponerer meg veldig. Det er flott, alts\u00e5. Fem gode treff! sa en engasjert Ola Lunde.", "Da TV-kameraene viste en reprise fra skytingen, la den rutinerte NRK-kommentatoren merke til B\u00f8s \u00f8yne.", "\u2013 Legg merke til hvor fandenivoldsk han er i blikket, sa Lunde, og forklarte videre:", "\u2013 Det er ikke de sjanseseriene han drev med i fjor. N\u00e5 er det mye mer kontroll over alt han gj\u00f8r. Han skyter med mye st\u00f8rre sikkerhet.", "Da Thingnes B\u00f8 ble spurt om skytefremgangen, svarte han:", "\u2013 Jeg f\u00f8ler meg tryggere p\u00e5 \u00e5 skyte fem av fem n\u00e5. Vi har gjort noen justeringer p\u00e5 b\u00f8rsa, men det viktigste er det Siegfried (Mazet, landslagets skytetrener, jou.anm.) har gjort oppe i hodet mitt. Jeg skyter p\u00e5 samme m\u00e5te som f\u00f8r, men m\u00e5ten jeg tenker p\u00e5 er annerledes.", "\u2013 F\u00f8r tenkte jeg at hver skyting skulle v\u00e6re p\u00e5 20 sekunder, mens n\u00e5 skal det bare v\u00e6re i midten.", "Storebror Tarjei B\u00f8 lot seg ogs\u00e5 imponere.", "\u2013 Han er blitt s\u00e5 god til \u00e5 skyte. Det har v\u00e6rt masse snakk om resultatene v\u00e5re i \u00e5r, men Johannes har levert til tusen. Forvandlingen han har gjort p\u00e5 standplass er veldig imponerende.", "Det var en tydelig nerv\u00f8s Thingnes B\u00f8 som ventet p\u00e5 at resten av l\u00f8perne skulle g\u00e5 i m\u00e5l. Mens Thingnes B\u00f8 sto og ventet p\u00e5 at alle l\u00f8perne skulle komme i m\u00e5l, brukte han ordene \u00abb\u00e5de og\u00bb om egen prestasjon.", "\u2013 Det f\u00f8ltes ikke s\u00e5 bra. Jeg var pinnestiv, men jeg klarte \u00e5 g\u00e5 helt inn, sa en nerv\u00f8s Thingnes B\u00f8 til NRK, som la til at han var \u00abkjempeforn\u00f8yd med l\u00f8pet\u00bb.", "Da russiske Anton Sjipulin, som startet sist av kanonene med nummer 106 p\u00e5 brystet, skj\u00f8t fullt hus p\u00e5 siste st\u00e5ende, l\u00e5 det an til en sekundstrid p\u00e5 sisterunden.", "Sjipulin tapte imidlertid sekunder p\u00e5 den siste runden, og dermed kunne Thingnes B\u00f8 juble for en klar seier. Til slutt ble russeren nummer tre, 13,6 sekunder bak en lettet Thingnes B\u00f8.", "\u2013 Det er det st\u00f8rste man kan vinne, utenom mesterskap, sa Thingnes B\u00f8 til NRK om Holmenkollen-triumfen.", "Dette var Thingnes B\u00f8s andre verdenscupseier for sesongen. Stryningen er dessuten den eneste norske herrel\u00f8peren som har vunnet i verdenscupen denne sesongen. Dermed g\u00e5r han ut f\u00f8rst p\u00e5 l\u00f8rdagens jaktstart.", "\u2013 Det er jo verst \u00e5 starte f\u00f8rst, men n\u00e5 har jeg et lite forsprang til resten. Vi f\u00e5r se om jeg velger en rolig f\u00f8rsterunde eller lar andre hente inn. Det m\u00e5 skytes godt i morgen ogs\u00e5.", "Blant de \u00f8vrige norske fredag, ble Tarjei B\u00f8 neste beste norske med en sjetteplass. Dermed er begge B\u00f8-br\u00f8drene pallkandidater p\u00e5 l\u00f8rdagens jaktstart.", "\u2013 Det var det beste l\u00f8pet jeg har g\u00e5tt i \u00e5r. Veldig artig at det kom p\u00e5 hjemmebane ogs\u00e5. Utgangspunktet er perfekt f\u00f8r jaktstarten. Jeg tror det er tr\u00f8tte bein foran meg, sa Tarjei B\u00f8.", "Et annet norsk lyspunkt var 24-\u00e5ringen Fredrik Gjesbakk, som ble fjerde beste norske med en 25. plass.", "Emil Hegle Svendsen ble nummer 20, mens Ole Einar Bj\u00f8rndalen ble nummer 46, knappe to minutter bak Thingnes B\u00f8.", "\u2013 I dag funket det ikke i det hele tatt. \u00c5rets tyngste l\u00f8p rent fysisk. Det var tungt fra start til slutt, sa Bj\u00f8rndalen etter m\u00e5lgang."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|skiskyting"}, {"field": "contenthash", "value": "01d769c5265badc3ecc3dada35c6eeb0c6aa8aa697476cbbbc070cdf814636a0"}, {"field": "createtime", "value": "2017-03-17T19:35:20.000Z"}, {"field": "description", "value": "Johannes Thingnes B\u00f8 f\u00e5r skryt etter seier i Holmenkollen. N\u00e5 har han i tillegg \u00e9n seier mer enn storebroren."}, {"field": "heading", "value": ["\u2013 Han sa jeg aldri kom til \u00e5 vinne i Kollen -adressa.no", "\u2013 Legg merke til blikket", "\u2013 F\u00f8ler meg tryggere", "\u2013 F\u00f8ltes ikke s\u00e5 bra", "God dag for B\u00f8-familien"]}, {"field": "id", "value": "31c3ba52c3b08312c9d486842f26c6fd428812de"}, {"field": "keyword", "value": "Johannes Thingnes B\u00f8"}, {"field": "keywords", "value": "Johannes Thingnes B\u00f8"}, {"field": "kw-category", "value": ["skiskyting", "100sport", "vintersport"]}, {"field": "kw-concept", "value": ["seier", "vinne", "skyte", "l\u00f8p", "f\u00f8ler", "sekunder", "norsk", "l\u00f8rdagens jaktstart", "imponere", "nummer"]}, {"field": "kw-entity", "value": ["siegfried", "kollen", "mazet", "holmenkollen", "martin fourcade og anton sjipulin"]}, {"field": "kw-pageclass", "value": "article"}, {"field": "kw-person", "value": ["anton sjipulin", "ola lunde", "fredrik gjesbakk", "martin fourcade", "tarjei b\u00f8", "emil hegle svendsen", "johannes thingnes b\u00f8", "thingnes b\u00f8", "ole einar bj\u00f8rndalen"]}, {"field": "kw-taxonomy", "value": ["100sport/vintersport", "100sport", "100sport/vintersport/skiskyting"]}, {"field": "og-image", "value": "https://vertical.snd.no/images/f6974aca-e419-48f5-b934-d32cb62801bb?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Thingnes B\u00f8 fleipet med broren: \u2013 Han sa jeg aldri kom til \u00e5 vinne i Kollen"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/skiskyting/Thingnes-Bo-fleipet-med-broren---Han-sa-jeg-aldri-kom-til-a-vinne-i-Kollen-232430b.html"}, {"field": "pageclass", "value": ["article"]}, {"field": "publishtime", "value": "2017-03-17T16:47:08.000Z"}, {"field": "recs-articleid", "value": "232430"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|skiskyting"}, {"field": "recs-publishtime", "value": "2017-03-17T16:47:08.000Z"}, {"field": "recs-rawtitle", "value": "Thingnes B\u00f8 fleipet med broren: \u2013 Han sa jeg aldri kom til \u00e5 vinne i Kollen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport", "100sport/vintersport/skiskyting"]}, {"field": "teaser", "value": "Johannes Thingnes B\u00f8 f\u00e5r skryt etter seier i Holmenkollen. N\u00e5 har han i tillegg \u00e9n seier mer enn storebroren."}, {"field": "thumbnail", "value": "http://content-thumbnail.cxpublic.com/content/thumbnail200x150/31c3ba52c3b08312c9d486842f26c6fd428812de.jpg?58cc9189"}, {"field": "thumbnailfullheightdimensions", "value": "200x1473"}, {"field": "timestamp", "value": "2017-03-18T01:46:49.000Z"}, {"field": "title", "value": "Thingnes B\u00f8 fleipet med broren: \u2013 Han sa jeg aldri kom til \u00e5 vinne i Kollen"}, {"field": "url", "value": "http://www.adressa.no/100Sport/vintersport/skiskyting/Thingnes-Bo-fleipet-med-broren---Han-sa-jeg-aldri-kom-til-a-vinne-i-Kollen-232430b.html"}, {"field": "urlhash", "value": "31c3ba52c3b08312c9d486842f26c6fd428812de"}], "score": 1.8014019, "siteId": "9222270286501375973", "id": "31c3ba52c3b08312c9d486842f26c6fd428812de"}

