{"fields": [{"field": "modifiedtime", "type": "time", "value": "2012-04-16T19:53:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ola jonsmoen forfatter"}, {"field": "body", "value": ["Saken oppdateres.", "\u00abDet er betenkelig at man henfaller til personlige studier av sin egen fortid, n\u00e5r verden holder p\u00e5 \u00e5 kollapse\u00bb.", "Ein forskar ved Senter for utvikling og milj\u00f8 ved Univertsitetet i Oslo, Nina Witoszek, hevdar at vi er inne i ei overgangstid med sj\u00f8lsentrerte menneske. Ho bruker norske forfattarar som eksempel, og p\u00e5st\u00e5r dei skriv om eigne skilsmisser enda dei m\u00e5 vite at v\u00e5r planet er i krise. Teknologar og teknokrater tar situasjonen p\u00e5 alvor, men f\u00e5 humanistar bryr seg. Vi manglar intellektuell innovasjon, p\u00e5st\u00e5r Witoszek, som finn den moderne dekadensen trist.", "\u00c5ndslivet er kvelande sj\u00f8lopptatt og v\u00e5r \u00e5ndelege horisont trong, om forskaren har rett. Det er reint plagsamt \u00e5 seie det, men eg trur Nina Witoszek har ubehageleg mye \u00e5 fare med. Eg har g\u00e5tt laus p\u00e5 noen b\u00f8ker i det siste og f\u00e5tt ei visst innsyn i det forskaren p\u00e5st\u00e5r. Om ein gir seg i kast med det kritikarroste mammutromanverket til Karl Ove Knausg\u00e5rd, Min Kamp i 6 b\u00f8ker, blir ein straks imponert av omfanget, av dei personlege utleveringane, og ikkje minst fascinert av den elegante skrivegleda. B\u00e5de tittel og sidetal fortel om ein sj\u00f8lmedviten kunstnar, som nettopp fordi han t\u00f8r vedst\u00e5 seg sitt uvanlege talent finn det tvingande n\u00f8dvendig og kunstnarleg forsvarleg \u00e5 skildre sitt eige liv. S\u00e5 betydningsfullt at det for han er ei avgjerande manndomspr\u00f8ve \u00e5 opne det for andre, det vil seie for oss, lesarane.", "Som resultat er Karl Ove Knausg\u00e5rd kritisert og geniforklart. Nettopp derfor kan ein vere freista til \u00e5 undrast: Er dette enno ungdomlege livsl\u00f8pet s\u00e5 interessant menneskeleg, fysisk og psykisk, og s\u00e5 ekstremt uvanleg at det forsvarar 2000 boksider? Den intenst sj\u00f8lsirklande dag-til-dag-\u00abbiografien\u00bb kjem sjeldan ut av det innstengt individuelle. Eg m\u00e5 legge til at eg enno ikkje har kome lenger enn til bok nr 2, med bok 3 halvopna. Mye kan endre seg f\u00f8r eg er ved vegs ende. Knausg\u00e5rd kan ha tatt heile verdssituasjonen under lupen f\u00f8r siste punktum er sett, for alt det eg veit.", "Bortsett fr\u00e5 slekt og vener og forfattarkollegaer er det lite som eksisterer av verda ikring. Forfattaren har meir enn nok med seg sj\u00f8l, med sin eigen oppvekst, sin utfordrande og temmeleg triste barndomog ungdom, sitt ungdomsliv og seinare sitt vekslande kvardagsliv. Samvitskampen i bok 2 gjeld tid og ro til eiga skriving. Her er ingen omtanke for menneske utanfor ein trong krets. Til gjengjeld er det uendeleg med detaljar fr\u00e5 kvardagen, med handleposar, samlivskrangel og barnepass.", "Eg m\u00e5 legge til at trass i det eg finn reint deprimerande tomt for refleksjon over st\u00f8rre samtidsproblem, bestialske krigs-soner, flyktande menneske i hundretusental, terrorisme, sj\u00f8lbombande ungdomar med lovnad om helgenstatus, milj\u00f8trugsm\u00e5l og allmennpolitiske problemstillingar, er Knausg\u00e5rd vel verd den st\u00f8rste ros for si evne til \u00e5 transformere ord til skrivekunst. Men det i seg sj\u00f8l er ikkje nok til \u00e5 blidgjere meg og sprenge mitt ubehag ved det husvarme og perspektivlause som oppst\u00e5r n\u00e5r eit talentrikt medmenneske n\u00f8yer seg med \u00e5 bryte rygg med eige talent og elles vere blind for verda rundt seg.", "Det er fins fleire d\u00f8me p\u00e5 at Nina Witoszek har rett. Det er s\u00e5leis meir gledeleg enn underleg at andre forfattarar st\u00e5r fram og seier seg er samd med forskaren. Samtidslitteraturen m\u00e5 dreie seg om noe meir enn samlivstrivialitetar. Gert Nyg\u00e5rdhaug seier det rett ut: \u00abDet er betenkelig at man henfaller til personlige studier av sin egen fortid, n\u00e5r verden holder p\u00e5 \u00e5 kollapse\u00bb. Han finn situasjonen deprimerande.", "Forfattaren Espen Stueland uttalar til Klassekampen at vitenskapen er full av problemstillingar, (til d\u00f8mes stamcelleforskning,) som litteraturen ville vere tent med \u00e5 plukke opp. Han undrar seg over at norske forfattarar n\u00f8yer seg med \u00e5 skrive romanar om utsikten fr\u00e5 vindauget. Gert Nyg\u00e5rdshaug p\u00e5st\u00e5r at forfattarkollegaene er n\u00e6rsynte. \u00abJeg er skuffet over min generasjon forfattere. Gamle ml-ere som Tor Obrestads, Edvard Hoem og Espen Haavardsholm har henfalt til \u00e5 skrive b\u00f8ker om sin egen barndom, om mor og far og jeg vet ikke hva\u00bb, seier han til Klassekampen, og peikar p\u00e5 at tidlegare forfattarar ofte gjekk til vitenskapen for \u00e5 hente emne til b\u00f8kene sine.", "Nina Witoszek set sp\u00f8rsm\u00e5let om graving i eiga sjel inn i eit anna perspektiv. Ho antydar at \u00abde mange utgivelsene av romaner med beskrivelse av tretti-f\u00f8rti\u00e5ringers haltende familieliv i virkeligheten handler om en fluktvekk fra politikk\u00bb. Det er ikkje bare det at dei store milj\u00f8utfordringane i realiteten er fjerne problem i v\u00e5r velf\u00f8dde kvardag. Verre er det at vi synes \u00e5 distansere oss fr\u00e5 \u00e5 pr\u00f8ve p\u00e5 \u00e5 forestille oss korleis verda kan kome til \u00e5 sj\u00e5 ut.", "Er det alts\u00e5 slik at vi i den grad er innfanga av velstand og omfamna av velferd at vi har mist evne til for foresrtille oss anna liding enn den som har rot i oss sj\u00f8l og v\u00e5r eigen omgangskrets? \u00c5ndsliv, n\u00e6ringsliv og samfunnsliv flyt i hop til ei inderleg sj\u00f8lgod kjensle av suksess. Vi er oss sj\u00f8l nok. Det ein litt lettvint kan kalle tids\u00e5nd er eit sj\u00f8lsentrert fenomen. Slik sett er det tids\u00e5nda litteraturen speglar n\u00e5r forfattarane sutrar over sine sm\u00e5 ulykker og gjer seg blinde for dei store samv\u00e6rsproblem i global samanheng.", "Litteraturen har alltid tatt preg av si tid. Dei mest litter\u00e6rt ambisi\u00f8se hevdar at det er forfattarane som i sin kunst skapar tidspreget. Det er vel helst snakk om ein vekselverknad. Det som er mest besynderleg er at s\u00e5 f\u00e5 kritkarar har fest seg ved det trongt sj\u00f8lsentrerte i mye av dagens skj\u00f8nlitter\u00e6re b\u00f8ker. Kritikarane spring i flokk. Den som f\u00f8rst og sterkast geniforklarar ein forfattar f\u00e5r straks halsande velvillig f\u00f8lgje av fleire. Ville det vere sunt, for lesarane, for forfattarane og ikkje minst for kritikarane sj\u00f8l, om dei var villige til \u00e5 underkaste seg neuroestetiske unders\u00f8kingar for \u00e5 sj\u00e5 om ikkje ikkje det ein seier smittar slik at fleire seier det same.", "Ein har blindtesta kjennarar av biletkunst (og vin) og oppdaga at \u00absnob values\u00bb har hatt uant gjennomslagskraft. Kunne ein gjere det same med b\u00f8ker? Det er ikkje urimeleg \u00e5 tru at kritikarar, smitta av tids\u00e5nden og av kvarandre, er med p\u00e5 \u00e5 oppmuntre kjenslevare forfattarar til \u00e5 gl\u00f8mme ei skjebnesvanger milj\u00f8krise for det smertefulle i si eiga sarte sjel.", "ola.jonsmoen@fjellnett.no"]}, {"field": "category0", "value": "meninger"}, {"field": "contenthash", "value": "be0d3268b1125f05793c9d29776ee53eead9232b36c426cce846a147c79b994d"}, {"field": "createtime", "value": "2016-09-08T19:19:31.000Z"}, {"field": "dominantimage", "value": "http://www.adressa.no/incoming/article1342232.ece5/ALTERNATES/w980-default/Kronikkfoto%203001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69b0e9d16118d51b6b7f83fad5390f2705435008.jpg?593b0e80"}, {"field": "dominantthumbnaildimensions", "value": "300x169"}, {"field": "heading", "value": "Sj\u00f8lopptatt tids\u00e5nd, n\u00e6rsynt litteratur -adressa.no"}, {"field": "id", "value": "69b0e9d16118d51b6b7f83fad5390f2705435008"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["verden holder", "eiga", "personlige studier", "n\u00e6rsynt litteratur", "seie", "forfattar", "sj\u00f8lopptatt tids\u00e5nd", "bok", "norske forfattarar"]}, {"field": "kw-entity", "value": ["edvard hoem og espen haavardsholm", "univertsitetet", "senter", "klassekampen", "min kamp"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["gert nyg\u00e5rdhaug", "nina witoszek", "tor obrestads", "edvard hoem", "gert nyg\u00e5rdshaug", "espen haavardsholm", "karl ove knausg\u00e5rd", "espen stueland"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1342232.ece5/ALTERNATES/w980-default/Kronikkfoto%203001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sj\u00f8lopptatt tids\u00e5nd, n\u00e6rsynt litteratur"}, {"field": "og-type", "value": "article"}, {"field": "og-url", "value": "http://www.adressa.no/meninger/article1437904.ece"}, {"field": "pageclass", "value": ["article"]}, {"field": "publishtime", "value": "2010-01-29T11:49:34.000Z"}, {"field": "recs-articleid", "value": "1249857"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-01-29T11:49:34.000Z"}, {"field": "recs-rawtitle", "value": "Sj\u00f8lopptatt tids\u00e5nd, n\u00e6rsynt litteratur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Saken oppdateres. \u00abDet er betenkelig at man henfaller til personlige studier av sin egen fortid, n\u00e5r verden holder p\u00e5 \u00e5 kollapse\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/69b0e9d16118d51b6b7f83fad5390f2705435008.jpg?593b0e80"}, {"field": "thumbnailfullheightdimensions", "value": "200x1838"}, {"field": "timestamp", "value": "2017-06-09T21:09:20.000Z"}, {"field": "title", "value": "Sj\u00f8lopptatt tids\u00e5nd, n\u00e6rsynt litteratur"}, {"field": "url", "value": "http://www.adressa.no/meninger/article1437904.ece"}, {"field": "urlhash", "value": "69b0e9d16118d51b6b7f83fad5390f2705435008"}], "score": 1.2535481, "siteId": "9222270286501375973", "id": "69b0e9d16118d51b6b7f83fad5390f2705435008"}

