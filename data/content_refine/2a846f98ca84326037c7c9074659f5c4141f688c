{"fields": [{"field": "modifiedtime", "type": "time", "value": "2012-11-30T12:16:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "S\u00e5 lenge butikkene bugner av mat, og vi som nasjon bare blir rikere og rikere, fremst\u00e5r en fremtidig matkrise b\u00e5de fjern og uvirkelig. Derfor bygger vi den nye veien midt i korn\u00e5keren og boligomr\u00e5det der det har v\u00e6rt dyrket mat i noen tusen \u00e5r.", "Trondheim og S\u00f8r-Tr\u00f8ndelag er nummer to p\u00e5 lista over kommuner og fylker som tar mest dyrket jord. \u00c5rlig har S\u00f8r-Tr\u00f8ndelag mistet cirka 1500 m\u00e5l. Det vil si at vi hvert \u00e5r har fjernet grunnlaget til \u00e5 produsere det 3000 personer trenger for \u00e5 overleve.", "I Trondheim st\u00e5r det igjen strid om \u00e5kerjorda tett innp\u00e5 byen. Politikere b\u00e5de p\u00e5 h\u00f8yre- og venstresiden har tatt til orde for \u00e5 omdisponere flere hundre m\u00e5l jord. De tviler p\u00e5 r\u00e5dmannens rapport som sier at potensialet for fortetting innenfor eksisterende bebyggelse er stort nok til \u00e5 dekke behovet for mange \u00e5r fremover.", "Rotvoll, Charlottenlund, Br\u00f8set, Torg\u00e5rd og Dragvoll er omr\u00e5der der dyrkajorda enten er omdisponert eller snart kan bli det. Lignende saker dukker opp i de fleste vekstomr\u00e5der. Folk flytter til sentrale str\u00f8k, n\u00e6ringslivet utvider, veitrafikken \u00f8ker. Alt dette krever areal. Matjorda er lettest tilgjengelig og er enklest og billigst \u00e5 bygge p\u00e5. I Melhus st\u00e5r kampen om tusen dekar matjord n\u00e5r nye E6 skal realiseres.", "For den enkelte bonde som kan bli n\u00f8dt til \u00e5 avgi jord, blir det sp\u00f8rsm\u00e5l om idealisme og standhaftighet i et ikke altfor godt betalt yrke, satt opp mot utsiktene til \u00e5 bli mangemillion\u00e6r. I alle fall hvis arealene blir frivillig avgitt til boligtomter. Ett m\u00e5l god jord kan i jordbrukssammenheng v\u00e6re verd rundt 50 000 kroner. Til boligform\u00e5l n\u00e6r en stor by kan hvert m\u00e5l jord betales med flere millioner. Det vil si en tiln\u00e6rmet hundredobling av prisen!", "Derfor er det mye som st\u00e5r p\u00e5 spill n\u00e5r grunneiere, utbyggere, byr\u00e5krater og politikere skal avgj\u00f8re slike saker. Argumenter og vikarierende argumenter, samfunnsinteresser og forretningsinteresser i god blanding.", "Opsjonsavtaler, eller forh\u00e5ndsbetaling for rettigheter, mellom utbygger og grunneier, er et fenomen som \u00f8ker presset p\u00e5 politikerne.", "Et mye brukt argument er at st\u00f8rre tilgjengelig tomteareal tvinger ned prisene, og dermed bidrar til at \u00abinngangsbilletten\u00bb for unge boligkj\u00f8pere blir lavere. Derfor er det rett \u00e5 prioritere ett samfunnsnyttig form\u00e5l som utbygging foran jordvern.", "Men stemmer det at mer indrefilet presser ned prisen p\u00e5 kj\u00f8ttdeig? Og er det sikkert at en eventuell lavere tomtepris kommer boligkj\u00f8peren til gode?", "Opp gjennom historien har Trondheim alltid forsynt seg av dyrket jord n\u00e5r byen skulle ekspandere. Singsaker, Berg, Moholt, Tyholt, Saupstad og Flat\u00e5sen er alle bydeler som har utradert g\u00e5rdsbruk. P\u00e5 50- og 60-tallet gikk det ekstra fort, og Strinda ble gjort om fra \u00e5kerlandskap til by. Siden da har 50 000 dekar jordbruksareal i Trondheim blitt omdisponert.", "Dersom vi hadde hatt et strengt jordvernregime i \u00e5rene etter krigen, kunne det isteden g\u00e5tt ut over Bymarka med boliger rundt Baklidammen og opp mot Solems\u00e5sen.", "Hvilket onde er verst? Landbruksministeren fikk mye motb\u00f8r da han nylig tok til orde for at det m\u00e5 v\u00e6re bedre \u00e5 bygge i Nordmarkas randsoner og heller spare jordbruksarealet rundt hovedstaden.", "I Trondheim har det v\u00e6rt helligbr\u00f8de \u00e5 krysse \u00abden r\u00f8de strek\u00bb og r\u00f8re markaomr\u00e5dene. Selv krattbevokst myr er mer verd \u00e5 verne enn h\u00f8yproduktiv matjord. For en befolkning med ubegrenset tilgang p\u00e5 mat, er det et forst\u00e5elig og rasjonelt valg. Da blir boltreplass for friluftsliv i umiddelbar n\u00e6rhet av byen av st\u00f8rre verdi enn areal til \u00e5 produsere mat i en mulig fremtidig forsyningskrise.", "Jordvern betyr \u00e5 ta hensyn til oss selv i fremtid som kan bli krevende \u2013 og \u00e5 ta hensyn til allerede sultende folk langt unna. I begge tilfeller blir situasjonen s\u00e5 fjern og p\u00e5 s\u00e5 betryggende avstand at konklusjonen ofte er gitt.", "Et n\u00e5tidig gode vinner ofte mot tiltak for \u00e5 hindre et fremtidig onde. Det er menneskelig \u00e5 vente med \u00e5 bry seg til man har kniven p\u00e5 strupen. Lignende dilemmaer ser vi i de fleste milj\u00f8debatter og i diskusjoner om beredskap og knappe ressurser.", "Kjernen i jordverndebatten er p\u00e5standen om at vi en dag kan bli n\u00f8dt til \u00e5 klare oss med den maten vi selv produserer. Alle politiske partier ser dette poenget og \u00f8nsker \u00e5 ta vare p\u00e5 mest mulig dyrket jord, men hva \u00abmest mulig\u00bb inneb\u00e6rer, varierer sterkt.", "Det ble tydeliggjort da Stortinget i mars i \u00e5r debatterte temaet etter en interpellasjon av KrFs Dagfinn H\u00f8ybr\u00e5ten.", "\u00abJeg opplever at m\u00e5ten vi som nasjon forvalter en av de viktigste nasjonale ressursene v\u00e5re p\u00e5, ikke er b\u00e6rekraftig\u00bb, sa han og tok til orde for \u00e5 gj\u00f8re det mulig \u00e5 frede matjord p\u00e5 samme m\u00e5te som verneverdige naturomr\u00e5der.", "Under tre prosent av landet er dyrket mark og under halvparten av det er egnet til kornproduksjon. Vi har allerede mistet 1,2 millioner dekar jord, og om 20 \u00e5r er vi \u00e9n million flere innbyggere her til lands. I dag dyrkes mest dyref\u00f4r, siden vi kan importere matkornet.", "Men hvor sannsynlig er det at vi blir n\u00f8dt til \u00e5 pl\u00f8ye opp golfbaner og dyrke poteter og korn p\u00e5 hver tilgjengelig jordlapp for ikke \u00e5 sulte? Vil vi ikke alltid kunne kj\u00f8pe det vi trenger, vi som er s\u00e5 f\u00e5 og har s\u00e5 mye penger?", "Det er naivt \u00e5 basere seg p\u00e5 at vi i all fremtid kan finne overflod av importert mat i butikkene. For hva gj\u00f8r vi n\u00e5r det ikke lenger er mat \u00e5 kj\u00f8pe for oljepengene eller, enda verre, den dagen oljepengene har fordunstet i en global finanskrise, kornkamrene er t\u00f8mt og klimaendringer og rovdrift har \u00f8delagt store deler av verdens jordbruksomr\u00e5der? Den dagen uhindret verdenshandel bare er en nostalgisk dr\u00f8m, og enkle naturlover er virkeligheten.", "Sultne mennesker tar den maten de finner, og flytter seg dit de har sjanse til \u00e5 overleve. Sultne stater gj\u00f8r det samme. Det er ikke bare kamp om olje som trigger internasjonal konflikt og krig.", "Til tross for mange eksempler p\u00e5 positiv utvikling, er ikke fremtidsscenariet altfor lystelig. Jordens befolkning vokser i \u00f8kende tempo, og vi ser stadig flere tegn til en jordbrukskrise. Siste \u00e5rs t\u00f8rke i USA var den verste p\u00e5 80 \u00e5r. N\u00e5r matjord blir sand og st\u00f8v, vil lite vokse.", "Vi er p\u00e5 vei mot en situasjon der flere mennesker skal dele p\u00e5 mindre mat, selv om vi har litt \u00e5 g\u00e5 p\u00e5 hvis vi rike spiser mindre kj\u00f8tt og slutter \u00e5 kaste mat.", "I dag og i flere \u00e5r fremover kan vi kj\u00f8pe det vi trenger og overlate matkrisa til de som har mindre \u00e5 rutte med. Men n\u00e5r misforholdet mellom fiktive og virkelige verdier blir for stort, risikerer vi at systemet bryter sammen. Da kan vi verken drikke nordsj\u00f8olje eller spise tallkolonner p\u00e5 en dataserver. Den virkelige bunnlinjen er mat. Tilgangen p\u00e5 mat har v\u00e6rt avgj\u00f8rende faktor for alle samfunn og sivilisasjoner.", "Historien viser en rekke eksempler p\u00e5 samfunn som har g\u00e5tt til grunne n\u00e5r gapet mellom ambisjoner og naturressurser har blitt for stort. Men det er f\u00f8rst i v\u00e5r tid at verden er s\u00e5 sammenvevd \u00f8konomisk, teknologisk og politisk at man kan se for seg en global kollaps.", "Mange vil sikkert innvende at dette er dommedagsprofetier og ikke relevant argumentasjon i debatter om boligutbygging. Det kan med like stor tyngde hevdes at det er uansvarlig ikke \u00e5 ta med seg et slikt perspektiv. De som er barn i dag, skal leve med v\u00e5re beslutninger, p\u00e5 godt og ondt.", "Ingen mener at all matjord b\u00f8r v\u00e6re hellig og ur\u00f8rbar. Byer vil vokse og veier vil bli bygd, men sp\u00f8rsm\u00e5let er om terskelen for \u00e5 forsyne seg, er altfor lav. Nedbygging er et irreversibelt inngrep i en tiln\u00e6rmet evigvarende, men ikke fornybar ressurs. Den beste matjorda finner vi rundt de st\u00f8rste byene.", "Uansett fremskritt og utvikling, mennesket vil neppe utvikle seg til \u00e5 kunne leve uten mat.", "stein.arne.sether@adresseavisen.no", "Les ogs\u00e5: Vanskelig med jordvern og byutvikling"]}, {"field": "category0", "value": "meninger"}, {"field": "contenthash", "value": "79eda0e39aee9a5f3855d6807d3fdae50ed62e70e519bf42755d4ef397386086"}, {"field": "createtime", "value": "2015-09-19T15:41:39.000Z"}, {"field": "description", "value": "Byene trenger boligareal, og nye veier skal bygges. Matjorda ofres. Det blir en ulik kamp: N\u00e5tidens vekstbehov mot fremtidens matmangel."}, {"field": "dominantimage", "value": "http://www.adressa.no/incoming/article6493271.ece/lynihf/ALTERNATES/w980-default/det%20lam%20%C3%B8age.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2a846f98ca84326037c7c9074659f5c4141f688c.jpg?596311c1"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r vi bygger i \u00e5keren -adressa.no"}, {"field": "id", "value": "2a846f98ca84326037c7c9074659f5c4141f688c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["mat", "bygge", "dyrket jord", "jord", "matjord"]}, {"field": "kw-entity", "value": ["strinda", "bymarka", "stortinget", "tyholt", "br\u00f8set", "baklidammen", "saupstad og flat\u00e5sen", "torg\u00e5rd og dragvoll", "moholt", "nordmarkas", "solems\u00e5sen", "krfs dagfinn h\u00f8ybr\u00e5ten"]}, {"field": "kw-location", "value": ["melhus", "s\u00f8r-tr\u00f8ndelag", "trondheim", "charlottenlund", "berg"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article6493271.ece/lynihf/ALTERNATES/w980-default/det%20lam%20%C3%B8age.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r vi bygger i \u00e5keren"}, {"field": "og-type", "value": "article"}, {"field": "og-url", "value": "http://www.adressa.no/meninger/article6489739.ece"}, {"field": "pageclass", "value": ["article"]}, {"field": "publishtime", "value": "2012-10-20T04:00:14.000Z"}, {"field": "recs-articleid", "value": "6489739"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-10-20T04:00:14.000Z"}, {"field": "recs-rawtitle", "value": "N\u00e5r vi bygger i \u00e5keren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Byene trenger boligareal, og nye veier skal bygges. Matjorda ofres. Det blir en ulik kamp: N\u00e5tidens vekstbehov mot fremtidens matmangel."}, {"field": "thumbnail", "value": "http://content-thumbnail.cxpublic.com/content/thumbnail200x150/2a846f98ca84326037c7c9074659f5c4141f688c.jpg?596311c1"}, {"field": "thumbnailfullheightdimensions", "value": "200x2001"}, {"field": "timestamp", "value": "2017-07-10T05:33:53.000Z"}, {"field": "title", "value": "N\u00e5r vi bygger i \u00e5keren"}, {"field": "url", "value": "http://www.adressa.no/meninger/article6489739.ece"}, {"field": "urlhash", "value": "2a846f98ca84326037c7c9074659f5c4141f688c"}], "score": 0.4751285, "siteId": "9222270286501375973", "id": "2a846f98ca84326037c7c9074659f5c4141f688c"}

