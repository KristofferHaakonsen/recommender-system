{"fields": [{"field": "modifiedtime", "type": "time", "value": "2012-04-17T02:06:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "S\u00f8ndag startet de f\u00f8rste gjennomkj\u00f8ringene til NM i alpint i Oppdal, med Olav Skj\u00f8tskift som rennleder for hele arrangementet. Han virker \u00e5 v\u00e6re en rolig og sindig kar, men . . .", "- Han har stadig tettere \u00f8kter ved pc-en, sier samboer Anne Riise fra sofaen, der lille Johannes (4 m\u00e5neder) er midtveis i m\u00e5ltidet ved mammas bryst.", "- Og det blir stadig hyppigere m\u00f8ter, blunker hun. Det drar seg til.", "Kanskje ikke s\u00e5 rart. I skrivende stund er NM for seniorer ei lita uke unna, og innspurten er i gang. Etter gjennomkj\u00f8ringene som g\u00e5r fram til onsdag, er det klart for f\u00f8rste ordin\u00e6re renn, som er utfor. Deretter skal l\u00f8perne gjennom superkombinasjonen (utfor og slal\u00e5m), super G og storslal\u00e5m, f\u00f8r NM avsluttes med slal\u00e5m i Hovdin neste s\u00f8ndag. Og kanskje kj\u00f8rer arrang\u00f8ren et FIS-renn i tillegg.", "Det er 26. gang skibygda Oppdal arrangerer NM i alpint, og selv om det finnes solid kompetanse i bygda, er det mange detaljer som m\u00e5 fungere og v\u00e6re p\u00e5 plass.", "\u00abAlle\u00bb stiller opp", "- Vi har en stor organisasjon; med hovedkomite, underkomite, bakke- og premiekomite, og en egen stab som jobber mot media. B\u00e6rebjelken er de mange, gode frivillige som har stor kompetanse p\u00e5 arrangementet. Uten dem ville det ikke v\u00e6rt mulig \u00e5 gjennomf\u00f8re dette, sier Olav Skj\u00f8tskift.", "Men ogs\u00e5 det offentlige stiller opp. Kommunen gir tilskudd og kommunalt ansatte f\u00e5r fri, med l\u00f8nn, for \u00e5 jobbe med NM.", "- Du kan si at NM i alpint i Oppdal er et historisk og kulturelt fenomen, som er godt forankra i folkesjela i bygda, sier rennlederen.", "F\u00f8dt i musikerfamilie", "Olav Skj\u00f8tskift er f\u00f8dt i 1968 og har hatt utsikt til bakkene i Hovdin og Vangslia s\u00e5 langt han kan huske. Da han bygde den nye terrassen, s\u00f8rget han for \u00e5 legge inn en \u00e5pen glipe mellom vegg og tak, slik at han fortsatt kan st\u00e5 i stuevinduet og se opp i bakkene.", "- Men jeg har vokst opp med musikere, ikke alpinister, smiler Olav. Faren hans, Mikal Skj\u00f8tskift, var organist i bygda fra 1957 til 1991, og dirigent for juniorkorpset og Oppdal songlag, for \u00e5 nevne noe.", "- Foreldrene mine var godt voksne da jeg ble f\u00f8dt. De levde for musikken og var ikke s\u00e5 opptatt av interi\u00f8r og den slags, i likhet med andre i samme generasjon. Det bar huset preg av da jeg tok over i 2002, forteller Olav. Han har gjort til dels store inngrep i det tidstypiske 70-tallshuset; med sokkel og fasade av firkantete vinduer.", "Garasje ble stue", "- Alle vinduene er skiftet og alt gammelt panel byttet ut. I det hele tatt er det meste av rammeverket restaurert etter at Olav flyttet inn.", "Det som f\u00f8r var garasje ble til ei koselig tv-stue, etter at Olav satte inn et vindu som g\u00e5r nesten fra gulv til tak. Her kan Stinius (11) og Emma (10) samle vennene sine n\u00e5r de kommer p\u00e5 bes\u00f8k.", "- Gulvene i sokkelen har f\u00e5tt varmekabler og gylne/m\u00f8rke fliser og panelet p\u00e5 veggene er malt hvite.", "I vindusfasaden har Anne og Olav droppet gardiner, og satset p\u00e5 persienner som skjerming.", "- Vi har en minimalistisk stil og liker ikke for mye st\u00e6sj. Jeg liker \u00e5 blande gammelt og nytt, og skapet synes jeg kommer bedre fram med f\u00e6rre m\u00f8bler rundt, sier Anne.", "- M\u00e5 ha et par ski st\u00e5ende", "I hjertet av hj\u00f8rnesofaen, under pelspledd og myke puter, ligger en lyslugget kar med bena h\u00f8yt plassert og blikket festet p\u00e5 tv-skjermen.", "- Stinius var p\u00e5 jibbing i bakkene i dag, men kom skadet hjem. Vi f\u00e5r se an litt, jeg tror ikke det er alvorlig. Olav Skj\u00f8tskift har ganske sikkert ogs\u00e5 musikalske gener, men det var i skibakkene han virkelig fikk det til \u00e5 svinge.", "Han startet alpinistkarrieren som 9-\u00e5ring i Oppdal og deltok p\u00e5 mange renn i Gr\u00e5kallen, p\u00e5 Stranda, \u00c5ndalsnes og i Mer\u00e5ker.", "I 1984 begynte han p\u00e5 skigymnas og var med p\u00e5 Skiforbundets lag fra 87-90, og i tillegg hadde han ogs\u00e5 et par \u00e5r som medtrenende. Han er utdannet ved Idrettsh\u00f8yskolene i Trondheim og Oslo og har ogs\u00e5 v\u00e6rt mange\u00e5rig trener for v-cup damer og herrer.", "I dag er han seksjonsleder for alpint ved Oppdal videreg\u00e5ende skole og er mest opptatt av \u00e5 stake ut kursen for framtidas alpinister.", "- De to siste \u00e5rene har jeg arbeidet p\u00e5 ledersiden og ikke v\u00e6rt trener. Framtidas skigymnas kommer til \u00e5 legge opp en helt annen strategi og m\u00e5lplan enn vi har hatt til n\u00e5. Omstruktureringen medf\u00f8rer at vi skal bli et skigymnas som gir de beste talentene i alpinsport bedre utdanning enn f\u00f8r. Det betyr at det blir f\u00e6rre elever som f\u00e5r plass blant de beste, og disse elevene m\u00e5 regne med \u00e5 se p\u00e5 skole\u00e5ret i et lengre l\u00f8p enn tilfellet er i dag. Vi ser for oss at de kanskje bruker deler av sommeren til teoretiske fag for \u00e5 frigj\u00f8re mer tid til skitrening om vinteren. Men alt dette skal diskuteres og vedtas i samarbeid med Olympiatoppen, klubbene, fylket, kommunene og skikretsen, forklarer rennlederen.", "Som under v\u00e5rt bes\u00f8k var mest opptatt av arrangementet som startet s\u00f8ndag.", "- V\u00e6ret er jo alltid et usikkerhetsmoment. Det pleier \u00e5 v\u00e6re enten eller p\u00e5 denne tida - mye sn\u00f8, eller knallfint.", "Vi h\u00e5per p\u00e5 det siste og \u00f8nsker lykke til!"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c48a25dbbef6452c8ca40ed4f21d6e643c7a1451199ebd47f4b9d92777e41dcc"}, {"field": "createtime", "value": "2016-08-19T12:10:54.000Z"}, {"field": "description", "value": "Vi er hjemme hos Olav Skj\u00f8tskift i Oppdal, i et boligfelt som en gang ble kalt \u00abRotvoll\u00bb - fordi alle bygde samtidig og rett og slett skapte rot. Det er stadig hektisk her, men av helt andre grunner enn tidlig p\u00e5 70-tallet."}, {"field": "dominantimage", "value": "http://www.adressa.no/incoming/article1302874.ece5/ALTERNATES/w980-default/skj%C3%B8tskift%2014.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e640c2d12e42fccdc1399b303167bec92a2d6d7.jpg?5903302f"}, {"field": "dominantthumbnaildimensions", "value": "300x169"}, {"field": "heading", "value": "Travelt hos NM-generalen i Oppdal -adressa.no"}, {"field": "id", "value": "0e640c2d12e42fccdc1399b303167bec92a2d6d7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "sports"}, {"field": "kw-concept", "value": ["bygda", "dag", "vindu", "bakke", "alpint"]}, {"field": "kw-entity", "value": ["hovdin og vangslia", "trondheim og oslo", "hovdin", "olympiatoppen", "emma", "skiforbundets", "anne og olav", "gr\u00e5kallen", "rotvoll", "stinius", "idrettsh\u00f8yskolene", "johannes"]}, {"field": "kw-location", "value": ["oppdal", "stranda", "\u00e5ndalsnes", "mer\u00e5ker"]}, {"field": "kw-pageclass", "value": "article"}, {"field": "kw-person", "value": ["anne riise", "mikal skj\u00f8tskift", "olav skj\u00f8tskift"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1302874.ece5/ALTERNATES/w980-default/skj%C3%B8tskift%2014.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Travelt hos NM-generalen i Oppdal"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1293865.ece"}, {"field": "pageclass", "value": ["article"]}, {"field": "publishtime", "value": "2009-03-13T07:23:43.000Z"}, {"field": "recs-articleid", "value": "1420458"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-03-13T07:23:43.000Z"}, {"field": "recs-rawtitle", "value": "Travelt hos NM-generalen i Oppdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Vi er hjemme hos Olav Skj\u00f8tskift i Oppdal, i et boligfelt som en gang ble kalt \u00abRotvoll\u00bb - fordi alle bygde samtidig og rett og slett skapte rot. Det er stadig hektisk her, men av helt andre grunner enn tidlig p\u00e5 70-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/0e640c2d12e42fccdc1399b303167bec92a2d6d7.jpg?5903302f"}, {"field": "thumbnailfullheightdimensions", "value": "200x1745"}, {"field": "timestamp", "value": "2017-04-28T12:06:07.000Z"}, {"field": "title", "value": "Travelt hos NM-generalen i Oppdal"}, {"field": "url", "value": "http://www.adressa.no/forbruker/hjem/article1293865.ece"}, {"field": "urlhash", "value": "0e640c2d12e42fccdc1399b303167bec92a2d6d7"}], "score": 0.74632627, "siteId": "9222270286501375973", "id": "0e640c2d12e42fccdc1399b303167bec92a2d6d7"}

