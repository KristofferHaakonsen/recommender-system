{"fields": [{"field": "modifiedtime", "type": "time", "value": "2014-12-16T14:06:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["veronika paulsen", "stipendiat", "berit berg", "professor", "begge institutt for sosialt arbeid", "helsevitenskap", "ntnu"]}, {"field": "body", "value": ["Saken oppdateres.", "Overgangen fra ungdomstid til voksenlivet kan v\u00e6re en utfordring for mange ungdommer, og de aller fleste er avhengige av b\u00e5de materiell og emosjonell st\u00f8tte fra familie eller annet nettverk. Mange ungdommer f\u00e5r \u00f8konomisk st\u00f8tte, flyttehjelp, hjelp til \u00e5 orientere seg i systemer, og de kan ringe til foreldrene n\u00e5r de trenger r\u00e5d eller bare noen \u00e5 snakke med. For ungdommer som har hatt langvarig kontakt med barnevernet er situasjonen ofte annerledes. Barnevernloven gir derfor rom for \u00e5 f\u00f8lge opp ungdommene til de er 23 \u00e5r i form av \u00abettervern\u00bb. Dette vil si at ungdommer som allerede har tiltak i barnevernet f\u00f8r de fyller 18 \u00e5r kan motta tiltak fra barnevernet ogs\u00e5 i en overgang til voksenlivet. Dette kan v\u00e6re \u00f8konomisk bistand, samtaler, veiledning, bolig, oppf\u00f8lging og mye annet. Grunnen til dette er at disse ungdommene ofte mangler \u00absikkerhetsnettet\u00bb som andre ungdommer har. Likevel avsluttes alts\u00e5 ofte barneverntiltakene i denne s\u00e5rbare overgangen.", "Vi har nylig intervjuet rundt 50 ungdommer i alderen 17- 26 \u00e5r om deres kontakt med barnevernet og overgangen til voksenlivet. Mange av disse ungdommene har hatt en vanskelig oppvekst og langvarig kontakt med barnevernet. Flere har i \u00e5revis levd med vold i hjemmet, foreldre med rusproblemer eller foreldre med psykiske vansker. For mange av ungdommene har dette f\u00f8rt til en ungdomstid preget av ustabilitet, kriminelle handlinger og/eller rusmisbruk. De som opplever \u00e5 ha f\u00e5tt hjelp fra barnevernet beskriver hjelpere som de har f\u00e5tt en god relasjon til og som de etter hvert har opparbeidet et tillitsforhold til. Ungdommene beskriver dem som personer som har lyttet til dem, som har tatt dem p\u00e5 alvor og som har hatt tro p\u00e5 at de kan f\u00e5 til endringer i eget liv.", "For de fleste ungdommene i v\u00e5re studier har tiltakene fra barnevernet blitt avsluttet langt tidligere enn ved 23 \u00e5r, og mange sier at vi skulle \u00f8nske vi fikk oppf\u00f8lging lenger. Mange av ungdommene har ikke f\u00e5tt tilbud om ettervern og har ikke visst at ettervern var en mulighet. Retningslinjene p\u00e5 dette omr\u00e5det er klare og sier at alle ungdommene, i god tid f\u00f8r de er 18 \u00e5r, skal f\u00e5 informasjon om muligheten for ettervern, og at saksbehandler skal diskutere med ungdommen hva han/hun \u00f8nsker. Dette betyr ikke at alle ungdommer skal motta ettervern, men at de skal informeres om muligheten og at det skal gj\u00f8res en faglig vurdering av behovet. Mange av ungdommene vi har intervjuet har aldri f\u00e5tt denne informasjonen, og flere av ungdommene har inntrykk av at de ikke kan f\u00e5 hjelp fra barnevernet lenger enn til du er 18 \u00e5r.", "Med bakgrunn i manglende oppf\u00f8lging av ettervern ble det i 2009 gjort en tilf\u00f8yelse i barnevernloven, hvor det understrekes at det skal fattes vedtak ved opph\u00f8r av tiltak n\u00e5r ungdommen fyller 18 \u00e5r. Vedtaket skal \u00abbegrunnes ut fra hensynet til barnets beste\u00bb. Gjennom intervju med b\u00e5de ungdommer og ansatte ser vi at dette ofte ikke f\u00f8lges opp, og mange f\u00e5r ikke dette avslutningsvedtaket. Dette gir heller ikke ungdommene adgang til \u00e5 klage p\u00e5 at tiltak avsluttes.", "Ansatte har et klart bilde av at det har v\u00e6rt innstramminger p\u00e5 ettervern som gj\u00f8r at det skal mer til for at ungdommene f\u00e5r ettervern enn tidligere.Dette knyttes i stor grad til \u00f8konomiske innstramminger og f\u00f8ringer fra politisk hold om hva som skal prioriteres. Det legges stor vekt p\u00e5 forebyggende arbeid og tidlig innsats overfor de yngste barna, med det resultat at ungdommene blir nedprioritert. Flere ansatte beskriver at mange ungdommer f\u00e5r avsluttet tiltakene n\u00e5r de kanskje trenger det aller mest.", "Resultatet av innstrammingene og manglende informasjonen om rettigheter gj\u00f8r at flere blir overf\u00f8rt til voksentjenestene (som regel Nav) tidligere enn n\u00f8dvendig. Dette er jo i seg selv et paradoks om vi ser dette i sammenheng med samfunnets \u00f8nske om \u00e5 hindre atunge voksne starter sitt voksenliv som brukere i Nav. Ved overgang til voksentjenestene opplever ungdommene brutte relasjoner til personer som de synes har v\u00e6rt en st\u00f8tte og som de har opparbeidet et tillitsforhold til. De som jobber tett p\u00e5 ungdommene ser at et brudd i relasjonen og overf\u00f8ring til voksentjenestene vil kunne f\u00e5 negative konsekvenser. Eksempelvis kan det bety at ungdommer som pr\u00f8ver \u00e5 komme seg ut av rusmisbruk/kriminalitet faller tilbake. I voksentjenestene f\u00e5r de ofte mindre oppf\u00f8lging, og de m\u00f8ter et system som stiller helt andre krav til dem. Av ungdommene som ble overf\u00f8rt til andre tjenester opplevde de fleste at dette ikke hadde noen hensikt. Noen opplevde positiv kontakt med voksentjenestene, men de fleste beskrev dette som et vanskeligere system med klart mindre tilgjengelighet og oppf\u00f8lging.", "V\u00e5re studier viser alts\u00e5 tydelig at det er store utfordringer p\u00e5 ettervernsomr\u00e5det. Den ene delen handler om det barnevernet m\u00e5 gj\u00f8re, som ganske enkelt handler om \u00e5 legge til rette for medvirkning og ettervern. De m\u00e5 snakke mer med ungdommene, gi informasjon, sp\u00f8rre etter ungdommene meninger og tanker, og bruke tid p\u00e5 hver enkelt ungdom. Den andre handler om politisk vilje, da dette forutsetter at ettervern settes p\u00e5 den politiske dagsorden og prioriteres budsjettmessig. Investeringer i ettervern handler om \u00e5 gi ungdommer som har hatt en vanskelig start en st\u00f8rre sjanse til \u00e5 greie overgangen til voksenlivet. Det kan vise seg \u00e5 bli en god investering!"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "57d50f953bf13847e590af8b4872505902aacd1e22af77db61c979dc0391b9d5"}, {"field": "createtime", "value": "2016-02-21T19:00:34.000Z"}, {"field": "description", "value": "Ungdom som har hatt tiltak i barnevernet etterlyser bedre oppf\u00f8lging etter fylte 18 \u00e5r. Dette kommer fram i ny forskning fra NTNU, hvor ungdommenes egne erfaringer med barnevernet har v\u00e6rt hovedfokus."}, {"field": "dominantimage", "value": "http://www.adressa.no/meninger/kronikker/article10461289.ece/7h1uyf/ALTERNATES/w980-default/sp3e3745.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f07b9d7ab852c26b36e0dce8d92b3aeb94499bdd.jpg?597d0d6e"}, {"field": "dominantthumbnaildimensions", "value": "300x169"}, {"field": "heading", "value": "Barnevernsbarn etterlyser ettervern -adressa.no"}, {"field": "id", "value": "f07b9d7ab852c26b36e0dce8d92b3aeb94499bdd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["ungdom", "langvarig kontakt", "etterlyser ettervern"]}, {"field": "kw-entity", "value": "nav"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10461289.ece/7h1uyf/ALTERNATES/w980-default/sp3e3745.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnevernsbarn etterlyser ettervern"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10461290.ece"}, {"field": "pageclass", "value": ["article"]}, {"field": "publishtime", "value": "2014-12-17T04:00:00.000Z"}, {"field": "recs-articleid", "value": "10461290"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-12-17T04:00:00.000Z"}, {"field": "recs-rawtitle", "value": "Barnevernsbarn etterlyser ettervern -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Ungdom som har hatt tiltak i barnevernet etterlyser bedre oppf\u00f8lging etter fylte 18 \u00e5r. Dette kommer fram i ny forskning fra NTNU, hvor ungdommenes egne erfaringer med barnevernet har v\u00e6rt hovedfokus."}, {"field": "thumbnail", "value": "http://content-thumbnail.cxpublic.com/content/thumbnail200x150/f07b9d7ab852c26b36e0dce8d92b3aeb94499bdd.jpg?597d0d6e"}, {"field": "thumbnailfullheightdimensions", "value": "200x1238"}, {"field": "timestamp", "value": "2017-07-29T22:34:22.000Z"}, {"field": "title", "value": "Barnevernsbarn etterlyser ettervern"}, {"field": "url", "value": "http://www.adressa.no/meninger/kronikker/article10461290.ece"}, {"field": "urlhash", "value": "f07b9d7ab852c26b36e0dce8d92b3aeb94499bdd"}], "score": 1.1513795, "siteId": "9222270286501375973", "id": "f07b9d7ab852c26b36e0dce8d92b3aeb94499bdd"}

