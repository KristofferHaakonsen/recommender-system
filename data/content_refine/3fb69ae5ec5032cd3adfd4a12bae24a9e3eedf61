{"fields": [{"field": "modifiedtime", "type": "time", "value": "2016-09-30T10:31:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["nidar\u00f8", "Nidar\u00f8hallen", "Byutvikling", "kronikk", "Politikk"]}, {"field": "author", "value": ["dag kittang", "professor i byplanlegging", "ntnu"]}, {"field": "body", "value": ["Trondheim st\u00e5r overfor store utfordringar i tida framover. Byen er ein av storbyane i Norge som veks mest. Denne veksten krev areal og f\u00f8rer til auke i transportbehovet.", "Samtidig har bystyret sagt at denne veksten m\u00e5 skje utan at byen sine milj\u00f8kvalitetar blir redusert og at utslepp fr\u00e5 transportverksemda ikkje m\u00e5 auke.", "Milj\u00f8venleg transport som gange, sykkel og kollektivtransport skal dekke auken i transportbehovet! Dette blir ei krevjande oppg\u00e5ve som har store konsekvensar for byutviklinga. I kommuneplanens arealdel har bystyret derfor lagt viktige, langsiktige byutviklingsprinsipp til grunn.", "Ein av kommuneplanens viktigaste premissar er: Rett verksemd p\u00e5 rett plass!", "Kommuneplanen hevdar at ei arealutvikling i tr\u00e5d med dette prinsippet, er eit viktig vilk\u00e5r for \u00e5 kunne bygge ut byen utan at klimagassar fr\u00e5 transportsektoren aukar i tida framover, men heller blir redusert. Kva inneber dette?", "Verksemder som medf\u00f8rer mange arbeidsplassar eller tar imot mange bes\u00f8kande, skal lokaliserast i omr\u00e5de som er lett tilgjengeleg for milj\u00f8vennleg transport, spesielt kollektivtransport. Desse omr\u00e5da b\u00f8r ha vesentlege restriksjonar p\u00e5 biltrafikken for \u00e5 hindre at folk brukar privatbil der ein lett kan ta seg fram med buss.", "I overkant av 600 personer gikk i protesttog mot utvidelsen av Trondheim spektrum.", "Slike omr\u00e5de blir gjerne kalla A-omr\u00e5de . Midtbyen og omr\u00e5det s\u00f8rover mot Lerkendal og austover mot Strindheim er slike A-omr\u00e5de.", "Omr\u00e5de som har god tilgjengelegheit b\u00e5de med buss og bil, kallar vi B-omr\u00e5de. Eksempel p\u00e5 dette er Sorgenfri \u2013 Sluppen og Strindheim - Leangen.", "Omr\u00e5de som har l\u00e5g kollektivdekning, men god biltilgjengelegheit er C-omr\u00e5de. Store omr\u00e5de rundt Omk\u00f8yringsvegen er typiske C-omr\u00e5de. I C-omr\u00e5da ser ein helst at det blir bygd bilorienterte verksemder, arealkrevjande industri, lager og liknande.", "Prinsippet om rett verksemd p\u00e5 rett plass blir derfor kalla ABC-prinsippet og blir lagt til grunn for byutvikling og lokaliseringspolitikk i alle st\u00f8rre byar for \u00e5 redusere privatbilbruk og klimagassutslepp.", "Dette er eit prinsipp som ogs\u00e5 er nedfelt i kommuneplanen for Trondheim og skal leggast til grunn for viktige lokaliseringssaker - som i sp\u00f8rsm\u00e5let om lokalisering av ny messehall i byen.", "I f\u00f8lgje kommuneplanens arealdel er Nidar\u00f8 eit omr\u00e5de som har d\u00e5rleg tilgjengelegheit b\u00e5de med kollektivtransport og bil. Det er langt til n\u00e6rmaste busshaldeplass og bilar m\u00e5 k\u00f8yre over sjukehusomr\u00e5det og gjennom tronge bustadgater for \u00e5 komme til Nidar\u00f8. Ein m\u00e5 derfor unng\u00e5 \u00e5 lokalisere verksemder som krev god tilgjengelegheit i dette omr\u00e5det. Omr\u00e5de som Nidar\u00f8 passar best til parkomr\u00e5de, men kan ogs\u00e5 i ein viss utstrekning byggast ut til bustader.", "Les ogs\u00e5: Her er hele Nidar\u00f8debatten. Over 90 innlegg: 77 nei, 11 ja og 4 tja. l", "Store publikumsorienterte idrettsanlegg og messehall som inneber mange bes\u00f8kande, men som ogs\u00e5 kan ha behov for tilgang med bil, m\u00e5 ein lokalisere i omr\u00e5de som ein lett kan n\u00e5 b\u00e5de med kollektivtransport og med bil. Dette gjeld ikkje berre ut fr\u00e5 eit milj\u00f8synspunkt, men ogs\u00e5 av omsyn til publikum som lett skal kunne ta seg fram til omr\u00e5det, messe- og konsertarrang\u00f8rane som skal ha god tilkomst for store trailerar med utstyr.", "Prinsippet om \u00abrett verksemd p\u00e5 rett plass\u00bb b\u00f8r vere lett \u00e5 f\u00f8lgje i viktige lokaliseringssaker. Men ofte ser vi at slike langsiktige byutviklingsprinsipp m\u00e5 vike for kortsiktige \u00f8konomiske omsyn. Det er nettopp dette som n\u00e5 kan vere i ferd med \u00e5 skje i samband med utbygginga av Nidar\u00f8hallen. Dei viktigaste argumenta for \u00e5 legge storhallen til Nidar\u00f8 blir av tilhengarane presentert som: \u00abDet blir for dyrt \u00e5 bygge messehallen andre stader\u00bb. \u00abKommunen eig for tida ingen andre aktuelle tomtar\u00bb. \u00abEin har d\u00e5rleg tid dersom hallen skal st\u00e5 ferdig til EM i handball i 2020\u00bb. M\u00e5let om \u00e5 sikre ei berekraftig byutvikling, kan st\u00e5 i fare for \u00e5 vike for \u00f8nsket om \u00e5 f\u00e5 vere med \u00e5 arrangere EM i handball! Trondheim bystyre kan risikere st\u00e5 fram som lite truverdig i milj\u00f8politikken dersom det vedtar \u00e5 lokaliser ny messehall p\u00e5 \u00d8ya i staden for \u00e5 f\u00f8lgje dei byutviklingsprinsippa det har vedtatt.", "Les ogs\u00e5 debattinnlegget: \u00abDermed startet flere \u00e5rs mareritt for meg. Det ble s\u00e5 ille at jeg m\u00e5tte slutte \u00e5 bruke balkongen, slutte \u00e5 lufte fra stua\u00bb", "\u00abTrondheim skal vere ein berekraftig by det er lett \u00e5 leve milj\u00f8venleg i\u00bb er m\u00e5lformuleringa i mange av kommunen sine styringsdokument og som politikarane i byen gjerne tar fram i sine festtaler. Velmeinte ord kan lett bli sittande fast i halsen n\u00e5r ein oppdagar at handling ikkje n\u00f8dvendigvis f\u00f8lgjer ord. Skal Trondheim vere ein berekraftig by det er lett \u00e5 leve milj\u00f8venleg i, er det viktig \u00e5 arbeide langsiktig med \u00e5 utvikle ein bystruktur der forholda er lagt til rette for \u00e5 leve milj\u00f8venleg, der det er meir naturleg \u00e5 g\u00e5, sykle og ta buss enn \u00e5 k\u00f8yre bil. Eit viktig vilk\u00e5r for dette er rett verksemd p\u00e5 rett plass!", "Det er tydeleg at utgreiingsarbeidet har vore mangelfullt, sj\u00f8lv om mange i kommunen hevdar det motsette. Fleire gode lokaliseringsalternativ er ikkje vurdert fordi kortsiktige, \u00f8konomiske omsyn har ekskludert dei.", "I det vidare planarbeidet m\u00e5 derfor kommunen unders\u00f8ke om det finnes eigna areal p\u00e5 Sluppen, Sorgenfri eller p\u00e5 Leangen som passer betre til prinsippet om rett verksemd p\u00e5 rett plass. Det vil ikkje berre bebuarane p\u00e5 \u00d8ya vere tente med, men ogs\u00e5 idretten, messe- og konsertarrang\u00f8rane, publikum \u2013 og ikkje minst milj\u00f8et.", "H\u00f8r v\u00e5re kommentatorer snakke  om Robert Erikssons boklansering, fremtidens Trondheim og tv-serien \u00abNobel\u00bb", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "fd4b9e77e615abebbb0ad4c7799c63980651c2b7ff3da0382d8c7896cae56b43"}, {"field": "createtime", "value": "2016-09-30T09:34:07.000Z"}, {"field": "description", "value": "Trondheim bystyre kan st\u00e5 fram som lite truverdig i milj\u00f8politikken dersom det vedtar \u00e5 lokalisere ny messehall p\u00e5 \u00d8ya i staden for \u00e5 f\u00f8lgje sine vedtekne byutviklingsprinsipp."}, {"field": "dominantimage", "value": "http://www.adressa.no/pluss/meninger/article13568021.ece/3vuy8n/ALTERNATES/w980-default/IMG_Trondheim_Spektrum_0_1_1_MTDS2OF.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3fb69ae5ec5032cd3adfd4a12bae24a9e3eedf61.jpg?58dd40df"}, {"field": "dominantthumbnaildimensions", "value": "300x169"}, {"field": "heading", "value": "Vi m\u00e5 ha rett verksemd p\u00e5 rett plass -adressa.no"}, {"field": "id", "value": "3fb69ae5ec5032cd3adfd4a12bae24a9e3eedf61"}, {"field": "keyword", "value": ["nidar\u00f8", "Nidar\u00f8hallen", "Byutvikling", "kronikk", "Politikk"]}, {"field": "keywords", "value": "nidar\u00f8,Nidar\u00f8hallen,Byutvikling,kronikk,Politikk"}, {"field": "kw-category", "value": ["meninger", "pluss"]}, {"field": "kw-concept", "value": ["verksemd", "omr\u00e5de", "bil", "plass", "lett", "leve milj\u00f8venleg", "nidar\u00f8 passar best", "lokaliser"]}, {"field": "kw-entity", "value": ["lerkendal", "\u00f8ya", "nobel", "leangen", "nidar\u00f8debatten", "sorgenfri", "b-omr\u00e5de", "c-omr\u00e5de", "nidar\u00f8hallen", "strindheim", "nidar\u00f8", "a-omr\u00e5de", "c-omr\u00e5da", "omk\u00f8yringsvegen", "sluppen"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "robert erikssons"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13568021.ece/3vuy8n/ALTERNATES/w980-default/IMG_Trondheim_Spektrum_0_1_1_MTDS2OF.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi m\u00e5 ha rett verksemd p\u00e5 rett plass"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/09/30/Vi-m%C3%A5-ha-rett-verksemd-p%C3%A5-rett-plass-13568024.ece"}, {"field": "pageclass", "value": ["article"]}, {"field": "publishtime", "value": "2016-09-30T10:31:57.000Z"}, {"field": "recs-articleid", "value": "13568024"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-09-30T10:31:57.000Z"}, {"field": "recs-rawtitle", "value": "Vi m\u00e5 ha rett verksemd p\u00e5 rett plass -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Trondheim bystyre kan st\u00e5 fram som lite truverdig i milj\u00f8politikken dersom det vedtar \u00e5 lokalisere ny messehall p\u00e5 \u00d8ya i staden for \u00e5 f\u00f8lgje sine vedtekne byutviklingsprinsipp."}, {"field": "thumbnail", "value": "http://content-thumbnail.cxpublic.com/content/thumbnail200x150/3fb69ae5ec5032cd3adfd4a12bae24a9e3eedf61.jpg?58dd40df"}, {"field": "thumbnailfullheightdimensions", "value": "200x1748"}, {"field": "timestamp", "value": "2017-03-30T17:31:11.000Z"}, {"field": "title", "value": "Et omr\u00e5de som Nidar\u00f8 passar best til parkomr\u00e5de"}, {"field": "url", "value": "http://www.adressa.no/pluss/meninger/2016/09/30/Vi-m%c3%a5-ha-rett-verksemd-p%c3%a5-rett-plass-13568024.ece"}, {"field": "urlhash", "value": "3fb69ae5ec5032cd3adfd4a12bae24a9e3eedf61"}], "score": 0.7551288, "siteId": "9222270286501375973", "id": "3fb69ae5ec5032cd3adfd4a12bae24a9e3eedf61"}

