{"fields": [{"field": "modifiedtime", "type": "time", "value": "2016-11-30T13:37:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["rolf rolfsen", "s\u00f8lvi sand"]}, {"field": "body", "value": ["Saken oppdateres.", "I hver lille bydel hadde 12-14-\u00e5ringer sin egen stamme som forsvarte sitt revir mot inntrengere. Det f\u00f8rte til kamper p\u00e5 t\u00f8rre never, men ogs\u00e5 med slagv\u00e5pen, sprettert og sn\u00f8ball.", "Det fl\u00f8t mye blod i disse stammefeidene som ofte hadde indianer-og-cowboy-krigene som forbilde. Men selv om sammenst\u00f8tene var t\u00f8ffe, resulterte det sjelden i alvorlige skader. Lokalhistoriker Torbj\u00f8rn Torgersen kan fortelle om en gutt fra Nerlamoen som mistet et \u00f8ye i kamp mot lamonittene i naboskapet. Det kan ha v\u00e6rt i 1936 eller -37.", "Under det store slaget p\u00e5 Grilstadhaugen midt p\u00e5 1950-tallet ble en av krigerne p\u00e5f\u00f8rt et hull i hodet i kampens hete. Han ble bragt til sykehuset etter at politiet dukket opp og satte en stopper for bataljen. Ellers begrenset skadene seg til et bl\u00e5tt \u00f8ye eller to \u2013 og en masse skrubbs\u00e5r. Riktignok g\u00e5r det rykter om at en \"indianer\" mistet livet p\u00e5 Kuhaugen i slutten av 1920-\u00e5rene, men det har vi ikke greid \u00e5 verifisere.", "\u2013 Det er p\u00e5fallende lite som er skrevet om slike opptrinn, som p\u00e5gikk i Trondheim i en periode p\u00e5 over 50 \u00e5r, og som var en viktig del av byens indre historie. De fleste trondhjemmere p\u00e5 60 \u00e5r eller mer, har trolig v\u00e6rt vitne til eller deltatt i slike gatekamper, sier historiker Ola Svein Stugu.", "Hans kollega Anders Kirkhusmo p\u00e5peker at gatefeidene ikke er noe spesielt for Trondheim. Han husker tilsvarende hendelser fra sin egen oppvekst i Oslo, men der manglet riktignok indianerdimensjonen. Stugu nevner ogs\u00e5 Bergen \u2013 med den forskjell at bydelspatriotismen der ble kanalisert inn buekorpsene til en viss grad. Dermed kunne bergensguttene konkurrere uten bruk av t\u00f8rre never.", "Les ogs\u00e5: - Ville blitt meldt til barnevernet i dag", "I Trondheim oppstod stridighetene omkring 1900 som en blanding av kamp for eget revir og glorifisering av indianerlivet. Det kom frem da Adresseavisens medarbeider overvar et mimretreff for mange av veteranene i 1964. Gottfred \" Hjortefot\" Gerhardsen, h\u00f8vdingen fra M\u00f8llenberg, fortalte om de tre grupperingene som hadde dannet seg \u00f8st for Nidelven like etter \u00e5rhundreskiftet:", "\u2013 Lamonittene utgjorde en egen stamme \u2013 i likhet med guttene p\u00e5 M\u00f8llenberg-Bispehaugen. Den tredje stammen var lokalisert til Rosenborg-omr\u00e5det.", "Gerhardsen kom ogs\u00e5 inn p\u00e5 det f\u00f8rste store slaget p\u00e5 Kuhaugen i 1905, hvor flere hundre gutter deltok. Selv var Gerhardsen h\u00e6rf\u00f8rer for M\u00f8llenberg-stammen som skulle forsvare sitt territorium mot inntrengere fra Lademoen og Rosenborg. De to stammene hadde alliert seg for anledningen.", "\u2013 Etter at v\u00e5re fiender inntok Kuhaugen f\u00f8rste p\u00e5skedag, ga jeg ordre til m\u00f8llenbergguttene om full mobilisering klokken \u00e5tte om morgenen dagen etter. Da stod min stamme p\u00e5 geledd i Nonnegata sammen med forsterkninger fra Bakklandet. Vi marsjerte opp p\u00e5 haugen, og mens vi ventet p\u00e5 fienden, kommanderte jeg halve styrken til \u00e5 g\u00e5 i dekning inne i skogen, fortalte Gerhardsen.", "Like etter dukket motparten opp med en imponerende flokk, og partene t\u00f8rnet sammen i en intens sl\u00e5sskamp. Noen s\u00e5rede m\u00e5tte etter hvert forlate kampplassen, og det begynte \u00e5 bli glissent i M\u00f8llenberg-stammens rekker. Da ga \"Hjortefot\" signal om at reservestyrkene skulle innta valplassen. Overraskelsesangrepet skapte panikk hos fienden som snart var drevet p\u00e5 flukt.", "\u2013 Men vi forfulgte dem s\u00e5 \u00e5 si til stued\u00f8ra i Ulstadl\u00f8kkveien og tilliggende kvartaler. Det var den st\u00f8rste dagen i stammens historie, konkluderte indianerh\u00f8vdingen.", "P\u00e5 slutten av 1930-tallet er det fortsatt mye sl\u00e5ssing p\u00e5 M\u00f8llenberg og Lademoen, men n\u00e5 er indianerstilen avl\u00f8st av mer politiske motsetninger, if\u00f8lge professor Per Olav Tiller som vokste opp i Nedre M\u00f8llenberg gate f\u00f8r andre verdenskrig. Han l\u00e6rte seg tidlig at det var et sosialt skille mellom egen bydel med lavere borgerskap og proletariatet nede p\u00e5 Lademoen.", "\u2013\"Dagsposten\" skrev at et sp\u00f8kelsesfly \u2013 trolig russisk \u2013 var sett over byen. Det ble tolket som at krig var like rundt hj\u00f8rnet, og like etter kom \"rampongan\" eller \"kommunistrampen\" fra Strandveien marsjerende opp p\u00e5 v\u00e5re enemerker med krigsropet \" Krig den tolvte mai!\". Krig ble det ogs\u00e5 \u2013 mest i \" Bertahagen\" rett over gata. Det ble fillete kl\u00e6r, mye blod og mange falne, minnes Tiller som har tatt vare p\u00e5 opptrinnet i boken \" F\u00f8rkrigsbarndom\".", "Overfor Adresseavisen ansl\u00e5r han at fylkingene bestod av 10-12 gutter p\u00e5 hver side, alle i folkeskolealder, alts\u00e5 7-14 \u00e5r. Sl\u00e5sskjempene hadde utstyrt seg med stokker og greiner \u2013 i tillegg til at de kastet stein og leirklumper.", "\u2013 Unntaksvis deltok det ogs\u00e5 en og annen jente i slike slag. De fikk selvf\u00f8lgelig heltestatus, men det var ogs\u00e5 noe litt skremmende ved slike t\u00f8ffe jenter, fastsl\u00e5r Tiller over 70 \u00e5r etter.", "Man skulle kanskje tro at gateslagsm\u00e5lene avtok under den virkelige krigen (1940-45) da Trondheim ble regjert av tyske okkupanter. Men det kan amat\u00f8rhistoriker Knut Mathisen dementere. P\u00e5 Tempe, hvor han vokste opp, sloss \"tempeindianerne\", som de kalte seg, med minst to andre stammer:", "\u2013En hovedfiende var H\u00f8yskolegjengen med base i Gl\u00f8shaugveien og nabolaget omkring. I skogen ned mot Nidelva sloss vi ogs\u00e5 mot guttene i \" Skitbyen\" p\u00e5 Marienvold nedenfor trikkestallen. Om vinteren var det sn\u00f8ballkrig, i sommerhalv\u00e5ret var det sl\u00e5ssing p\u00e5 t\u00f8rre never i tillegg til at vi angrep med pil og bue og planker med spiker. Det gikk nok hardt for seg, men jeg kan ikke huske at noen ble skadet, sier Mathisen.", "\"Tempeindianerne\" voktet sitt revir b\u00e5de tidlig og sent \u2013 ogs\u00e5 i \"fredstid\". Hvis en gutt fra en annen bydel v\u00e5get seg inn p\u00e5 deres omr\u00e5de, m\u00e5tte han regne med \u00e5 bli banket opp. Han hadde jo ikke noe der \u00e5 gj\u00f8re. Ekstra problematisk ble det hvis en gutt fra \"Skitbyen\" fikk fast f\u00f8lge med en jente fra Tempe. Da var det for risikabelt \u00e5 f\u00f8lge henne hjem. De siste kvartalene var jenta pent n\u00f8dt til \u00e5 g\u00e5 alene!", "\u00d8yvind Henry Bangsund var en av kamphanene p\u00e5 Ilsvik\u00f8ra p\u00e5 1940-tallet. Med et fryktinngydende sverd n\u00f8t han stor respekt n\u00e5r det var masseslagsm\u00e5l i nabolaget.", "\u2013 Av og til stilte 30-40 gutter opp i Elsterparken for \u00e5 sl\u00e5ss mot gjenger fra Ila og Stavne. Det gikk hardt for seg, og vi tok ogs\u00e5 fanger som ble fraktet til D\u00f8dssvingen i Roald Amundsens vei. I hulene der hadde fangene det f\u00e6lt n\u00e5r r\u00f8yken fra tj\u00e6repapp-b\u00e5lene sivet inn. Heldigvis var det noen som tok til vettet og fikk fangene ut f\u00f8r det var for sent. Vi forstod nok ikke hvor farlig r\u00f8yken var, sier Bangsund.", "N\u00e5r det skulle kriges mot guttene fra Midtbyen, som var hovedfienden, allierte Ilsvika-gjengen seg med de samme guttene fra Ila og Stavne.", "\u2013 Til avtalt tid samlet vi oss p\u00e5 Dronningens bastion, haugen bak Ilen kirke og ventet p\u00e5 fienden. En kamerat fikk en tykk jernstang i hodet f\u00f8r vi trakk oss tilbake. Han var heldigvis en r\u00f8slig type som t\u00e5lte medfarten.", "Fiolinisten Arve Tellefsen var bare syv-\u00e5tte \u00e5r da han ved slutten av krigen ble involvert i kampene mellom Pappenheim og Kirkegata, hvor Arve vokste opp.", "\u2013Under en batalje ble jeg tatt til fange og bundet til et tre i Sm\u00e5bergan, hvor sammenst\u00f8tene gjerne fant sted. Men selv om \"Pappenheimrampen\" kunne g\u00e5 hardhendt frem, kom jeg fra fangenskapet uten skader, minnes byens store s\u00f8nn som sammen med resten av familien flyttet til brakkene i Festningsgata etter krigen. Der levde han i et avsondret milj\u00f8 uten s\u00e6rlig kontakt med andre \"stammer\". Derfor ble det heller ikke flere masseslagsm\u00e5l p\u00e5 Arve.", "Rapporter fra mange hold tyder p\u00e5 at gatekampene tok seg opp p\u00e5 1950-tallet. Journalist Hermann Hansen vokste opp p\u00e5 Persaunet, hvor han var med p\u00e5 \u00e5 bygge indianerleir med \u00e5tte-ti telt b\u00e5de p\u00e5 fotballplassen og ved fiskutsalget i Tyholtveien:", "\u2013 Vi malte oss med krigsmaling i ansiktet og bandt \"fiender\" fast til sm\u00e5 plugger som vi slo ned i jorda. Stammene vi f\u00f8rte krig mot holdt til i Veimester Krohgs gate og p\u00e5 Strindheim. Dem hadde vi masseslagsm\u00e5l med p\u00e5 toppen av skibakken. Jeg husker at en av mine oppgaver var \u00e5 holde en av de fiendtlige krigerne i bakken. Jeg tror han var ganske kraftig, men jeg klarte \u00e5 holde ham nede, minnes Hansen med en smule stolthet.", "Gjengen fra Strindheim ble bekjempet i et brutalt oppgj\u00f8r nedenfor Persaunet leir. Mange slags kastev\u00e5pen suste gjennom luften, og Hansen registrerte at en av kamphanene ble truffet av en metallplate like under \u00f8yet.", "\u2013 Men jeg kan ikke huske at vi innstilte kamphandlingene av den grunn. Jeg tror ikke vi tapte det oppgj\u00f8ret heller!", "Hansens kollega Jan Nordstrand kan fortelle om lignende tilstander i Sverres gate \u2013 hvor han bodde i nummer 10 \u2013 n\u00e5r aggressive karer fra E. C. Dahls gate dukket opp tidlig p\u00e5 1950-tallet. Inntrengerne var rustet med plankebiter med spiker p\u00e5, balltr\u00e6r og hender spesialtrent p\u00e5 ballegrep!", "\u2013Hva uenigheten bestod i er ikke s\u00e5 godt \u00e5 si \u2013 snart 60 \u00e5r etter. Kanskje var det ren misunnelse som skyldtes at en spinkel faen var dum nok til \u00e5 skryte av at familien hadde vannklosett. Det smalt i alle fall, og det var ikke helt enkelt \u00e5 ta rede p\u00e5 hvem som var venn og hvem som var fiende i kamptummelen. Noen l\u00f8stenner senere hadde de fleste sprunget hjem til far og mor for \u00e5 f\u00e5 tr\u00f8st og plaster, fastsl\u00e5r Nordstrand.", "Litt lenger vest i Midtbyen \u2013 p\u00e5 Hospitalsl\u00f8kkan \u2013 foregikk det ogs\u00e5 kamper som b\u00e5de \u00d8ystein Mihle (kjent Gluntan-musiker) og Bj\u00f8rn W. Lunde kan fortelle om. De tilh\u00f8rte begge \"stammen\" p\u00e5 vestsiden av parken ved Hospitalskirken, og ettersom de gikk p\u00e5 Ila skole, ble de omtalt som \"Ilarampen\" av fienden som hadde tilhold p\u00e5 \u00f8stsiden av parken. Fienden ble p\u00e5 sin side referert til som \"Kalvenramp\" siden disse guttene sognet til Kalvskinnet skole.", "\u2013Parken var kamparena. Om vinteren bygde hver gruppe en festning av sn\u00f8 p\u00e5 hver sin side av parken, og i l\u00f8pet av et slag foretok vi sprangvis fremrykning mens vi bombarderte motstanderne med sn\u00f8baller. M\u00e5let var \u00e5 \u00f8delegge motstandernes sn\u00f8borg som gjerne var bygd i to etasjer. I det \u00f8yeblikk borgen var jevnet med jorden, hadde vi vunnet, og da var vi p\u00e5 talefot med fienden igjen, forteller Lunde.", "N\u00e5r sn\u00f8en forsvant, var det sl\u00e5sskamper i parken. Mihle husker at hans fylking utstyrte seg med lange vedskier fra Aunes keramikkfabrikk lenger borte i gata. De ble brukt som sverd. Dessuten opererte noen med pil og bue, og en av de alvorligste episodene inntraff da en av krigerne fikk en pil i halsen \u2013 men uten at det f\u00f8rte til alvorlig skade.", "Johan A. Nystr\u00f8m er en av ytterst f\u00e5 som har gitt en mer detaljert beskrivelse av stammefeidene p\u00e5 trykk. Det skjer i boken \"Bare l\u00e6nt, eller? \" som han utga i 2004 p\u00e5 eget forlag. Der forteller han om finurlige torturmetoder som ble brukt i stammefeidene p\u00e5 og rundt Kuhaugen p\u00e5 1940- og -50-tallet.", "\u2013 Vi fylte munnen med rogneb\u00e6r som vi bl\u00e5ste ut gjennom et puster\u00f8r \u2013 akkurat som indianerne i Amazonas bl\u00e5ste sine giftpiler. B\u00e6rene fikk en fryktelig fart, og traff de noen p\u00e5 under ti meters avstand, gjorde det fryktelig vondt, fastsl\u00e5r Nystr\u00f8m.", "Hvis hans stamme tok fanger inne p\u00e5 sitt omr\u00e5de, kunne avstraffelsen v\u00e6re \u00e5 st\u00e5 \"stramr\u00e6vv\". Da m\u00e5tte fangene b\u00f8ye seg fremover, mens Nystr\u00f8m og hans stammefeller stod bak og bl\u00e5ste rogneb\u00e6r i enden p\u00e5 dem.", "N\u00e5r fangene slapp fri, glefset de til sine overmenn: \"Herre ska h\u00e6vnes, bare vent!\"", "Bydelskampene ser ut til \u00e5 ha avtatt p\u00e5 1960-tallet, og historiker Ola Svein Stugu forklarer det med nye trekk i Trondheims boligm\u00f8nster \u2013 blokkbebyggelse og drabantbyer.", "\u2013 Mange familier flyttet fra en bydel til en annen, og det bidro til \u00e5 svekke den lokalpatriotiske forankringen i en bestemt del av byen som tidligere hadde preget barn og unge, fremholder Stugu.", "Men helt slutt var det likevel ikke. Helt opp p\u00e5 1980-tallet h\u00f8rte vi snakk om sporadiske gatefeider i Trondheim."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "1bf3e6b51cefd63c1a3e3b15a328056767c18e86d5c3ad85d9849656c3fd7e04"}, {"field": "createtime", "value": "2016-12-17T09:27:11.000Z"}, {"field": "description", "value": "For dr\u00f8yt hundre \u00e5r siden deltok flere hundre gutter i et blodig slag p\u00e5 Kuhaugen. I de f\u00f8lgende femti \u00e5r kriget guttegjenger mot hverandre over hele Trondheim."}, {"field": "dominantimage", "value": "http://www.adressa.no/incoming/article1287570.ece5/ALTERNATES/w980-default/newPic_9797.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9918f705e87b5cb41a6b2fb561a3b05cfa989d7f.jpg?597f8c53"}, {"field": "dominantthumbnaildimensions", "value": "300x169"}, {"field": "heading", "value": ["Slaget p\u00e5 Kuhaugen og andre bydelskriger -adressa.no", "Lite skrevet om kampene", "Flere hundre gutter", "Politiske motsetninger", "Tempeindianerne", "Kamphaner i Ilsvik\u00f8ra", "Arve tatt til fange", "Tok seg opp p\u00e5 1950-tallet", "Balltre og ballegrep", "Kamper i parken", "Finurlige torturmetoder", "Avtok p\u00e5 60-tallet"]}, {"field": "id", "value": "9918f705e87b5cb41a6b2fb561a3b05cfa989d7f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "science"}, {"field": "kw-concept", "value": ["hundre gutter", "krig", "fiende", "stamme", "t\u00f8rre never", "slag", "fange", "kamp", "gate", "gutt"]}, {"field": "kw-entity", "value": ["nedre m\u00f8llenberg", "bakklandet", "nerlamoen", "kuhaugen", "m\u00f8llenberg-bispehaugen", "e. c. dahls", "gl\u00f8shaugveien", "ila og stavne", "nidelva", "elsterparken", "pappenheim og kirkegata", "hospitalskirken", "sverres", "rosenborg", "sm\u00e5bergan", "festningsgata", "lademoen", "marienvold", "d\u00f8dssvingen", "aunes", "lademoen og rosenborg", "hospitalsl\u00f8kkan", "nonnegata", "tyholtveien", "midtbyen", "persaunet", "ilsvik\u00f8ra", "gerhardsen", "gluntan", "kalvskinnet", "grilstadhaugen", "strandveien", "per olav tiller", "strindheim", "nidelven", "h\u00f8yskolegjengen", "dronningens", "m\u00f8llenberg og lademoen", "adresseavisen", "ilen"]}, {"field": "kw-location", "value": ["tempe", "oslo", "trondheim", "ilsvika", "amazonas", "bergen", "ila"]}, {"field": "kw-pageclass", "value": "article"}, {"field": "kw-person", "value": ["hermann hansen", "bj\u00f8rn w. lunde", "\u00f8ystein mihle", "knut mathisen", "johan a. nystr\u00f8m", "jan nordstrand", "anders kirkhusmo", "arve tellefsen", "roald amundsens", "\u00f8yvind henry bangsund", "torbj\u00f8rn torgersen", "ola svein stugu"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1287570.ece5/ALTERNATES/w980-default/newPic_9797.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slaget p\u00e5 Kuhaugen og andre bydelskriger"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/2009/01/21/Slaget-p%C3%A5-Kuhaugen-og-andre-bydelskriger-1469210.ece"}, {"field": "pageclass", "value": ["article"]}, {"field": "publishtime", "value": "2009-01-21T13:14:40.000Z"}, {"field": "recs-articleid", "value": "1469210"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2009-01-21T13:14:40.000Z"}, {"field": "recs-rawtitle", "value": "Slaget p\u00e5 Kuhaugen og andre bydelskriger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "For dr\u00f8yt hundre \u00e5r siden deltok flere hundre gutter i et blodig slag p\u00e5 Kuhaugen. I de f\u00f8lgende femti \u00e5r kriget guttegjenger mot hverandre over hele Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/9918f705e87b5cb41a6b2fb561a3b05cfa989d7f.jpg?597f8c53"}, {"field": "thumbnailfullheightdimensions", "value": "200x2940"}, {"field": "timestamp", "value": "2017-07-31T20:00:19.000Z"}, {"field": "title", "value": "Slaget p\u00e5 Kuhaugen og andre bydelskriger"}, {"field": "url", "value": "http://www.adressa.no/nyheter/dokument/2009/01/21/Slaget-p%c3%a5-Kuhaugen-og-andre-bydelskriger-1469210.ece"}, {"field": "urlhash", "value": "9918f705e87b5cb41a6b2fb561a3b05cfa989d7f"}], "score": 0.74190104, "siteId": "9222270286501375973", "id": "9918f705e87b5cb41a6b2fb561a3b05cfa989d7f"}

