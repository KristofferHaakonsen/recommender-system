{"fields": [{"field": "modifiedtime", "type": "time", "value": "2012-08-23T09:41:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "-N\u00e5 lager alle sofaer med rette vanger, sier produktutvikler Ole Vedvik ved m\u00f8belfabrikken L.K. Hjelle i Sykkylven. Han har utviklet en ny sofa i en lettere stil enn det vi er vant med fra produsentene her hjemme. Sofaen Viva minner om m\u00f8bler laget i Italia. Selv vil han helst snakke om stolen Emil, som deltar i bladet Bonytts konkurranse om \u00e5rets norske stol.", "Etter at furumarkedet falt sammen, fikk mange m\u00f8belfabrikker store omstillingsproblemer. Ikke minst fikk storprodusenten Talg\u00f8 merke at markedet ville ha noe annet. Men m\u00f8belprodusentene p\u00e5 M\u00f8re har tatt utfordringen, og i l\u00f8pet av de siste \u00e5rene er utvalget fornyet. Av frykt for \u00e5 skremme nordmenn som elsker hygge, understreker markedssjefene at kosen er tatt vare p\u00e5.", "En italiener", "M\u00f8belmessen i Milano er den st\u00f8rste inspirasjonskilden for Ole Vedvik. Her ser han hvordan italienerne skaper nye trender, og det var etter en slik reise at sofaen Viva ble skapt i fabrikklokalene i Sykkylven.", "- Sofa Viva er ingen kopi, men den har linjer som ligner p\u00e5 italienske modeller. Vi pr\u00f8ver \u00e5 skape v\u00e5r egen vri, som ogs\u00e5 skal v\u00e6re tilpasset fabrikkens generelle m\u00f8bellinje, sier Vedvik.", "Viva er l\u00f8ftet opp fra gulvet. Det er rikelig med plass under og dermed lett \u00e5 gj\u00f8re rent. Beina i st\u00e5l er trukket litt inn under sofaen, noe som gir en f\u00f8lelse av at m\u00f8belet svever. Med buet rygg virker treseteren mykere enn vanlige tresetere. Og i likhet med veldig mange andre nye sofaer i \u00e5r er den bygd ut som en sjeselong i den ene enden.", "Hjelle satser p\u00e5 kvalitet og tidl\u00f8s design. M\u00f8blene har relativt h\u00f8y pris sammenlignet med mange andre. I fjor fikk fabrikken Norsk Designr\u00e5ds pris for sofaen Apollo som n\u00e5 selger godt her hjemme.", "- M\u00f8blene v\u00e5re skal ikke bare v\u00e6re pene \u00e5 se p\u00e5, like viktig er det at kvaliteten p\u00e5 h\u00e5ndverket er godt, og at de er gode \u00e5 sitte i. Vi er kjent for faste puter som gir god sittekomfort. Med god st\u00f8tte til l\u00e5rene slipper man \u00e5 skli ut av sofaen. Sittevinkelen er s\u00e5 h\u00f8y som 45 centimeter fra golvet til toppen av puten. Hjelle er en relativt liten fabrikk som ikke leverer til m\u00f8belkjedene, men selger gjennom andre forhandlere og leverer etter bestilling. Fabrikken er solid, men overskuddene de siste \u00e5rene har v\u00e6rt sv\u00e6rt sm\u00e5.", "Inspirert av hippimoten", "Ogs\u00e5 Slettvoll M\u00f8bler har fornyet seg og satser p\u00e5 modeller med moderne linjer. P\u00e5 Stranda tror man p\u00e5 mer heftige farger inspirert av hippimoten i klesbutikkene.", "- Trenden n\u00e5 g\u00e5r mot sterkere farger. R\u00f8dt er, og har alltid v\u00e6rt, popul\u00e6rt i Norge, sier markedsansvarlig Torill Slettvoll. R\u00f8dt som basisfarge blandet med oransje og lilla kan bli \u00e5 se i norske stuer. Fiksfakserier som fargerike kjeder og b\u00e5nd er helt ute. Gr\u00e5tt er ogs\u00e5 p\u00e5 vei ut. N\u00e5r Torill Slettvoll skal trekke frem en av sine egne nye, velger hun modellen Juvenile Moon i knallr\u00f8dt som fabrikken begynte \u00e5 produsere i v\u00e5r. Stoffet er et slags microfiber som kan vaskes i maskin. Ogs\u00e5 Slettvoll fikk et d\u00e5rlig resultat i fjor, blant annet p\u00e5 grunn av omlegginger b\u00e5de i fabrikken og i distribusjonen.", "Koselig hos Ekornes", "Ekornes er fortsatt st\u00f8rst, og m\u00f8blene selges gjennom de store kjedene. Her ser man seg ikke blind p\u00e5 st\u00e5lbein og rette linjer. Men nykommerne er strammere i stilen enn man er vant til fra den kanten.", "- Vi satser ogs\u00e5 p\u00e5 en lettere stil, men vil ikke overdrive. Vi tror nordmenn fortsatt vil ha det koselig i stuene sine i kalde og m\u00f8rke vinterm\u00e5neder. St\u00e5l er enn\u00e5 et fremmedelement i norske hjem. Det er ikke alltid st\u00e5l passer til m\u00f8bler vi har fra f\u00f8r, sier marketingdirekt\u00f8r Runar Haugen i Ekornes. Haugen vet ikke hva slags godstol gjennomsnittsnordmannen \u00f8nsker seg, selv om det finnes en Stressless i de fleste hjem. Derfor legger han n\u00e5 ved et sp\u00f8rreskjema til alle som bestiller varer fra Ekornes.", "Stresslessen er fortsatt flaggskipet og markedsf\u00f8res over hele verden. Ulike st\u00f8rrelser gj\u00f8r at den skal passe overalt uavhengig om du er liten og nett fra Asia eller stor og kraftig fra Norden. For \u00e5 oppn\u00e5 en lettere utgave kombineres den n\u00e5 med den kjente Siesta-stolen. En annen ny modell fra Ekornes er sofaen Madison som har rette armlener, tynne rette bein, og regulerbar nakkest\u00f8tte.", "- Vi har et eget designteam p\u00e5 huset med tre designere som jobber sammen med en konstrukt\u00f8r og modellbyggere. Til sammen blir det en gruppe p\u00e5 12-14 ansatte som hele tiden skal utvikle nye modeller og hente inspirasjon b\u00e5de fra utlandet og fra ulike milj\u00f8er her hjemme, sier Haugen.", "En italiener fra Sykkylven {ndash} Viva treseter fra Hjelle.Sterkere farger hos Slettvoll. Nykommeren Juvenile Moon designet av Cajus M\u00e6lum. Apollo fra Hjelle fikk Norsk Designr\u00e5ds pris i fjor.Nykommeren fra Ekornes er Madison.Sjeselonger skal alle selge i \u00e5r. Denne er designet av Cajus M\u00e6hlum for Slettvoll.Ekornes satser p\u00e5 Siesta hvilestol, med Stressless-komfort. og regulering.Stol i rekke eller sofastol? Her kan du f\u00e5 et sittem\u00f8bel fra Hjellegjerde med regulerbar rygg som et flysete.Stolen Emil deltar i konkurransen om \u00e5rets norske stol.Dalmatinersofaen fra Brunstad er garantert ikke tidl\u00f8s. Ikke for dyr heller, sammenlignet med mye annet.En av de nyeste sofaene til IKEA er Dalarna. Str\u00f8mstad fra IKEA.Ole Vedvik hos Hjelle fikk sammen med andre Norsk Designr\u00e5ds pris i fjor for sofaen Apollo.Dakota stol, Elvira gul.Fata Divan fra Slettvoll. Napoli, sort skinnsofa fra Natuzzi, en ekte italiener. Dallas 3-setermed stramme rette linjer.Natuzzi sofa, n\u00e5 ogs\u00e5 med fothviler til trette ben.Delta hvilestol i sort hud fra Brunstad. Mabel, ny stol uten armlener.Hvilestol i skinn fra Modi Skandinavia p\u00e5 M\u00f8re."]}, {"field": "category0", "value": "forbruker"}, {"field": "contenthash", "value": "145b989bcf7870b6470edb54f30eb94cfde193873ec5599f5bc29aeed5987368"}, {"field": "createtime", "value": "2015-10-11T18:26:22.000Z"}, {"field": "description", "value": "Den ene m\u00f8belkatalogen etter den andre dumper ned i postkassen - og kvelden er reddet. Norske designere har hentet inspirasjon fra Milano og K\u00f8ln, og n\u00e5 presenterer de nye sofaer med rette linjer."}, {"field": "dominantimage", "value": "http://www.adressa.no/incoming/article1013992.ece5/ALTERNATES/w980-default/ver2%20sofa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/deaa6ec02097bff763e17ca920e5d2551b97444d.jpg?599497d1"}, {"field": "dominantthumbnaildimensions", "value": "300x169"}, {"field": "heading", "value": "Ny sofadesign med rettere linjer -adressa.no"}, {"field": "id", "value": "deaa6ec02097bff763e17ca920e5d2551b97444d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "home-and-garden"}, {"field": "kw-company", "value": ["siesta", "ekornes"]}, {"field": "kw-concept", "value": ["linjer", "rette linjer", "fabrikk", "sofa", "rette", "m\u00f8bler", "stol", "\u00e5rets norske stol", "norsk"]}, {"field": "kw-entity", "value": ["talg\u00f8", "hjellegjerde", "norsk designr\u00e5ds", "cajus m\u00e6lum", "emil", "bonytts", "brunstad", "viva", "m\u00f8re", "cajus m\u00e6hlum for slettvoll", "elvira", "divan", "slettvoll m\u00f8bler", "modi skandinavia", "stressless", "natuzzi", "mabel", "juvenile moon", "slettvoll", "milano og k\u00f8ln"]}, {"field": "kw-location", "value": ["italia", "madison", "dalarna", "asia", "delta", "milano", "stranda", "norden", "apollo", "norge", "sykkylven"]}, {"field": "kw-pageclass", "value": "article"}, {"field": "kw-person", "value": ["cajus m\u00e6hlum", "torill slettvoll", "runar haugen", "ole vedvik", "l.k. hjelle"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1013992.ece5/ALTERNATES/w980-default/ver2%20sofa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny sofadesign med rettere linjer"}, {"field": "og-type", "value": "article"}, {"field": "og-url", "value": "http://www.adressa.no/forbruker/article336000.ece"}, {"field": "pageclass", "value": ["article"]}, {"field": "publishtime", "value": "2000-10-05T23:00:00.000Z"}, {"field": "recs-articleid", "value": "915891"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2000-10-05T23:00:00.000Z"}, {"field": "recs-rawtitle", "value": "Ny sofadesign med rettere linjer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Den ene m\u00f8belkatalogen etter den andre dumper ned i postkassen - og kvelden er reddet. Norske designere har hentet inspirasjon fra Milano og K\u00f8ln, og n\u00e5 presenterer de nye sofaer med rette linjer."}, {"field": "thumbnail", "value": "http://content-thumbnail.cxpublic.com/content/thumbnail200x150/deaa6ec02097bff763e17ca920e5d2551b97444d.jpg?599497d1"}, {"field": "thumbnailfullheightdimensions", "value": "200x1078"}, {"field": "timestamp", "value": "2017-08-16T19:06:57.000Z"}, {"field": "title", "value": "Ny sofadesign med rettere linjer"}, {"field": "url", "value": "http://www.adressa.no/forbruker/article336000.ece"}, {"field": "urlhash", "value": "deaa6ec02097bff763e17ca920e5d2551b97444d"}], "score": 0.7756236, "siteId": "9222270286501375973", "id": "deaa6ec02097bff763e17ca920e5d2551b97444d"}

