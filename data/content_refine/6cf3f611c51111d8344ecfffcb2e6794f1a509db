{"fields": [{"field": "modifiedtime", "type": "time", "value": "2016-12-08T19:31:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["L\u00f8rdag markerer svenskene at Bob Dylan f\u00e5r Nobelprisen i litteratur med en stor seremoni i Stockholm. Hovedpersonen er ikke tilstede, men Patti Smith skal synge, og Dylan har skrevet en takketale som skal leses.", "Dylan var heller ikke p\u00e5 plass da Barack Obama tokimot andre amerikanske nobelprisvinnere i forrige uke.", "Den historiske begivenheten blir feiret ogs\u00e5 i Trondheim. Olavsfestdagenes direkt\u00f8r Petter Myhr snakker fredag om hvorfor Dylan fortjener litteraturprisen under et arrangement hos Litteraturhuset p\u00e5 Sellanraa Bok & Bar. L\u00f8rdag kveld blir det Dylan-l\u00e5ter med en rekke artister p\u00e5 Antikvariatet p\u00e5 Bakklandet. Der skal ogs\u00e5 Paul Goring, professor i britisk litteratur, snakke om Dylans betydning.", "Myhr har skrevet to b\u00f8ker om Dylan, han foreleste nylig om to av Dylans siste album p\u00e5 Universitetet i Oslo og er ikke i tvil om at Nobelprisen er sv\u00e6rt fortjent.", "I oktober sa Dylan at Nobelprisen var fantastisk og at han sv\u00e6rt gjerne ville komme til Stockholm.", "- Hvorfor fortjener han prisen?", "- Bruce Springsteen uttrykker det godt i selvbiografien sin. Han skriver at da han h\u00f8rte Dylan-albumene \u00abBringing It All Back Home\u00bb og \u00abHighway 61 Revisited\u00bb p\u00e5 midten av 60-tallet, var det f\u00f8rste gang han opplevde en sann visjon av stedet der han bodde. Illusjonen og bedraget ble revet bort, og han s\u00e5 hvordan samfunnet var. Etter min mening er dette kunstens aller viktigste oppgave, og Dylan har hele tiden v\u00e6rt opptatt av det. I et intervju i 1966 henviste han til forfatteren Henry Miller og sa at kunsten skal \u00e5 innprente verden med desillusjon. Det er viktig, for vi luller oss inn i illusjoner hele tiden.", "Myhr mener Dylans sangskriverkunst har betydning for mennesker p\u00e5 et personlig plan, og hos Litteraturhuset vil han fortelle om ti ting han har l\u00e6rt av ham.", "Dylan er noe helt for seg selv, skriver Petter Myhr i en kronikk.", "- Ingen annen kunstner har hatt slik betydning for meg, for hva jeg higer etter, for hva jeg aksepterer og ikke aksepterer. Et viktig tema hos Dylan er for eksempel at du m\u00e5 forandre deg hvis du skal forbli den samme. Den som ikke forandrer seg, blir en annen. Dylan synger ogs\u00e5 at \u00abhe not busy being born is busy dying\u00bb.", "Myhr forteller om oppveksten i Namsos, der han f\u00f8lte at han ble plassert i en b\u00e5s og at han m\u00e5tte bort for \u00e5 kunne forandre seg og utfolde seg.", "- Dylan har alltid kjempet seg ut av de b\u00e5sene han er blitt plassert i. Etter en periode som akustisk protestsanger, begynte han \u00e5 spille elektrisk gitar og ble pepet ut. S\u00e5 ble han verdens hippeste rocker og kunne fortsatt med det. I stedet utga han ei countryplate og ble ford\u00f8mt fordi han spilte musikk hans egen generasjon foraktet. Slik har han fortsatt. Dylan er i konstant forandring, ogs\u00e5 som 75-\u00e5ring, sier Myhr.", "Dylan blir gammel med verdighet, mener v\u00e5r anmelder om hans siste utgivelse.", "Han mener noe av det samme gjelder Patti Smith, som han to ganger har v\u00e6rt vert for under Olavsfestdagene. Hun synger Dylan-klassikeren \u00abA Hard Rain\u2019s A-Gonna Fall\u00bb i Stockholm l\u00f8rdag.", "Dylans siste brudd skjedde for f\u00e5 \u00e5r siden. Etter det samfunnskritiske studioalbumet \u00abTempest\u00bb (2012), kom han tilbake med \u00abShadows In The Night\u00bb (2015), der han sang jazzens standardl\u00e5ter og sanger hentet fra Frank Sinatras repertoar.", "Det er Siv G\u00f8ril Brandtz\u00e6g og Paul Goring som st\u00e5r i spissen for Dylan-arrangementene fredag og l\u00f8rdag. Hun er postdoktor p\u00e5 Institutt for spr\u00e5k og litteratur, han er professor i britisk litteratur og kultur p\u00e5 samme institutt.", "Goring underviser blant annet i britisk 1700-tallslitteratur og trekker paralleller mellom Bob Dylan og den romantiske 1700-tallspoeten William Blake.", "I mai var det n\u00f8yaktig femti \u00e5r siden Dylan utga det mange mener er hans aller beste album.", "- Blake kunne bruke obskure metaforer, og han skrev samfunnskritisk, akkurat som Dylan. Begge kan v\u00e6re vanskelige \u00e5 forst\u00e5, men det f\u00f8rer til at man blir nysgjerrig og stadig vender tilbake til dem. Dylan har ogs\u00e5 fellestrekk med John Keats og Lord Byron, sier Goring og nevner to andre romantiske, britiske poeter fra omtrent samme tid.", "Heller ikke Goring er i tvil om at Dylan fortjener litteraturprisen, og han har lite til overs for enkelte akademikeres argumenter om at Dylan ikke er litter\u00e6r nok.", "- Noen mener Dylan ikke burde f\u00e5tt prisen fordi han ikke skriver b\u00f8ker. Men mye av den st\u00f8rste litteraturen i verden ble skapt lenge f\u00f8r boktrykkerkunsten. Tenk p\u00e5 Homer og Vergil. Shakespeares verker ble heller ikke skapt for \u00e5 bli lest, men for \u00e5 framf\u00f8res p\u00e5 en scene. Lyrikken var opprinnelig en kunstform som ble framf\u00f8rt, sier Goring og nevner dermed et poeng som var sentralt for Tom Waits da Waits i en Twitter-melding gratulerte Dylan med en sv\u00e6rt fortjent pris.", "Goring mener Dylan har mye til felles med litteraturhistoriens st\u00f8rste navn og sier at det ligger grundige studier bak sangtekstene hans.", "- Mange l\u00e5tskrivere innen pop og rock leser sv\u00e6rt mye. David Bowie hadde et enormt bibliotek. Men som l\u00e5tskriver er Dylan i en klasse for seg. Ingen andre l\u00e5tskrivere er aktuelle mottakere av prisen. Jeg har stor respekt for Leonard Cohen, men heller ikke han er i n\u00e6rheten av Dylans niv\u00e5.", "Paul Goring skal selv synge flere Dylan-l\u00e5ter p\u00e5 Antikvariatet. \u00abVisions Of Johanna\u00bb med sine mange mystiske formuleringer, er en av dem, \u00abBallad Of A Thin Man\u00bb, der kritikere, forst\u00e5segp\u00e5ere og akademikere som Goring selv f\u00e5r sitt pass p\u00e5skrevet, er en annen.", "- Den sangen er full av konflikter og en kraftig ford\u00f8mmelse av akademikere. Den er ubehagelig, og jeg liker den godt, sier Goring."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "6d7c9770e675f8e09428eac5317c39f11cc54891f4cd0348e35bfb6fcdefdb44"}, {"field": "createtime", "value": "2016-12-08T19:33:17.000Z"}, {"field": "description", "value": "- Verdens viktigste n\u00e5levende kunstner, uansett uttrykksform, sier Petter Myhr om Bob Dylan."}, {"field": "dominantimage", "value": "http://www.adressa.no/pluss/kultur/article13902362.ece/d0havm/ALTERNATES/w980-default/IMG_IMG_JPS_myhr2.JPG_1__1_1_KBD58BJ.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6cf3f611c51111d8344ecfffcb2e6794f1a509db.jpg?58d8281d"}, {"field": "dominantthumbnaildimensions", "value": "300x169"}, {"field": "heading", "value": ["- Dylan kan endre livene v\u00e5re -adressa.no", "Springsteens store opplevelse", "Vi m\u00e5 alltid forandre oss", "Fortsatt samfunnskritisk", "Vender stadig tilbake", "Dylan p\u00e5 et eget niv\u00e5"]}, {"field": "id", "value": "6cf3f611c51111d8344ecfffcb2e6794f1a509db"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-concept", "value": ["all", "l\u00f8rdag", "fortjent", "britisk litteratur", "synge", "fortjener litteraturprisen", "litteratur", "skrev", "britisk", "skriver", "sang", "pris", "forandre", "bok"]}, {"field": "kw-entity", "value": ["nobelprisen", "john keats og lord byron", "bakklandet", "ballad of a", "homer og vergil", "litteraturhuset", "thin man", "highway 61", "siv g\u00f8ril brandtz\u00e6g og paul goring", "bringing it all back home", "institutt", "hard rain", "twitter", "tempest", "shadows in the night", "olavsfestdagene", "fall", "revisited", "antikvariatet", "universitetet", "lord byron", "sellanraa bok", "of johanna"]}, {"field": "kw-location", "value": ["stockholm", "namsos", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["frank sinatras", "patti smith", "barack obama", "david bowie", "henry miller", "william blake", "tom waits", "petter myhr", "paul goring", "bob dylan", "siv g\u00f8ril brandtz\u00e6g", "leonard cohen", "john keats", "bruce springsteen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13902362.ece/d0havm/ALTERNATES/w980-default/IMG_IMG_JPS_myhr2.JPG_1__1_1_KBD58BJ.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Dylan kan endre livene v\u00e5re"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/08/Dylan-kan-endre-livene-v%C3%A5re-13902364.ece"}, {"field": "pageclass", "value": ["article"]}, {"field": "publishtime", "value": "2016-12-08T19:31:10.000Z"}, {"field": "recs-articleid", "value": "13902364"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-08T19:31:10.000Z"}, {"field": "recs-rawtitle", "value": "- Dylan kan endre livene v\u00e5re -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "- Verdens viktigste n\u00e5levende kunstner, uansett uttrykksform, sier Petter Myhr om Bob Dylan."}, {"field": "thumbnail", "value": "http://content-thumbnail.cxpublic.com/content/thumbnail200x150/6cf3f611c51111d8344ecfffcb2e6794f1a509db.jpg?58d8281d"}, {"field": "thumbnailfullheightdimensions", "value": "200x2050"}, {"field": "timestamp", "value": "2017-03-26T20:44:13.000Z"}, {"field": "title", "value": "Han mener Bob Dylan kan forandre livet ditt"}, {"field": "url", "value": "http://www.adressa.no/pluss/kultur/2016/12/08/Dylan-kan-endre-livene-v%c3%a5re-13902364.ece"}, {"field": "urlhash", "value": "6cf3f611c51111d8344ecfffcb2e6794f1a509db"}], "score": 0.953099, "siteId": "9222270286501375973", "id": "6cf3f611c51111d8344ecfffcb2e6794f1a509db"}

