{"fields": [{"field": "modifiedtime", "type": "time", "value": "2017-02-23T14:48:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Islam", "Hege Storhaug", "Snorre Valen", "Vold", "22. juli"]}, {"field": "author", "value": ["snorre valen", "stortingsrepresentant (sv)"]}, {"field": "body", "value": ["Saken oppdateres.", "Denne uka ble det mye oppstyr i medier, sosiale og gamle, fordi Nina Hjerpset-\u00d8stlie, en skribent kjent fra arbeidet i tenketanken Human Rights Service (HRS), skrev i affekt p\u00e5 Facebook om at Leo Ajkic er islamist og at islamismens fremmarsj krevde voldelig motm\u00e6le. Hun har senere unnskyldt seg, og det er bra.", "Men det er et sterkt ubehag som henger igjen. Det er ikke \u2013 trass i at enkelte n\u00e5 b\u00e6rer seg over manglende tilgivelse \u2013 rasistisk fyller\u00f8r p\u00e5 Facebook som er mitt anliggende. Poenget er sp\u00f8rsm\u00e5let som henger igjen etter unnskyldningene. Sp\u00f8rsm\u00e5let om volden.", "Jeg tror enkelte tenkere p\u00e5 h\u00f8yresida litt oftere m\u00e5 minne seg selv p\u00e5 f\u00f8lgende, for de vet det jo egentlig: Vi p\u00e5 venstresiden har mistet venner i en av Europas verste terrorhandlinger, venner som ble myrdet fordi de sto for en politikk som i f\u00f8lge terroristen var landsforr\u00e6deri. For oss vil toleransen for \u00e5 predike sivilisasjonskrigens virkelighet og voldens p\u00e5f\u00f8lgende uunng\u00e5elighet i innvandringsdebatten v\u00e6re redusert.", "Jeg sier ikke at sorgen, fortvilelsen, raseriet etter 22. juli er noe ekslusivt for enkelte, avhengig av politisk st\u00e5sted. Eller at noen - av politisk overbevisning - har monopol p\u00e5 \u00e5 ha mistet noen den dagen. P\u00e5 ingen m\u00e5te. Bare at det for oss i tillegg har en sterkt politisk side, fordi volden var politisk motivert. Og fordi mange av truslene vi opplever har opphav i det samme ideologiske omlandet.", "LES OGS\u00c5: Den tolvte landeplage", "S\u00e5 tilgi meg for at jeg skriver dette. Men: Etter \u00e5 maktesl\u00f8st, over telefon, h\u00f8re d\u00f8dsangsten til en venn som ble forfulgt p\u00e5 Ut\u00f8ya av en h\u00f8yreekstrem terrorist, og etter \u00e5 ha v\u00e6rt i begravelsen til en venn hvis d\u00f8dsdom var \u00abkulturmarxist\u00bb, og etter \u00e5 ha sett sentrale politikere anklage Arbeiderpartiet for \u00e5 \u00abspille ofre\u00bb, og etter \u00e5 ha sett det konspiratoriske Arbeiderparti-hatet bare tilta etter terroren, og etter \u00e5 ha h\u00f8rt PSTs advarsler om et mer organisert ytre h\u00f8yre enn f\u00f8r, forbeholder jeg meg retten til \u00e5 ta bekm\u00f8rke profetier om sivilisasjonskamp \u2013 og konkrete anklager om svik og forr\u00e6deri mot eget folk \u2013 d\u00f8dsens alvorlig.", "N\u00e5 vil enkelte kanskje hevde at jeg er ufin som trekker 22. juli inn i denne diskusjonen. Men det m\u00e5 vi for det f\u00f8rste t\u00e5le, for terroren h\u00f8rer selvsagt hjemme i denne diskusjonen. Dessuten var det Hjerpset-\u00d8stlie selv som henviste til terroren i sin beklagelse. Det er jeg glad for, det skal hun ha all mulig ros for, og det viser at Hjerpset-\u00d8stlie selv forst\u00e5r rekkevidden av dette, og hvorfor terrorhandlingen er relevant.", "Og i motsetning til de ville skrivebordsteoriene om sivilisasjonskamp, om regjeringens svik mot eget folk og det uunng\u00e5elige valget mellom Putin og islam, er 22. juli en del av v\u00e5r faktiske virkelighet. Det skjedde faktisk.", "Vi har alle sagt dumme ting i alkoholp\u00e5virket tilstand. Virkelig dumme ting. Jeg har sagt dumme ting i alkoholp\u00e5virket tilstand. Det m\u00e5 vi kunne tilgi hverandre. Selv godtok jeg Hjerpset-\u00d8stlies beklagelse umiddelbart - og det er jo lett for meg \u00e5 gj\u00f8re, jeg ble ikke rammet.", "Men ideen om sivilisasjonskrigens uunng\u00e5elighet og den indre fienden - muslimene - har forplantet seg i de ytterligg\u00e5ende milj\u00f8ene, helt uavhengig av denne episoden. Det er det som gir grunn til bekymring.", "Human Rights Service krever \u00e5 tas bokstavelig.", "LES OGS\u00c5: Ferdigsnakka", "De sp\u00f8r om ting som: \u00abhar [myndighetene] en skjult og smart agenda n\u00e5r de fremmer ekstremister som vil ta livet av hele fundamentet for samfunnet v\u00e5rt?\u00bb. Og det er ingenting som tilsier at de ikke mener alvor.", "N\u00e5r de sp\u00f8r: \u00abHvordan skal vi vanlige borgere forholde oss n\u00e5r v\u00e5rt lederskap undergraver kulturen og verdiene v\u00e5re?\u00bb \u2013 m\u00e5 vi nesten tro at de mener alvor.", "N\u00e5r en p\u00e5 deres nettside kan lese om \u00abdet blivende universelle kalifatet\u00bb som ut\u00f8ver makt \u00abgjennom EU, FN og andre internasjonale organisasjoner\u00bb, m\u00e5 vi nesten tro at de mener alvor.", "N\u00e5r de hevder vi befinner oss i en \u00abtredje jihad\u00bb, som kommer fra \u00abborgere p\u00e5 innsiden, opprinnelige muslimer og konvertitter\u00bb, m\u00e5 vi nesten tro at de mener alvor.", "Sist ute er s\u00f8ken etter den sterke leder mot den skjebnebestemte trussel: \u00abJeg er demokratisk innstit og liberal til vanlig - men beklager, jeg lever heller under Donald Trump og Vladimir Putin enn under den arabiske verdens dominans\u00bb skrev den mye omtalte samfunnsdebattanten fra HRS sist s\u00f8ndag.", "Volden ligger latent i ideen om uunng\u00e5elig sivilisasjonskrig, og forsterkes av ideen om forr\u00e6deri og svik. Det trenger ikke bety at en er tilhenger av vold selv \u2013 for det tror jeg p\u00e5 ingen m\u00e5te at HRS er. La meg understreke det: Jeg er overbevist om at ingen i HRS er tilhengere av vold. Det er ikke d\u00e9t dette handler om. Men om en er en trofast leser av nettstedet deres, rights.no, og blir fortalt at ens egne ledere er forr\u00e6dere, som ikke gir deg annet valg enn \u00e5 underkaste deg enten Putins nasjonalkonservative regime eller islam \u2013 er vold da helt utenkelig som l\u00f8sning?", "Setningen \u00abvi kommer ikke til \u00e5 la oss kue av religion eller autorit\u00e6re retninger uten \u00e5 ta til voldelig motm\u00e6le\u00bb er derfor \u2013 ut over \u00e5 v\u00e6re skrevet i affekt og etterp\u00e5 beklaget \u2013 strengt tatt en ganske logisk forlengelse av det som ellers er HRS\u2019 verdensbilde. Det handlende \u00abvi\u00bb som er n\u00f8dt til \u00e5 kjempe mot. Og jeg blir bekymret n\u00e5r jeg leser forklaringen p\u00e5f\u00f8lgende dag:", "\u00abOrdet \u00abmotm\u00e6le\u00bb, snarere enn \u00abmotstand\u00bb, er da ogs\u00e5 ment \u00e5 indikere hvordan den politiske kampen skal f\u00f8res. Den grensen tr\u00e5kket jeg alts\u00e5 ikke over, selv ikke i g\u00e5rsdagens begredelige tilstand.\u00bb", "Om det vil nok enkelte strides.", "S\u00e5 vi er \u2013 i f\u00f8lge Hege Storhaug-boka som Hjerpset-\u00d8stlie har markedsf\u00f8rt aktivt i et \u00e5r \u2013 i en \u00abtredje jihad\u00bb. Politikerne beg\u00e5r if\u00f8lge deres nettsted et svik mot eget folk. Sivilisasjonskonflikt-perspektivet er gjennomg\u00e5ende.", "Men akkurat ordet \u00abvold\u00bb krever de skal tolkes metaforisk. Jeg tror de selv forst\u00e5r at det er problematisk.", "Mange har s\u00e5 klart reagert p\u00e5 dette. S\u00e5 senere i g\u00e5r kom en utdyping:", "\u00abOPPDATERT 15:49: PS. Jeg ser at mange reagerer p\u00e5 uttrykket \u00abvoldelig motm\u00e6le\u00bb. Jeg vil gjerne oppklare to ting i den forbindelse: Ja, det var et gjennomf\u00f8rt uheldig uttrykk \u00e5 bruke. Men nei, jeg st\u00f8tter ikke p\u00e5 noen som helst m\u00e5te politisk vold \u2013 og det vet de fleste. Jeg er skribent: Jeg lever av at politisk kamp f\u00f8res fredelig, ikke med sverdet, men med pennen og tastaturet, selv om det l\u00f8p l\u00f8psk for meg i g\u00e5r.", "Ikke for \u00e5 unnskylde uttrykket, men \u00abvoldelig motm\u00e6le\u00bb betydde, i mitt hode, ikke noe annet enn \u00abveldig kraftig til motm\u00e6le\u00bb, og var i et r\u00f8rete hode et spill p\u00e5 \u00abfredens religion\u00bb. Jeg forst\u00e5r at i betente debatter som dette, og med Norges historie med et h\u00f8yreekstremt terrorangrep, er viktig \u00e5 uttrykke seg p\u00e5 en m\u00e5te som ikke etterlater rom for tvil. Det gjorde jeg ikke i g\u00e5r, og det beklager jeg.\u00bb", "Dette setter jeg - igjen - stor pris p\u00e5 at Hjerpset-\u00d8stlie skriver.", "Men, med respekt \u00e5 melde: HRS m\u00e5 nesten bore dypere enn dette, for \u00e5 komme til kjernen av problemet. For dette er ikke f\u00f8rste gang Human Rights Service fors\u00f8ker \u00e5 tone ned det voldelige potensialet i det verdensbildet de selv kretser rundt. Hvis de ikke vil etterlate rom for tvil, har de en lang, lang vei \u00e5 g\u00e5.", "Selv Fjordman \u2013 mannen som har tatt til orde for folkev\u00e6pning og etnisk rensing av muslimer i Europa, er en fredsdue i deres \u00f8yne. \u00abFjordman har aldri tatt til orde for massedrap. Jeg har heller aldri registrert noen form for voldsromantikk fra hans penn\u00bb, er alt Hege Storhaug fra Human Rights Service hadde \u00e5 si om den saken.", "Dette gir et ubehag som kommer til \u00e5 sitte i ei stund. HRS har tusenvis av f\u00f8lgere, mange av dem sv\u00e6rt aktive, en del sv\u00e6rt ytterligg\u00e5ende. Et hvert rom for tvil vedr\u00f8rende vold kan v\u00e6re direkte farlig. Dette er ikke f\u00f8rste gang HRS mener vi skal ta lett p\u00e5 det som for alle andre er oppfordringer til maktbruk, i Den Store Konfliktens navn.", "HRS er slik sett radikaliserte, og bidrar n\u00e5 til et autorit\u00e6rt verdensbilde der volden er, om ikke \u00f8nsket, en i manges \u00f8yne naturlig forlengelse.", "Det er ikke lenge siden tanken om sivilisasjonskrig, og valget mellom autorit\u00e6rt styre og \u00abunderkastelse for islam\u00bb ble sett p\u00e5 som ville konspirasjonsteorier. N\u00e5 jobber tidsskriftet Minerva og deres redakt\u00f8r hardt for \u00e5 normalisere budbringerne. Kunnskapsminister Torbj\u00f8rn R\u00f8e Isaksen fra H\u00f8yre iler til med st\u00f8tte p\u00e5 Twitter. Det vaskes grundig p\u00e5 norsk h\u00f8yreside om dagen. Jeg vil ikke \u2013 som Human Rights Service \u2013 ta i bruk ordet \u00absvik\u00bb. Eller, som dem, komme med dulgte antydninger om noen skjult agenda. Men at det er sjokkerende, det m\u00e5 jeg innr\u00f8mme. Denne nedtoningen, denne avdramatiseringen.", "For den ideologiske overbevisningen om at vi er under angrep fra en hel sivilisasjon og at v\u00e5re egne ledere beg\u00e5r et svik, har i siste instans et d\u00f8dbringende potensiale. Minerva og kunnskapsministeren opptrer som om dette bare er et seminar, der ideer brytes og ingen tar skade.", "Si det til jentene som hetses p\u00e5 bussen for sin hijabbruk, ogs\u00e5 av folk som er klinkende edru. Si det til de som f\u00e5r drapstrusler fordi de tar plass i norsk offentlighet som muslimske nordmenn. Eller som av HRS anklages for \u00e5 drive \u00abtaqiyya\u00bb, skjulte og utspekulerte l\u00f8gner for \u00e5 islamisere samfunnet. Si det til alle som fortsatt blir redde helt inn i beinmargen, n\u00e5r frie samfunnsdebattanter raver i vei om at kampen i Europa er i gang, og at valget snart er Putin eller islam.", "For mindre enn to \u00e5r siden ga Kjetil Rolness merkelappen \u00abFjordman light\u00bb om denne setningen fra Bent Jensen: \u00abfolk fra en fremmed kultur, der ikke h\u00f8rer hjemme i Europa, men gerne vil nyde frugterne af europ\u00e6ernes flid og skaberkraft\u00bb.", "En del har visst hendt, allerede siden den gang. Den moderate h\u00f8yresiden ser imidlertid ut til \u00e5 fortsatt tro p\u00e5 sin egen livsl\u00f8gn \u2013 at det er de som for tiden modererer ytre h\u00f8yre, og ikke omvendt.", "Snorre Valen, stortingsrepresentant for SV"]}, {"field": "category0", "value": "meninger"}, {"field": "contenthash", "value": "1dc99345e66e8b3af1c92c331b42cc74e3349f6f255341fa49004e7bfcf24e2d"}, {"field": "createtime", "value": "2017-02-23T14:53:16.000Z"}, {"field": "description", "value": "Hege Storhaug og HRS sprer et budskap om at regjeringen svikter sitt eget folk, og at vi st\u00e5r i en sivilisasjonskrig mot islam. Det er i verste fall sv\u00e6rt farlig. Mange i Norge har allerede f\u00e5tt merke hva som kan skje n\u00e5r ideen om svik og sivilisasjonskamp f\u00e5r sl\u00e5 rot. Terroren 22. juli h\u00f8rer hjemme i denne diskusjonen. Det m\u00e5 h\u00f8yresiden nesten forst\u00e5."}, {"field": "dominantimage", "value": "http://www.adressa.no/incoming/article14302337.ece/wxgt0k/ALTERNATES/w980-default/doc6teuguyfqhfy2hau3fd.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc0637b362ea94f54fbe8846da02096ca0e26387.jpg?599886b9"}, {"field": "dominantthumbnaildimensions", "value": "300x169"}, {"field": "heading", "value": "Om \u00e5 ta Hege Storhaug og HRS p\u00e5 alvor -adressa.no"}, {"field": "id", "value": "fc0637b362ea94f54fbe8846da02096ca0e26387"}, {"field": "keyword", "value": ["Islam", "Hege Storhaug", "Snorre Valen", "Vold", "22. juli"]}, {"field": "keywords", "value": "Islam,Hege Storhaug,Snorre Valen,Vold,22. juli"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-company", "value": "facebook"}, {"field": "kw-concept", "value": ["islam", "svik", "ideen", "vold", "sagt dumme ting", "politisk", "dumme ting", "voldelig motm\u00e6le"]}, {"field": "kw-entity", "value": ["den store konfliktens", "h\u00f8yre", "twitter", "s. jeg", "putin", "fjordman", "ut\u00f8ya", "donald trump og vladimir putin", "human rights service", "arbeiderpartiet", "arbeiderparti"]}, {"field": "kw-location", "value": ["norge", "europa", "minerva"]}, {"field": "kw-pageclass", "value": "article"}, {"field": "kw-person", "value": ["bent jensen", "hege storhaug", "kjetil rolness", "torbj\u00f8rn r\u00f8e isaksen", "nina hjerpset-\u00f8stlie", "donald trump", "snorre valen", "vladimir putin", "leo ajkic"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article14302337.ece/wxgt0k/ALTERNATES/w980-default/doc6teuguyfqhfy2hau3fd.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Om \u00e5 ta Hege Storhaug og HRS p\u00e5 alvor"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/02/23/Om-%C3%A5-ta-Hege-Storhaug-og-HRS-p%C3%A5-alvor-14302125.ece"}, {"field": "pageclass", "value": ["article"]}, {"field": "publishtime", "value": "2017-02-23T14:48:37.000Z"}, {"field": "recs-articleid", "value": "14302125"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-02-23T14:48:37.000Z"}, {"field": "recs-rawtitle", "value": "Om \u00e5 ta Hege Storhaug og HRS p\u00e5 alvor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hege Storhaug og HRS sprer et budskap om at regjeringen svikter sitt eget folk, og at vi st\u00e5r i en sivilisasjonskrig mot islam. Det er i verste fall sv\u00e6rt farlig. Mange i Norge har allerede f\u00e5tt merke hva som kan skje n\u00e5r ideen om svik og sivilisasjonskamp f\u00e5r sl\u00e5 rot. Terroren 22. juli h\u00f8rer hjemme i denne diskusjonen. Det m\u00e5 h\u00f8yresiden nesten forst\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/fc0637b362ea94f54fbe8846da02096ca0e26387.jpg?599886b9"}, {"field": "thumbnailfullheightdimensions", "value": "200x2001"}, {"field": "timestamp", "value": "2017-08-19T18:43:05.000Z"}, {"field": "title", "value": "Snorre Valen om HRS: - Voldshentydninger ekstra ille etter 22. juli"}, {"field": "url", "value": "http://www.adressa.no/meninger/2017/02/23/Om-%c3%a5-ta-Hege-Storhaug-og-HRS-p%c3%a5-alvor-14302125.ece"}, {"field": "urlhash", "value": "fc0637b362ea94f54fbe8846da02096ca0e26387"}], "score": 0.77882445, "siteId": "9222270286501375973", "id": "fc0637b362ea94f54fbe8846da02096ca0e26387"}

