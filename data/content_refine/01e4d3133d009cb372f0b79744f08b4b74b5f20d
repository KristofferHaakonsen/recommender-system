{"fields": [{"field": "modifiedtime", "type": "time", "value": "2012-08-28T07:03:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per morten schiefloe", "professor i sosiologi", "ntnu"]}, {"field": "body", "value": ["Saken oppdateres.", "Planer om sikring av regjeringskvartalet hadde ligget i departementale skuffer i \u00e5revis, politihelikopteret sto p\u00e5 bakken fordi det var ferie og en skulle spare penger, og politiet slet med utdatert kommunikasjonsutstyr.", "Det var mangelfulle planer for h\u00e5ndtering av terror, koordineringen var d\u00e5rlig, og svakheter som var avdekket i tidligere beredskaps\u00f8velser var ikke tatt hensyn til. Under det hele avtegner det seg et bilde av lang tids politisk unnfallenhet og manglende vilje til \u00e5 prioritere samfunnssikkerhet.", "N\u00e5r jeg foreleser for nye studenter, pr\u00f8ver jeg \u00e5 l\u00e6re dem at den moderne staten i hovedsak har fire oppgaver, som er kommet til i ulike historiske perioder. Den historisk f\u00f8rste er \u00e5 forsvare det nasjonale territoriet og sikre intern ro og orden. Mekanismene er forsvar, politi og rettsvesen. Vi omtaler det av og til som \u00abnattvekterstaten\u00bb. Den neste er \u00e5 bygge ut og drive fellesgoder i form av teknisk infrastruktur, som veier, jernbaner, telekommunikasjon, vann og avl\u00f8p. Vi kan kalle det \u00abinfrastrukturstaten\u00bb. Den tredje er \u00e5 ta seg av utdanning og helse, mens den fjerde, og nyeste, er \u00e5 ta direkte ansvar for velgernes individuelle velferd gjennom ulike former for \u00f8konomiske overf\u00f8ringer.", "Viktige elementer", "er pensjons- og trygdeordninger, sosiale st\u00f8nader, f\u00f8dselspermisjoner og subsidiering av barnehager. Summen av de to siste kan vi kalle \u00abvelferdsstaten\u00bb. Jeg forteller ogs\u00e5 studentene at vi i de siste ti\u00e5rene har iakttatt en tydelig politisk interesseforskyvning mellom disse fire oppgavetypene. Stadig f\u00e6rre av dem som utformer politikken p\u00e5 nasjonalt niv\u00e5 er opptatt av sikkerhet og infrastruktur, mens interessen i \u00f8kende grad konsentreres om velferdsstaten. Dette avspeiles ogs\u00e5 i bevilgningene, og en tydelig konsekvens er lave investeringer og \u00f8kende forfall i vei- og jernbanenettet. Mindre synlig har det v\u00e6rt at denne politiske vridningen ogs\u00e5 har hatt f\u00f8lger for den indre sikkerheten i samfunnet. 22. juli viste dette, da en enslig terrorist med begrensede midler kunne rette et d\u00f8delig slag mot selve kjernen av samfunnets maktapparat.", "Den elendige tilstanden", "p\u00e5 veiene og i jernbanen er etter hvert blitt p\u00e5trengende synlig, og opinionen er n\u00e5 slik at det ogs\u00e5 ser ut til \u00e5 p\u00e5virke den politiske interessen, i alle fall p\u00e5 det verbale plan. Med samfunnssikkerheten er det annerledes. Utfordringen med en politikk for samfunnssikkerhet, er at resultatene ikke vises. Sikkerheten er p\u00e5 et vis usynlig, og gir derfor heller ikke uttelling ved valgurnene. Det er antakelig snarere tvert imot. Tiltak som fremmer sikkerheten koster ikke bare penger som kunne v\u00e6rt brukt til andre, og synlige, \u00abgode form\u00e5l\u00bb. De er ogs\u00e5 oftest upopul\u00e6re, fordi de gj\u00f8r dagliglivet mer tungvint.", "I industrielle organisasjoner", "som er potensielt ulykkesutsatte, har b\u00e5de ledelse og ansatte sikkerhet og risikoh\u00e5ndtering kontinuerlig p\u00e5 agendaen. Det investeres i l\u00f8sninger som skal forhindre og begrense ulykker, og det gjennomf\u00f8res jevnlige beredskaps\u00f8velser. En sentral drivkraft for aktivt sikkerhetsarbeid er at de som arbeider i virksomheten selv kan bli ofre dersom ulykker inntreffer. For ledelse og eiere, som kanskje ikke er personlig utsatt for fare, er ogs\u00e5 potensielle \u00f8konomiske konsekvenser en faktor som tas inn i vurderingene. Eksplosjonen og utbl\u00e5sningen p\u00e5 Deepwater Horizon kostet ikke bare 11 mennesker livet, det var ogs\u00e5 en \u00f8konomisk katastrofe for BP.", "P\u00e5 samfunnsniv\u00e5", "er det vanskeligere \u00e5 f\u00e5 gjennomslag for at investeringer i sikkerhet er n\u00f8dvendige og \u00abl\u00f8nnsomme\u00bb. I forhold til hendelser som nesten aldri forekommer, kan en heller ikke dokumentere effekt. Sikkerheten blir en \u00abikke-hendelse\u00bb. Grubbegata illustrerer poenget. Da forslag om stengning ble sendt ut p\u00e5 h\u00f8ring, protesterte alle som ville bli ber\u00f8rt, fordi de mente at konsekvensene ville bli negative. Aftenposten skrev p\u00e5 lederplass at forslaget var \u00abhypotetisk og hysterisk\u00bb.", "S\u00e5 det er ikke s\u00e5 rart at regjeringen ikke sto hardere p\u00e5. La oss tenke kontrafaktisk: Dersom gata hadde v\u00e6rt stengt, og Breiviks galskap hadde f\u00e5tt helt andre utslag, ville regjeringen da ha f\u00e5tt positiv uttelling for det? Eller ville de bare f\u00e5tt kjeft av alle som opplevde stengningen som plunder og heft?", "perms@svt.ntnu.no"]}, {"field": "category0", "value": "nyheter"}, {"field": "category1", "value": "nyheter|innsyn"}, {"field": "contenthash", "value": "fe90d7e9b7de26acaf904d446853e1661456ea7cdad27194a7047a689692a165"}, {"field": "createtime", "value": "2016-08-19T10:59:42.000Z"}, {"field": "description", "value": "22. juli-kommisjonens utredning dokumenterte at det hadde sviktet i mange ledd."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01e4d3133d009cb372f0b79744f08b4b74b5f20d.jpg?59341f6a"}, {"field": "dominantthumbnaildimensions", "value": "256x256"}, {"field": "heading", "value": "Den usynlige sikkerheten -adressa.no"}, {"field": "id", "value": "01e4d3133d009cb372f0b79744f08b4b74b5f20d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innsyn"]}, {"field": "kw-classification", "value": "law-government-and-politics"}, {"field": "kw-concept", "value": ["synlig", "vis", "politisk", "sikkerhet", "usynlige sikkerheten", "sikkerheten"]}, {"field": "kw-entity", "value": ["deepwater horizon", "breiviks"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/innsyn"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den usynlige sikkerheten"}, {"field": "og-type", "value": "article"}, {"field": "og-url", "value": "http://www.adressa.no/nyheter/innsyn/article3303603.ece"}, {"field": "pageclass", "value": ["article"]}, {"field": "publishtime", "value": "2012-08-28T06:48:51.000Z"}, {"field": "recs-articleid", "value": "3303603"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innsyn"}, {"field": "recs-publishtime", "value": "2012-08-28T06:48:51.000Z"}, {"field": "recs-rawtitle", "value": "Den usynlige sikkerheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innsyn"]}, {"field": "teaser", "value": "22. juli-kommisjonens utredning dokumenterte at det hadde sviktet i mange ledd."}, {"field": "thumbnail", "value": "http://content-thumbnail.cxpublic.com/content/thumbnail200x150/01e4d3133d009cb372f0b79744f08b4b74b5f20d.jpg?59341f6a"}, {"field": "thumbnailfullheightdimensions", "value": "200x1221"}, {"field": "timestamp", "value": "2017-06-04T14:55:38.000Z"}, {"field": "title", "value": "Den usynlige sikkerheten"}, {"field": "url", "value": "http://www.adressa.no/nyheter/innsyn/article3303603.ece"}, {"field": "urlhash", "value": "01e4d3133d009cb372f0b79744f08b4b74b5f20d"}], "score": 0.6995246, "siteId": "9222270286501375973", "id": "01e4d3133d009cb372f0b79744f08b4b74b5f20d"}

