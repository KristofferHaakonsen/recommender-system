{"fields": [{"field": "modifiedtime", "type": "time", "value": "2012-04-17T09:35:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Literature"}, {"field": "author", "value": "anmeldt av \u00f8rjan greiff johnsen"}, {"field": "body", "value": ["Saken oppdateres.", "Det skjer ikke ofte, men du verden, s\u00e5 moro det er n\u00e5r en debutant skiller seg ut fra mengden og umiddelbart markerer seg som en s\u00e6regen forfatterstemme. Ole Asbj\u00f8rn Ness gjorde det med sin \u00abDet er natt\u00bb, Carl Frode Tiller, selvsagt, med \u00abSkr\u00e5ninga\u00bb og i fjor, Jan Roar Leikvoll med \u00abEit vintereventyr\u00bb. Skal man trekke noen paralleller mellom disse, er det at alle skriver om ubehagelige, dels tabubelagte tema.", "Ness skildret seksuelle overgrep og Leikvoll tok leserne med til en konsentrasjonsleir. Mj\u00f8nes er heller ikke fremmed for \u00e5 ta tak i stoff som er \u00f8mt\u00e5lig, i dette tilfellet selvmord.", "I \u00abTerminalhastighet\u00bb m\u00f8ter vi en mannlig, navnl\u00f8s hovedperson som velger \u00e5 avslutte livet ved \u00e5 hoppe fra Empire State Building. Unge menn som har vanskelig for \u00e5 f\u00e5 grep om livet sitt er ingen ukjent tematikk i samtidslitteraturen, men Mj\u00f8nes l\u00f8fter historien til et annet niv\u00e5 enn de fleste andre forfattere. Fortellingen kan innledningsvis v\u00e6re litt vanskelig \u00e5 f\u00e5 grep p\u00e5. Mj\u00f8nes gj\u00f8r det ikke bare lett for leseren, han operer med flere tidsplan, og fortellingen veksler mellom alt fra essayistisk stoff til sm\u00e5, selvstendige historier. Vi f\u00e5r blant annet tilbakeblikk p\u00e5 hovedpersonens barndom, samt skildringer av et kj\u00e6rlighetsforhold som har tatt slutt. Likevel oppleves ikke fortellingen sprikende og usammenhengende. Mj\u00f8nes syr dette elegant sammen, stoffet blir levende, og forfatteren behersker et variert spekter av litter\u00e6re virkemidler.", "Han har spr\u00e5k som er godt nok til \u00e5 skape en historie som f\u00f8les viktig, som griper tak i leseren, og bare unntaksvis blir teksten kun flink og litt hul. Mj\u00f8nes benytter ofte et repeterende m\u00f8nster, ikke ulikt Jon Fosse og Tiller, et spr\u00e5k som skaper rytme og suggesjon, som i dette tilfellet: \u00abOg d\u00f8ra sl\u00e5r igjen, som i sakte film, sl\u00e5r d\u00f8ra igjen, bak deg, igjen og igjen, sl\u00e5r d\u00f8ra i sakte film, det er som om den har hengt seg opp, som om det er hakk i plata, et hakk i bildet, i filmen, og alt er denne d\u00f8ra som sl\u00e5r igjen bak deg.\u00bb", "Forfatteren er ogs\u00e5 uhyre presis i sine skildringer av fysiske detaljer og i sin evne til \u00e5 visualisere stoffet, eksempelvis i en scene der levningene av en hund graves opp og du som leser kjenner stanken av forr\u00e5tnelse rive i nesen. Hovedpersonen f\u00f8ler, i likhet med Loes 90-tallsmennesker, at landet er bygget, det er ikke mer \u00e5 gripe fatt i, sanne f\u00f8lelser finnes ikke, og i et selverkjennelsens \u00f8yeblikk sier han det slik: \u00abHan kan ikke elske. Han kan bare etterlikne\u00bb.", "Jo da, Mj\u00f8nes kommer mer enn hederlig fra sin debut, han er et fortellertalent av de sjeldne og har skrevet en trist og vakker tekst som blir sittende i lenge etter at boken er lukket."]}, {"field": "category0", "value": "kultur"}, {"field": "category1", "value": "kultur|bok"}, {"field": "category2", "value": "kultur|bok|bokanmeldelser"}, {"field": "contenthash", "value": "e831c612683753dab4e91433da573eed7457bc6fb6dd8ea39d8cbaa84d4622e5"}, {"field": "createtime", "value": "2017-05-11T10:14:23.000Z"}, {"field": "description", "value": "Sv\u00e6rt god og velskrevet debutroman fra Johan Mj\u00f8nes, som med spr\u00e5klig fantasi og menneskelig klokskap behandler et vanskelig og tabubelagt tema som selvmord."}, {"field": "dominantimage", "value": "http://www.adressa.no/incoming/article1286880.ece5/ALTERNATES/w980-default/bokcoverMjones_highres"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fa66718ef8eda869206a2c3d1666febfda1636c5.jpg?5914397f"}, {"field": "dominantthumbnaildimensions", "value": "300x169"}, {"field": "heading", "value": "Fritt fall med fortellertalent -adressa.no"}, {"field": "id", "value": "fa66718ef8eda869206a2c3d1666febfda1636c5"}, {"field": "keyword", "value": "Literature"}, {"field": "keywords", "value": "Literature"}, {"field": "kw-category", "value": ["bokanmeldelser", "kultur", "bok"]}, {"field": "kw-classification", "value": "arts-and-entertainment"}, {"field": "kw-concept", "value": ["stoff", "film", "sakte", "fortellertalent", "sl\u00e5r d\u00f8ra", "spr\u00e5k", "d\u00f8ra", "tabubelagt tema", "sl\u00e5r", "skildret", "fortellingen", "vanskelig", "forfattere", "historie", "sakte film"]}, {"field": "kw-entity", "value": ["loes 90", "empire state building", "skr\u00e5ninga", "terminalhastighet", "jon fosse og tiller"]}, {"field": "kw-pageclass", "value": "article"}, {"field": "kw-person", "value": ["ole asbj\u00f8rn ness", "carl frode tiller", "jan roar leikvoll", "johan mj\u00f8nes", "jon fosse"]}, {"field": "kw-taxonomy", "value": ["kultur/bok", "kultur", "kultur/bok/bokanmeldelser"]}, {"field": "og-image", "value": "http://www.adressa.no/incoming/article1286880.ece5/ALTERNATES/w980-default/bokcoverMjones_highres"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fritt fall med fortellertalent"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/bokanmeldelser/article1230419.ece"}, {"field": "pageclass", "value": ["article"]}, {"field": "publishtime", "value": "2009-01-19T10:22:38.000Z"}, {"field": "recs-articleid", "value": "1469012"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-category2", "value": "taxonomy|kultur|bok|bokanmeldelser"}, {"field": "recs-publishtime", "value": "2009-01-19T10:22:38.000Z"}, {"field": "recs-rawtitle", "value": "Fritt fall med fortellertalent -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur", "kultur/bok/bokanmeldelser"]}, {"field": "teaser", "value": "Sv\u00e6rt god og velskrevet debutroman fra Johan Mj\u00f8nes, som med spr\u00e5klig fantasi og menneskelig klokskap behandler et vanskelig og tabubelagt tema som selvmord."}, {"field": "thumbnail", "value": "http://content-thumbnail.cxpublic.com/content/thumbnail200x150/fa66718ef8eda869206a2c3d1666febfda1636c5.jpg?5914397f"}, {"field": "thumbnailfullheightdimensions", "value": "200x1014"}, {"field": "timestamp", "value": "2017-05-11T10:14:23.000Z"}, {"field": "title", "value": "Fritt fall med fortellertalent"}, {"field": "url", "value": "http://www.adressa.no/kultur/bok/bokanmeldelser/article1230419.ece"}, {"field": "urlhash", "value": "fa66718ef8eda869206a2c3d1666febfda1636c5"}], "score": 0.94471437, "siteId": "9222270286501375973", "id": "fa66718ef8eda869206a2c3d1666febfda1636c5"}

