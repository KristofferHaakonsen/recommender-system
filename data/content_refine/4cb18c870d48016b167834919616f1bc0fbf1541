{"fields": [{"field": "modifiedtime", "type": "time", "value": "2012-06-20T09:48:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Jeg sitter p\u00e5 Kristen videreg\u00e5ende skole Tr\u00f8ndelag og h\u00f8rer et foredrag som langt overg\u00e5r forventningene. Den blonde, vevre kvinnen p\u00e5 scenen viser seg \u00e5 v\u00e6re en svovelpredikant.", "P\u00e5 forh\u00e5nd var jeg overrasket over at Trondheim KrF valgte \u00e5 invitere Hanne Nabintu Herland som oppladning foran valgkampen. I invitasjonen sto det at hun vil provosere til debatt. Herland har markert seg med relativt ytterligg\u00e5ende standpunkter i aviskronikker og tv-debatter. I fri dressur p\u00e5 scenen viser hun seg \u00e5 v\u00e6re enda mer ekstrem.", "\u2013Det er p\u00e5 tide \u00e5 gi opp kvinnekampen. Det er s\u00e5 mange f\u00e6le norske kvinner. Noen ganger skal kvinner v\u00e6re stille og gj\u00f8re som mannen sier. Jeg forst\u00e5r godt at norske menn heller vil ha russiske og thailandske koner. De liker i det minste sex og er gode til \u00e5 lage mat, sier Herland foran den lydh\u00f8re, overveiende kristne forsamlingen. Jeg lurer p\u00e5 hvordan hun kan vite at russiske og thailandske kvinner er mer glad i sex og bedre kokker enn andre, men den dokumentasjonen kommer ikke.", "\u2013Kristne, norske verdier er p\u00e5 kanten av stupet. Europa er p\u00e5 kanten av stupet, tordner hun.", "Hun opptrer som en ekstrem variant av Siv Jensen (Frp). Hun snakker p\u00e5 samme m\u00e5te, hun biter av sine egne ord for \u00e5 gi dem snert, senker og hever stemmen for \u00e5 skape dramatikk. Men hun har langt dr\u00f8yere standpunkter. Hun er likevel enig i Frps innvandringspolitikk. Det gjelder \u00e5 stille krav, strenge krav \u2013 ellers f\u00e5r late, afrikanske menn pelle seg hjem til Somalia.", "\u2013Vi lever i et hedonistisk samfunn. Folk er samboere, f\u00f8rst med den ene, s\u00e5 med den andre. Det oppmuntres til gruppesex, fortsetter hun. Jeg er spent p\u00e5 hvem som oppmuntrer til gruppesex. Den r\u00f8dgr\u00f8nne regjeringen? Nei, hun nevner ikke regjeringen. Kritikken rammer alle, ikke minst de kristne selv, som ikke gj\u00f8r noe for \u00e5 motvirke avkristningen av landet.", "\u2013Bedehusd\u00f8rene er boltet, br\u00f8ler hun og sl\u00e5r flathanda i bordet s\u00e5 vannglasset nesten velter. Hun mener bedehusd\u00f8rene er boltet p\u00e5 innsiden, der de kristne hygger seg i hverandres selskap uten \u00e5 ta del i kampen som foreg\u00e5r p\u00e5 utsiden.", "\u00abOverbygningen\u00bb over foredraget hennes er de kristne verdienes utvikling i Norge siden landet ble kristnet. Hun starter med \u00e5 hylle Olav Tryggvason og Olav den hellige. Hun nevner til og med deres hedenske forgjenger Eirik Blod\u00f8ks i begeistrete ordelag. Hun er religionshistoriker og tar for seg europeisk og norsk historie gjennom ulike epoker fram til i dag. Hun mener Norge er blitt en av de mest gudsfiendtlige og sekulariserte nasjoner i verden. Det har med andre ord ikke hjulpet at i sju av de tolv siste \u00e5rene har vi hatt en prest fra KrF som statsminister. Herland avslutter med \u00e5 si at det vi trenger i dag, er mer av det gamle vikingblodets t\u00f8ffhet. Jeg vet ikke om flere enn meg f\u00e5r assosiasjoner til Nasjonal Samlings begeistring for det samme blodet.", "Hun tilf\u00f8yer at vi ogs\u00e5 trenger mer varme og mindre ensomhet. En kvinne i salen tar etterp\u00e5 ordet og sier at det Herland representerer, er kulde.", "Hanne Nabintu Herland er en av flere nye stemmer i norsk debatt som fnyser av det s\u00e5kalt politisk korrekte. Hun mener hun st\u00e5r friere enn de fleste til \u00e5 kritisere det norske samfunnet, siden hun til en viss grad kan se det utenfra. Hun bodde i utlandet til hun var 19 \u00e5r, f\u00f8rst og fremst i Kongo, der hun ble f\u00f8dt. Hennes norske foreldre ga henne mellomnavnet Nabintu, som betyr \u00abjenta som har alt\u00bb.", "F\u00f8r stortingskandidat \u00d8yvind H\u00e5brekke skal avslutte med en appell, samler Trondheim KrF inn penger til valgkampen i en kurv som blir sendt rundt. Samtidig undrer jeg meg enda mer enn f\u00f8r. Partiet mener de har godt av \u00e5 bli utfordret, men hvorfor inviterer de en provokat\u00f8r i stedet for en samfunnsdebattant med st\u00f8rre tankekraft?"]}, {"field": "category0", "value": "meninger"}, {"field": "contenthash", "value": "2f962c6897c9bac1f935da335994b9bdaef113c23f967fb0b326589d5d1d4807"}, {"field": "createtime", "value": "2015-04-07T06:06:20.000Z"}, {"field": "description", "value": "\u2013 Vi opplever en avkristning i verdensklasse, roper Hanne Nabintu Herland. Kristelig Folkeparti arrangerer folkem\u00f8te og salen er fullsatt."}, {"field": "dominantimage", "value": "http://www.adressa.no/incoming/article1314481.ece5/ALTERNATES/w980-default/img755"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4cb18c870d48016b167834919616f1bc0fbf1541.jpg?59792b44"}, {"field": "dominantthumbnaildimensions", "value": "300x169"}, {"field": "heading", "value": "Svovelpredikant hos KrF -adressa.no"}, {"field": "id", "value": "4cb18c870d48016b167834919616f1bc0fbf1541"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["kvinne", "kristne", "norsk"]}, {"field": "kw-entity", "value": ["folkeparti", "olav tryggvason og olav", "nasjonal samlings", "kristen", "frp", "trondheim krf"]}, {"field": "kw-location", "value": ["somalia", "tr\u00f8ndelag", "kongo", "norge"]}, {"field": "kw-pageclass", "value": "article"}, {"field": "kw-person", "value": ["olav tryggvason", "eirik blod\u00f8ks", "hanne nabintu herland", "\u00f8yvind h\u00e5brekke", "siv jensen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1314481.ece5/ALTERNATES/w980-default/img755"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Svovelpredikant hos KrF"}, {"field": "og-type", "value": "article"}, {"field": "og-url", "value": "http://www.adressa.no/meninger/article1337480.ece"}, {"field": "pageclass", "value": ["article"]}, {"field": "publishtime", "value": "2009-06-11T07:34:22.000Z"}, {"field": "recs-articleid", "value": "866011"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-06-11T07:34:22.000Z"}, {"field": "recs-rawtitle", "value": "Svovelpredikant hos KrF -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u2013 Vi opplever en avkristning i verdensklasse, roper Hanne Nabintu Herland. Kristelig Folkeparti arrangerer folkem\u00f8te og salen er fullsatt."}, {"field": "thumbnail", "value": "http://content-thumbnail.cxpublic.com/content/thumbnail200x150/4cb18c870d48016b167834919616f1bc0fbf1541.jpg?59792b44"}, {"field": "thumbnailfullheightdimensions", "value": "200x1618"}, {"field": "timestamp", "value": "2017-07-26T23:52:36.000Z"}, {"field": "title", "value": "Svovelpredikant hos KrF"}, {"field": "url", "value": "http://www.adressa.no/meninger/article1337480.ece"}, {"field": "urlhash", "value": "4cb18c870d48016b167834919616f1bc0fbf1541"}], "score": 0.9300181, "siteId": "9222270286501375973", "id": "4cb18c870d48016b167834919616f1bc0fbf1541"}

