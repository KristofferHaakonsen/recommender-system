{"fields": [{"field": "modifiedtime", "type": "time", "value": "2017-03-27T20:39:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["nedsatt funksjonsevne", "Funksjonshemmet", "Helse", "Politikk", "Signert", "debatt", "torgeir anda", "N\u00e6ringsliv", "Barnehage", "\u00d8konomi", "trening", "bil"]}, {"field": "author", "value": ["torgeir anda", "daglig leder", "anda kommunikasjon."]}, {"field": "body", "value": ["Saken oppdateres.", "De siste ukene har vi h\u00f8rt om hvor forferdelig velferdsprofitt er. Ikke minst er det ille at noen tjener penger p\u00e5 \u00e5 drive barnehager.", "Ingen skal tjene p\u00e5 noe som er finansiert av den skatten vi betaler. Det er visst ogs\u00e5 forferdelig \u00e5 v\u00e6re kommersiell.", "En kommersiell akt\u00f8r er, sitert fra Wikipedia, en akt\u00f8r som opererer i et marked for \u00e5 skape fortjeneste.", "En kommersiell akt\u00f8r kan v\u00e6re en offentlig eid bedrift som opererer i det private markedet, eller en privateid bedrift som tilbyr tjenester til det offentlige.", "Kravet til kommersiell drift er at virksomheten over tid genererer \u00f8konomisk overskudd ved kj\u00f8p og salg av produkter eller tjenester. \u00d8konomisk overskudd over tid er som kjent en forutsetning for videre drift.", "Les ogs\u00e5 debattinnlegget: Ikke visste jeg at kommunen mente en spesialskole egnet seg best for \u00abslike som meg\u00bb", "Det argumenteres med at private akt\u00f8rers fortjeneste p\u00e5 velferdstjenester rammer de svakeste aller mest. I stedet for \u00e5 argumentere politisk skal jeg bare vise til hvordan dette er i praksis.", "De siste ukene har v\u00e5r datter v\u00e6rt p\u00e5 PT\u00d8-senteret p\u00e5 Hamar. Der f\u00e5r hun en trening som det offentlige ikke kan, eller vil, tilby. Det er til stor hjelp for Julie, og for mange andre som har cerebral parese.", "PT\u00d8-sentrene i Norge er bygget opp av foreldre med stor st\u00f8tte av ungarere. Denne treningsmetoden kommer fra Ungarn, og det er fortsatt flest ungarere som er \u00abkondukt\u00f8rer\u00bb, som de kaller trenerne.", "Oppholdet betales selvf\u00f8lgelig av det offentlige \u2013 av v\u00e5re skattepenger. Jeg vet ikke mer om \u00f8konomien i dette, jeg bryr meg heller ikke om det. Jeg synes det er flott hvis de f\u00e5r noe ekstra igjen for \u00e5 gi tilbud til en av de gruppene i samfunnet som ofte faller utenfor.", "Til Hamar kj\u00f8rer vi med bil fra NAV, en bil omtalt her for noen uker siden p\u00e5 grunn av 15 m\u00e5neders leveringstid . Vi betaler en egenandel for bilen, mens resten er skattepenger.", "Les ogs\u00e5 debattinnlegget: Det er en underlig f\u00f8lelse \u00e5 lese i avisa at vi ikke er de egentlige foreldrene til ungene v\u00e5re", "Her er det en linje av kommersielle akt\u00f8rer som har fortjeneste av skattepenger. F\u00f8rst den tyske produsenten av bilen, s\u00e5 f\u00f8lger den lokale leverand\u00f8ren, deretter ombyggeren.", "Men det stopper ikke der: Spesialstol og rampe kommer fra kommersielle akt\u00f8rer. Inne i bilen har vi vekselvis stor kj\u00f8redoning for bruk utend\u00f8rs, kj\u00f8restoler for bruk hjemme og p\u00e5 skolen, g\u00e5stoler, vanlig rullestol, sitski for bruk i alpinbakken, elektrisk tandemsykkel for turer, l\u00f8pesykkel for trening \u2013 og en stol for el-innebandy. Alt dekket av skattepenger.", "Alle leverand\u00f8rene er private, kommersielle, akt\u00f8rer som selvf\u00f8lgelig har fortjeneste. Har de ikke profitt har de ikke r\u00e5d til \u00e5 utvikle nye produkter, og tilby stadig bedre hjelpemidler til funksjonshemmede.", "Den st\u00f8rste velferds\u00f8kningen for funksjonshemmede de sist ti\u00e5rene er kommet med hjelp av private akt\u00f8rer p\u00e5 utstyrsfronten. Det er vel heller ingen som mener at det offentlige skal produsere dette selv.", "Les ogs\u00e5 kronikken: Hvem lyver om terrorberedskapen?", "Det offentliges oppgave er \u00e5 s\u00f8rge for at det er konkurranse i markedet slik at produktene blir rimeligst mulig. Gj\u00f8r det offentlige en god bestillingsjobb blir profitten begrenset. Det viktigste er uansett kvaliteten p\u00e5 tjenestene du f\u00e5r. Det er likegyldig om det er offentlig eller privat. Det er likegyldig om noen tjener p\u00e5 varer eller tjenester de tilbyr.", "Konkurranse er viktig, selv om noen ser ut til \u00e5 tro at det er umulig \u00e5 gj\u00f8re noe b\u00e5de bedre og billigere samtidig. Konkurranse mellom flere akt\u00f8rer er en av de viktigste drivkreftene i utviklingen av det norske velferdssamfunnet.", "Det gjelder b\u00e5de varer og tjenester. Det gjelder uavhengig om det er sm\u00e5 barn, pleietrengende eldre eller funksjonshemmede.", "Tiln\u00e6rmet full utbygging av barnehager i Norge hadde ikke v\u00e6rt mulig uten privat initiativ. Nesten halvparten av alle barnehageplasser er private.", "Jeg tviler p\u00e5 om barna, foreldrene eller de ansatte bryr seg s\u00e6rlig om hvem som er eierne, eller om eierne tjener penger eller ikke. Kvaliteten p\u00e5 tilbudet er det viktigste.", "H\u00f8r v\u00e5re kommentatorer og gjestene Jostein Grande og Ivar Vigdenes i denne ukas podkast som er en spesialutgave i forbindelse med Senterpartiets landsm\u00f8te i Trondheim.", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "d0183d752bbf762127b9ef5a94a22e234b7ab84e157c4e74028b5ea609ed755d"}, {"field": "createtime", "value": "2017-03-27T19:41:04.000Z"}, {"field": "description", "value": "Private og profitt er helt n\u00f8dvendig for en fungerende velferd. Uten det private initiativ blir tilbudet d\u00e5rligere og dyrere. Selv de beste offentlige tjenester trenger konkurranse."}, {"field": "dominantimage", "value": "http://www.adressa.no/pluss/meninger/article14510781.ece/mh9hgg/ALTERNATES/w980-default/Privar%20mobil%20372"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c84fdd2129051d49284fedf7ab8292b22127385a.jpg?599369f0"}, {"field": "dominantthumbnaildimensions", "value": "300x169"}, {"field": "heading", "value": "Privat profitt redder velferden -adressa.no"}, {"field": "id", "value": "c84fdd2129051d49284fedf7ab8292b22127385a"}, {"field": "keyword", "value": ["nedsatt funksjonsevne", "Funksjonshemmet", "Helse", "Politikk", "Signert", "debatt", "torgeir anda", "N\u00e6ringsliv", "Barnehage", "\u00d8konomi", "trening", "bil"]}, {"field": "keywords", "value": "nedsatt funksjonsevne,Funksjonshemmet,Helse,Politikk,Signert,debatt,torgeir anda,N\u00e6ringsliv,Barnehage,\u00d8konomi,trening,bil"}, {"field": "kw-category", "value": ["meninger", "pluss"]}, {"field": "kw-concept", "value": ["privat profitt redder", "profitt redder velferden", "offentlig", "bil", "privat", "kommersiell akt\u00f8r", "tjenester", "kommersiell", "akt\u00f8r"]}, {"field": "kw-entity", "value": ["julie", "jostein grande og ivar vigdenes", "senterpartiets", "wikipedia"]}, {"field": "kw-location", "value": ["hamar", "ungarn", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["jostein grande", "ivar vigdenes"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14510781.ece/mh9hgg/ALTERNATES/w980-default/Privar%20mobil%20372"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Privat profitt redder velferden"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/03/27/Privat-profitt-redder-velferden-14510782.ece"}, {"field": "pageclass", "value": ["article"]}, {"field": "publishtime", "value": "2017-03-27T20:39:26.000Z"}, {"field": "recs-articleid", "value": "14510782"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-03-27T20:39:26.000Z"}, {"field": "recs-rawtitle", "value": "Privat profitt redder velferden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Private og profitt er helt n\u00f8dvendig for en fungerende velferd. Uten det private initiativ blir tilbudet d\u00e5rligere og dyrere. Selv de beste offentlige tjenester trenger konkurranse."}, {"field": "thumbnail", "value": "http://content-thumbnail.cxpublic.com/content/thumbnail200x150/c84fdd2129051d49284fedf7ab8292b22127385a.jpg?599369f0"}, {"field": "thumbnailfullheightdimensions", "value": "200x1877"}, {"field": "timestamp", "value": "2017-08-15T21:38:56.000Z"}, {"field": "title", "value": "Privat profitt redder velferden"}, {"field": "url", "value": "http://www.adressa.no/pluss/meninger/2017/03/27/Privat-profitt-redder-velferden-14510782.ece"}, {"field": "urlhash", "value": "c84fdd2129051d49284fedf7ab8292b22127385a"}], "score": 0.9121954, "siteId": "9222270286501375973", "id": "c84fdd2129051d49284fedf7ab8292b22127385a"}

