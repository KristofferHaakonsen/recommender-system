{"fields": [{"field": "modifiedtime", "type": "time", "value": "2016-11-23T07:10:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Juletre", "Adresseavisen 250", "Torvet i Trondheim", "jul"]}, {"field": "author", "value": "per christiansen 951 98 766"}, {"field": "body", "value": ["Saken oppdateres.", "\u00c5r: 1921", "Stikkord: Juletreet p\u00e5 Torvet", "En fast tradisjon var innledet b\u00e5de p\u00e5 Torvet og i avisens spalter, der en omtale av juletretenningen har v\u00e6rt et fast innslag i alle \u00e5r siden denne begivenheten for 95 \u00e5r siden. Det var to \u00absm\u00e5piker\u00bb som hadde f\u00e5tt det \u00e6refulle oppdraget \u00e5 tenne lysene p\u00e5 treet, \u00abog de glade ansigter gav tydelig uttryk for deres f\u00f8lelser ved at v\u00e6re betrod det h\u00f8itidelige hverv,\u00bb het det i avisen. En stor folkemengde var til stede ved tenningen, og avisen anslo tilskuerne til \u00abflere tusen\u00bb da Bispehaugens guttemusikkorps spilte julesanger fra klokken syv samme kveld.", "Her kan du lese flere saker i Adresseavisens jubileumsserie", "Det var det f\u00f8rste store juletreet som var reist p\u00e5 Torvet, men likevel ikke det aller f\u00f8rste. Sist i november \u00e5ret f\u00f8r hadde fr\u00f8ken Liska Michelet lagt frem et forslag for formannskapet om \u00e5 sette opp et \u00abbyens juletr\u00e6\u00bb, slik det allerede ble gjort i Kristiania og andre byer. Formannskapet besluttet raskt, enstemmig, \u00abat bemyndige magistraten til at foreta det n\u00f8dvendige til tankens realisation\u00bb.", "LES OGS\u00c5: Slik f\u00e5r du et juletre som varer", "Et juletre kom da ogs\u00e5 opp p\u00e5 Torvet like f\u00f8r jul i 1920. If\u00f8lge Adresseavisen hadde det \u00abv\u00e6ret en god id\u00e9 som har vakt gl\u00e6de hos de mange\u00bb. Tenningen av de elektriske lysp\u00e6rene foregikk to dager f\u00f8r julaften, og barn \u00abi store flokker\u00bb hadde samlet seg rundt treet. En av de voksne som var til stede spurte noen av barna om de ville synge en julesang. \u00abDet passet jo udmerket ved den sjeldne anledning, og barna var straks villige til det\u00bb, sto det \u00e5 lese i avisen dagen etter. Raskt ble det dannet en ring rundt treet, og med \u00abklare stemmer og tindrende \u00f8ine\u00bb sang de \u00abHer kommer dine arme smaa\u00bb. Det kom flere folk til, og sangen fortsatte, \u00abhele r\u00e6kken av julesange ut\u00bb.", "Etter denne improviserte juletregangen i 1920, ble det lagt opp til et st\u00f8rre og mer offisielt program \u00e5ret etter. Kommunen s\u00f8rget for et mye st\u00f8rre tre med langt flere lysp\u00e6rer og tenning av lysene noen dager tidligere enn \u00e5ret f\u00f8r. Julenissen var ogs\u00e5 trukket inn i arrangementet. Han satt ved treet p\u00e5 en furukubbe, antrukket i gr\u00e5 vadmelskl\u00e6r og \u00abfor\u00f8vrig utstyrt med alle n\u00f8dvendige attributer,\u00bb som det het i avisens omtale. P\u00e5 fanget satt nissen med et gr\u00f8tfat sk\u00e5ret av \u00abvalbirkrot\u00bb. I dette fatet kunne folk legge penger, som gjennom et hull i bunnen gled ned i en b\u00f8sse, og som deretter skulle \u00abskaffe de fattige en gl\u00e6de til jul\u00bb. Nissen var laget av salmaker Domaas og hans unge assistent Erikson, og avisen mente at de fortjente all mulig honn\u00f8r for sitt verk.", "LES OGS\u00c5: Derfor st\u00e5r det en klynge med juletr\u00e6r i vannet ved Solsiden", "Glemt var heller ikke Liska Michelet, som ble like mye regnet som \u00abmor\u00bb for juletreet p\u00e5 Torvet, som hun var kjent som \u00abSpeidermor\u00bb for byens pikespeidere. Ideen til det offentlige juletreet hadde hun f\u00e5tt fra hovedstaden, men som friluftsmenneske \u2013 og ansatt i Elektrisitetsverket \u2013 var det heller ikke unaturlig at det nettopp var hun som kom med ideen om dette lysende grantreet som midtpunkt for julefeiringen i Trondheim.", "Liska Michelet var til stede hver gang treet ble tent i \u00e5rene frem til hun d\u00f8de, 69 \u00e5r gammel i 1937. Ved det tiende arrangementet i 1929 ble hun hedret av kommunen for den tradisjonen hun hadde f\u00e5tt i gang. Da var juletreet blitt en \u00abinstitusjon\u00bb og et to meter dypt hull var permanent anordnet, med nedgravde kabler og avl\u00f8p \u00abfor smuss omkring treet\u00bb. Fast tradisjon var det ogs\u00e5 at Liska Michelet etter tenningen holdt tale for Frelsesarmeens ansatte p\u00e5 Hotel Phoenix. Hun viste p\u00e5 ulike m\u00e5ter omsorg for de fattige og sto i spissen for prosjekter som Fjellseter kapell og et Kvinnenes hus i Trondheim. Bare to dager f\u00f8r sin d\u00f8d leverte hun sin siste artikkel til Adresseavisen om \u00abboliger for selvfors\u00f8rgende og ensligstillede damer\u00bb i Trondheim.", "Juletretenningen p\u00e5 Torvet ble raskt noe \u00abhele byen\u00bb ville v\u00e6re med p\u00e5. I 1922 ble det meldt at hele \u00abtorvet var pakkende fuldt av folk\u00bb til tross for gr\u00e5v\u00e6r og regn. Barna kunne glede seg over at julenissen b\u00f8d p\u00e5 en liten overraskelse, et ekorn \u00absom nu sitter paa skulderen hans, gnavende paa en l\u00e6kker liten n\u00f8tt\u00bb. Nissen var for \u00f8vrig blitt \u00abnoe tr\u00e6t og sliten\u00bb siden i fjor og hadde sendt sin bror i stedet. Det gjorde samme nytten, og tradisjonen ble f\u00f8rt videre. Til den h\u00f8rte ogs\u00e5 gangen og sangen rundt det store treet, fra julaften og videre gjennom julen, da lysene ble tent klokken seks hver kveld.", "Gjennom 1920- og 30-\u00e5rene ble juletreet p\u00e5 Torvet tent midt i desember, mens begivenheten etter krigen ble flyttet frem til 2. s\u00f8ndag i advent og fra 1960 til 1. s\u00f8ndag i advent.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "64a0a6a61ff3f5c53b1293938c9e823aaf1c805a68ccce6153786208893bc2bd"}, {"field": "createtime", "value": "2016-11-22T15:43:30.000Z"}, {"field": "description", "value": "Treet str\u00e5lte i sin fulle glans og trakk folk fra alle kanter, skrev Adresseavisen da juletreet p\u00e5 Trondhjems store torg ble tent i 1921."}, {"field": "dominantimage", "value": "http://www.adressa.no/pluss/nyheter/article13819058.ece/lzzy1o/ALTERNATES/w980-default/1921%20Juletreet%20p%C3%A5%20Torvet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d245111a8c227813947875c1db8f3373f6114daf.jpg?590903fb"}, {"field": "dominantthumbnaildimensions", "value": "300x169"}, {"field": "heading", "value": ["En str\u00e5lende tradisjon -adressa.no", "En god id\u00e9", "St\u00f8rre tre, flere lys", "Juletreets mor", "Hele byen var med"]}, {"field": "id", "value": "d245111a8c227813947875c1db8f3373f6114daf"}, {"field": "keyword", "value": ["Juletre", "Adresseavisen 250", "Torvet i Trondheim", "jul"]}, {"field": "keywords", "value": "Juletre,Adresseavisen 250,Torvet i Trondheim,jul"}, {"field": "kw-category", "value": ["pluss", "nyheter"]}, {"field": "kw-classification", "value": "arts-and-entertainment"}, {"field": "kw-concept", "value": ["fast tradisjon", "torvet", "treet", "juletre"]}, {"field": "kw-entity", "value": ["domaas", "trondhjems", "adresseavisen 250", "solsiden", "torvet", "fjellseter", "kristiania", "liska michelet", "frelsesarmeens", "kvinnenes", "erikson", "bispehaugens", "speidermor", "hotel phoenix", "elektrisitetsverket"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13819058.ece/lzzy1o/ALTERNATES/w980-default/1921%20Juletreet%20p%C3%A5%20Torvet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En str\u00e5lende tradisjon"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/22/En-str%C3%A5lende-tradisjon-13819059.ece"}, {"field": "pageclass", "value": ["article"]}, {"field": "publishtime", "value": "2016-11-22T15:41:02.000Z"}, {"field": "recs-articleid", "value": "13819059"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-22T15:41:02.000Z"}, {"field": "recs-rawtitle", "value": "En str\u00e5lende tradisjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Treet str\u00e5lte i sin fulle glans og trakk folk fra alle kanter, skrev Adresseavisen da juletreet p\u00e5 Trondhjems store torg ble tent i 1921."}, {"field": "thumbnail", "value": "http://content-thumbnail.cxpublic.com/content/thumbnail200x150/d245111a8c227813947875c1db8f3373f6114daf.jpg?590903fb"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T22:11:07.000Z"}, {"field": "title", "value": "Dette var ett av de f\u00f8rste juletr\u00e6rne p\u00e5 Torvet"}, {"field": "url", "value": "http://www.adressa.no/pluss/nyheter/2016/11/22/En-str%c3%a5lende-tradisjon-13819059.ece"}, {"field": "urlhash", "value": "d245111a8c227813947875c1db8f3373f6114daf"}], "score": 0.9675168, "siteId": "9222270286501375973", "id": "d245111a8c227813947875c1db8f3373f6114daf"}

