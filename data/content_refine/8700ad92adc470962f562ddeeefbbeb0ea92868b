{"fields": [{"field": "modifiedtime", "type": "time", "value": "2016-08-09T12:26:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tips og triks", "Hage"]}, {"field": "author", "value": "axel sandberg"}, {"field": "body", "value": ["Saken oppdateres.", "Du studerer fasongen og pr\u00f8ver \u00e5 gjette deg frem til hvor lang tid det vil ta f\u00f8r veksten som stikker opp av potten p\u00e5 hagesenteret blir hagens stolthet. B\u00f8r man velge en sort med lang historie i Norge eller noe som lyder mer eksotisk, som Summerred eller Discovery? Er det for sent \u00e5 plante etter sommerferien?", "Alt dette er viktige sp\u00f8rsm\u00e5l, men av mindre betydning dersom det lille treet du har valgt ut, for eksempel har snurrerot.", "\u2013 Tr\u00e6r man kj\u00f8per p\u00e5 hagesenteret, kan ha st\u00e5tt lenge i potte r. Det som ofte skjer da, er at roten begynner \u00e5 vokse horisontalt langs innsiden av potten. Slik snurrerot fortsetter \u00e5 gro p\u00e5 samme m\u00e5te etter treet er plantet i hagen, og man f\u00e5r kort fortalt d\u00e5rlig rotutvikling og et veikt tre, sier arborist Andreas L\u00f8vold ved Botanisk hage.", "I denne hagen f\u00e5r til og med ugresset kj\u00e6rlig oppmerksomhet:", "Oppdager du at treet du har tatt med deg hjem har snurrerot, hjelper det lite eller ingenting \u00e5 klippe bort deler av roten og satse p\u00e5 at den strekker seg ut etter den er plantet i jorden.", "\u2013 Sjekk f\u00f8r du kj\u00f8per, er det klare r\u00e5det fra L\u00f8vold.", "Nyttige r\u00e5d:", "Det er i tillegg lurt \u00e5 studere hvordan grenene er plassert p\u00e5 stammen. Det sier nemlig ogs\u00e5 en del om hvor svakt\u2014 eller sterktvoksende treet vil v\u00e6re.", "\u2013 Man \u00f8nsker jevn fordeling av grener og fin grenvinkel, hvilket vil si at grenene b\u00f8r strekke seg mest mulig utover. Doble grener som peker spisst oppover vil man uansett unng\u00e5, men s\u00e6rlig dersom man \u00f8nsker et kraftig tre, forklarer trespesialisten.", "Selv om det finnes hundrevis av eplesorter, noen av dem med flere hundre \u00e5rs historie bak seg i det norske kulturlandskapet, er tr\u00e6rne man f\u00e5r tak i p\u00e5 hagesentrene ofte opprinnelig beregnet p\u00e5 epleprodusenter. Glimrende, tenker du kanskje, da blir det masse gode saftige epler.", "\u2013 Problemet er bare at disse epletr\u00e6rne sjelden blir s\u00e6rlig store, fordi grunnstammene som er valgt, bruker mest mulig kraft p\u00e5 fruktproduksjon. De blir n\u00e6rmest som busker \u00e5 regne. Hvis man \u00f8nsker et stort klassisk epletre, kan det v\u00e6re lurt \u00e5 bestille direkte fra en planteskole, mener Marianne Utengen, profilert gartner i Det norsk hageselskapet.", "Men det er slett ikke alle som \u00f8nsker tr\u00e6r vi forbinder med klassiske eplehager. Det vil alltid v\u00e6re et sp\u00f8rsm\u00e5l om hvilke arealer man har til r\u00e5dighet og hva slags design man \u00f8nsker p\u00e5 hagen.", "Selv er Utengen i gang med \u00e5 lage hekk av tre sorter epletr\u00e6r: Aroma, Discovery og Katja. Hun har valgt svaktvoksende grunnstammer som produserer rikelig med epler, men som vil aldri bli spesielt store.", "Det er heller snakk om \u00e5 forme tr\u00e6rne \u2013 s\u00e5kalt spaljering \u2013 noe som blir stadig mer popul\u00e6rt i hagekretser. Grenene ledes horisontalt langs vaiere og strekker seg fra tre til tre. Innen et par-tre \u00e5r vil de danne en noks\u00e5 tett vegg som b\u00e5de skaper atmosf\u00e6re og hindrer innsyn.", "B\u00e5de Utengen og L\u00f8vold tror mange velger tr\u00e6r noks\u00e5 tilfeldig, uten \u00e5 sette seg inn i hvordan de egentlig vokser.", "\u2013 Frukttr\u00e6r er noe som i utgangspunktet vil v\u00e6re med deg resten av livet, da b\u00f8r man ikke velge noe tilfeldig man finner i et hj\u00f8rne av hagesenteret til en \u00abhyggelig\u00bb pris, mener Utengen.Hun anbefaler \u00e5 v\u00e6re litt \u00abhardhendt\u00bb p\u00e5 hagesenteret.", "\u2013 Dra gjerne treet opp av potten. Er det oppsiktsvekkende lett og har gulnende blader, tyder det p\u00e5 manglende vanning, og man vil n\u00f8dvendigvis m\u00e5tte stille sp\u00f8rsm\u00e5l ved hvor godt senteret har tatt vare p\u00e5 treet, forklarer hun.", "Den mest avgj\u00f8rende indikatoren p\u00e5 hvor hvordan treet ditt blir, handler til syvende og sist ikke om hvor vidt treet heter Aroma eller Transparent.", "Det er grunnstammen n\u00e6r sagt alt handler om. For et epletre er ikke epletre s\u00e5 mye som en grunnstamme som det stikker en eplegren opp av. Det du kj\u00f8per er ganske enkelt en gren fra et eksisterende tre som er blitt podet p\u00e5 en grunnstamme.", "Det finnes mange forskjellige typer grunnstammer, som gir vidt forskjellig resultat.\u2013 Hvis ikke grunnstammen er tydelig merket, m\u00e5 du i hvert fall f\u00f8le deg trygg p\u00e5 at personalet p\u00e5 hagesenteret har kunnskap om hva slags grunnstamme det er snakk om. Ellers ville ikke jeg handlet treet p\u00e5 det hagesenteret, mener Utengen.", "F\u00f8rst n\u00e5r man har foretatt slike grunnleggende vurderinger, kan man lese p\u00e5 etiketten og ta stilling til hva slags epler man \u00f8nsker: sommer\u2014 eller vinterepler? Norske tradisjonsepler eller en popul\u00e6r utenlandsk variant?", "\u2013 Her gjelder smak og behag. Hurtigmodnende sommerepler er smaksrike, men har s\u00e5 kortvarig h\u00f8stetidspunkt at man omtrent kan risikere at epleh\u00f8sten er bl\u00e5st dersom man er borte en helg , forklarer L\u00f8vold, og legger til at det heller ikke spesielt pent med epler som ligger p\u00e5 bakken og r\u00e5tner.Utengen sl\u00e5r p\u00e5 sin side et slag for sommereplene.", "\u2013 Det er en grunn til at lagringsepler har tapt terreng gjennom \u00e5rene. De skal jo lagres, og det er ikke lenger mange forunt \u00e5 ha potetkjeller eller annen plass til overs for lagring av store mengder epler til jul, sier Utengen.", "Interessert i hage? Les mer:", "Lyst p\u00e5 inspirasjon? Sjekk oss ut p\u00e5 instagram: @boligoghjem", "R\u00f8d Armoa, Summerred og Discovery er sv\u00e6rt utbredte eplesorter i Norge. I tillegg er tradisjonseplet R\u00f8d Gravenstein popul\u00e6rt. Men det finnes ogs\u00e5 en rekke gamle eplesorter med lange tradisjoner i Norge som er godt egnet til hagen.", "Blant dem finner vi Leinestrand, som er dyrket mye i fruktdistriktene i Buskerud og Telemark. De modner i slutten av august og har kort holdbarhet.", "Rosenstrips har som regel r\u00f8dt skall og gulgr\u00f8nt fruktkj\u00f8tt. H\u00f8stes fra slutten av august og modnes fra september til oktober/november.", "Alexander er en sv\u00e6rt hardf\u00f8r sort som t\u00e5ler strenge vintre. Eplene kan bil sv\u00e6rt store og holder seg til desember.", "(Kilder: Norsk institutt for bio\u00f8konomi, Norgro, Matmerk.no)", "Vis fakta", "De ulike grunnstammene rangeres fra A2, som er mest kraftigvoksende, til M9, som er mest svaktvoksende. Noen eksempler:", "M9 regnes som en svaktvoksende \u00aballrounder\u00bb popul\u00e6r blant epleb\u00f8nder fordi den gir st\u00f8rst frukt. Treet m\u00e5 st\u00f8ttes opp.", "B9 gir middels kraftig vekst og er mer t\u00f8rkesterk enn M9. Sterk mot rotsykdommer.", "A2 trenger ikke oppst\u00f8tting, har svak produktivitet, men er sterk mot frost og resistent mot rodhalsr\u00e5te.", "Vis fakta"]}, {"field": "category0", "value": "bolig"}, {"field": "contenthash", "value": "0a7e9ae0aab05e51d0d14cce4653932df2d3a9850e0c19b596780481fd0d5ecf"}, {"field": "createtime", "value": "2017-01-02T09:28:25.000Z"}, {"field": "description", "value": "Hvilket epletre du velger, er en avgj\u00f8relse som vil kunne f\u00f8lge deg resten av livet. Ikke se deg blind p\u00e5 eplesorter, konsentrer deg heller om grunnstammen, er ekspertenes r\u00e5d."}, {"field": "heading", "value": ["Velger du frukttr\u00e6r noks\u00e5 tilfeldig? -adressa.no", "Mange eplebusker", "Sm\u00e5tt er godt", "\u2013 V\u00e6r hardhendt", "Grunnstammen avgj\u00f8r", "Lagre eller ikke lagre?"]}, {"field": "id", "value": "8700ad92adc470962f562ddeeefbbeb0ea92868b"}, {"field": "keyword", "value": ["Tips og triks", "Hage"]}, {"field": "keywords", "value": "Tips og triks,Hage"}, {"field": "kw-category", "value": "bolig"}, {"field": "kw-concept", "value": ["grunnstamme", "tr\u00e6r", "noks\u00e5 tilfeldig", "frukttr\u00e6r noks\u00e5 tilfeldig", "hage"]}, {"field": "kw-entity", "value": ["utengen og l\u00f8vold", "armoa", "r\u00f8d gravenstein", "discovery og katja", "buskerud og telemark", "summerred og discovery", "botanisk", "transparent", "summerred", "matmerk", "kilder", "norgro", "discovery", "leinestrand"]}, {"field": "kw-location", "value": ["alexander", "norge", "aroma", "hage"]}, {"field": "kw-pageclass", "value": "article"}, {"field": "kw-person", "value": ["marianne utengen", "andreas l\u00f8vold"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/1534ccf4-711d-4d1f-ac03-6f4c9f9b684d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Velger du frukttr\u00e6r noks\u00e5 tilfeldig?"}, {"field": "og-type", "value": "article"}, {"field": "og-url", "value": "http://www.adressa.no/bolig/Velger-du-frukttrar-noksa-tilfeldig-8296b.html"}, {"field": "pageclass", "value": ["article"]}, {"field": "publishtime", "value": "2016-08-10T07:00:00.000Z"}, {"field": "recs-articleid", "value": "8296"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-08-10T07:00:00.000Z"}, {"field": "recs-rawtitle", "value": "Velger du frukttr\u00e6r noks\u00e5 tilfeldig? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Hvilket epletre du velger, er en avgj\u00f8relse som vil kunne f\u00f8lge deg resten av livet. Ikke se deg blind p\u00e5 eplesorter, konsentrer deg heller om grunnstammen, er ekspertenes r\u00e5d."}, {"field": "thumbnail", "value": "http://content-thumbnail.cxpublic.com/content/thumbnail200x150/8700ad92adc470962f562ddeeefbbeb0ea92868b.jpg?597dd781"}, {"field": "thumbnailfullheightdimensions", "value": "200x1919"}, {"field": "timestamp", "value": "2017-07-30T12:56:33.000Z"}, {"field": "title", "value": "Velger du frukttr\u00e6r noks\u00e5 tilfeldig?"}, {"field": "url", "value": "http://www.adressa.no/bolig/Velger-du-frukttrar-noksa-tilfeldig-8296b.html"}, {"field": "urlhash", "value": "8700ad92adc470962f562ddeeefbbeb0ea92868b"}], "score": 0.86066985, "siteId": "9222270286501375973", "id": "8700ad92adc470962f562ddeeefbbeb0ea92868b"}

