{"fields": [{"field": "modifiedtime", "type": "time", "value": "2012-04-11T09:31:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ivar s\u00f8rensen"}, {"field": "body", "value": ["Saken oppdateres.", "Prinsesse M\u00e4rtha Louise ba folk sende engler til Japan for \u00e5 ordne opp. USA valgte en mer rasjonell l\u00f8sning og sendte den engelske moralfilosofen Jeremy Bentham som d\u00f8de i 1832. Det er p\u00e5 ett vis ikke rart at folk vil sende engler. Konsekvensene av jordskjelvene ved Japan 11. mars er gammeltestamentlige. Skjelvet skapte en tsunami en syndflod verdig. Den meide med seg hus, dyr, mennesker, biler, tr\u00e6r, avlinger, alt. S\u00e5 kom problemene for alvor. Tsunamien skada selve hjertet i det h\u00f8yteknologiske Japan: Kjernekraftverkene. Livgivende energiproduksjon ble med ett en helvetesmaskin.", "Vi m\u00f8ter alle stadig sm\u00e5 og store etiske dilemmaer som krever at vi velger mellom rett og galt. Vi gj\u00f8r det mens vi lager frokost, i trafikken, i kassak\u00f8en, p\u00e5 fest. Det meste tar vi p\u00e5 magef\u00f8lelsen. Noen har arbeid som daglig krever alvorligere etiske valg. Hvordan vi tenker om rett og galt blir s\u00e6rlig tydelig n\u00e5r dilemmaer er satt p\u00e5 spissen. Ekstreme situasjoner med potensial for store konsekvenser krever klarere begrunnelser. Dette vet for eksempel sykepleiere og leger mye om. Japanske myndigheter er n\u00e5 i en slik situasjon. Hva skal de gj\u00f8re n\u00e5r kjernereaktorer g\u00e5r l\u00f8psk? Situasjonen kan f\u00e5 oss til \u00e5 avl\u00f8se ordet \u00abTsjernobyl\u00bb med \u00abFukushima\u00bb. Siden krafttilf\u00f8rsel og sikkerhetsmekanismer i kraftverkene ble \u00f8delagt, var det n\u00e6rmest umulig \u00e5 f\u00e5 gjort noe uten \u00e5 sende mannskaper inn i kraftverket. Dette inneb\u00e6rer h\u00f8y risiko. De som m\u00e5 gj\u00f8re jobben kommer kanskje ikke fra det med livet. Det er ikke rart at de japanske myndighetene kvier seg.", "USAs regjering krevde visstnok at japanske myndigheter sender flere mannskaper inn for \u00e5 f\u00e5 kj\u00f8lt ned anlegget, vel vitende om at det er et selvmords-oppdrag. Argumentet er at noen f\u00e5 m\u00e5 ofres for \u00e5 redde mange. Grunnlaget for denne tankegangen finner vi i utilitarismen, og det er nok ikke tilfeldig at denne m\u00e5ten \u00e5 vurdere p\u00e5 brukes i individualismens USA.", "Jeremy Bentham (1745\u20131832) var jurist og filosof, og han hadde betydning for utviklingen av liberalismen. Moralfilosofien hans er ogs\u00e5 betydningsfull. Den var resultat av \u00f8nsket hans om \u00e5 reformere et urettferdig britisk rettsvesen der adelens privilegier innebar at man ikke var like for loven. Andre tiln\u00e6rminger til etikk i tiden hadde Bentham lite til overs for. Kants pliktetikk var bare metafysisk sludder. Ideer om naturrett kalte han \u00abnonsens p\u00e5 stylter\u00bb. Som barn av sin tid s\u00f8kte han en vitenskapelig og rasjonell grunn ogs\u00e5 for moral. For \u00e5 kunne avgj\u00f8re alvorlighetsgradsforskjeller i moralsk og juridisk sammenheng, trengte man en entydig m\u00e5lestokk. Bentham fant det i forholdet mellom smerte og lyst.", "Sjelden ser man s\u00e5 klare p\u00e5stander i filosofiske tekster som det Bentham leverte i innledningen til verket \u00abAn Introduction to the Principles of Morals and Legislations\u00bb (1781): Menneskets handlinger styres og skal styres av \u00abto suverene herrer, smerte og lyst\u00bb. Lyst er det h\u00f8yeste gode. Handlinger som skaper mer lyst eller mindre smerte enn andre er f\u00f8lgelig bedre handlinger. Lyst gir mer nytte enn smerte, og den handlingen som skaper mest lyst, er derfor ogs\u00e5 den mest nyttige. Derfor kalles Benthams etikk utilitarisme, avledet av utility, nytte. Utilitarismen er ren konsekvensetikk. Kun konsekvensene av handlinger skal vurderes. Intensjonen bak handlingene er uinteressante. Her st\u00e5r utilitarismen som en motsats til Kants pliktetikk der nettopp intensjonen avgj\u00f8r handlingers moralske l\u00f8dighet. Utilitarismen skal ikke kun brukes til \u00e5 vurdere handlinger som er beg\u00e5tt, eks. i juridisk sammenheng. Den skal ogs\u00e5 v\u00e6re et redskap for \u00e5 avgj\u00f8re hvilket handlingsalternativ som er det riktige f\u00f8r man beg\u00e5r handlingen.", "Bentham ville lage en rasjonell m\u00e5lestokk som lar oss sammenligne konsekvensene av alternativer.Men hvordan sammenligne ulike former for lyst og smerte? Blir ikke dette \u00e5 sammenligne bananer og lysp\u00e6rer? Bentham finner opp en lystkalkyle for \u00e5 l\u00f8se dette. I lystkalkylen setter man inn verdier for et sett relevante kriterier, blant annet lystens og smertens antatte intensitet, varighet, sannsynlighet og omfang. Alternativet som gir st\u00f8rst lystoverskudd eller minst smerteoverskudd er det riktige. Metodens styrke er et entydig, kvantifisert svar. Svakheten er at den kan v\u00e6re en variant av leken \u00abtenk p\u00e5 et tall\u00bb.Individet er preliberalisten Benthams utgangspunkt, ikke kollektivet. Samfunn er en fiktiv enhet som utgj\u00f8res av summen av individene som er ansett som medlemmer av samfunnet. Det er sentralt for etikken at alles interesser skal vektes likt. Alle individer som ber\u00f8res av konsekvensene av handlingen skal tas med i kalkylen. Dette krever altruisme, total uegennytte, ikke egoisme.", "USA har f\u00e5tt positivt svar p\u00e5 sine krav. Japan har sendt inn arbeidere. De er helter. Men de sendes ikke n\u00f8dvendigvis fordi japanerne tenker i samme utilitaristiske baner som USA. I Japan er nok kollektivet en viktigere st\u00f8rrelse enn i USA. Samuraitidenes f\u00f8rmoderne moralkodekser med sterk vektlegging av lojalitet og selvoppofring virker fortsatt. Blant annet ser man det i ansvaret bedriftene tar for sine ansatte.", "Rett for en utilitarist kan v\u00e6re galt om man f\u00f8lger en annen morall\u00e6re.Men i dette tilfellet blir svaret likt. Noen m\u00e5 ofre seg. Likevel: I skrivende stund meldes det at heltene er uteliggere, fremmedarbeidere og mindre\u00e5rige. Folk det er lettere \u00e5 ofre? Japan har kanskje likevel kommet et stykke fra bushido-kodeksen? Uansett f\u00e5r vi h\u00e5pe og tro at ting kommer i s\u00e5 god orden og balanse det kan, sannsynligvis uten bruk av englers tone, frekvens og lys.", "ivar.sorensen@hist.no"]}, {"field": "category0", "value": "meninger"}, {"field": "contenthash", "value": "3039020f95c7f6d4e9b5e0ac8aa18375e031d722206646be649ded16a8a28f07"}, {"field": "createtime", "value": "2014-12-10T22:35:22.141Z"}, {"field": "description", "value": "\u00c5 ta store etiske valg: Jordskjelv f\u00f8rte til tsunami som ble avl\u00f8st av l\u00f8pske kjernereaktorer. USAs r\u00e5d var \u00e5 ta i bruk utilitarismens argumenter, if\u00f8lge kronikkforfatteren; noen m\u00e5 ofres for \u00e5 redde mange."}, {"field": "dominantimage", "value": "http://www.adressa.no/incoming/article1386788.ece5/ALTERNATES/w980-default/kronikknett%20240311"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b3d59e665f6b689726b321b20630ccecb016a7a6.jpg?593d60db"}, {"field": "dominantthumbnaildimensions", "value": "300x169"}, {"field": "heading", "value": "Jeremy Bentham i Japan -adressa.no"}, {"field": "id", "value": "b3d59e665f6b689726b321b20630ccecb016a7a6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["juridisk sammenheng", "smerte", "konsekvenser", "sende", "sende engler", "handlinger", "etiske valg", "japanske myndigheter", "utilitarisme", "lyst"]}, {"field": "kw-entity", "value": ["m\u00e4rtha louise", "kants", "an introduction", "a. samuraitidenes", "principles of morals", "tsjernobyl", "legislations"]}, {"field": "kw-location", "value": ["japan", "fukushima"]}, {"field": "kw-pageclass", "value": "article"}, {"field": "kw-person", "value": "jeremy bentham"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1386788.ece5/ALTERNATES/w980-default/kronikknett%20240311"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jeremy Bentham i Japan"}, {"field": "og-type", "value": "article"}, {"field": "og-url", "value": "http://www.adressa.no/meninger/article1608571.ece"}, {"field": "pageclass", "value": ["article"]}, {"field": "publishtime", "value": "2011-03-24T08:10:59.000Z"}, {"field": "recs-articleid", "value": "1046911"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-24T08:10:59.000Z"}, {"field": "recs-rawtitle", "value": "Jeremy Bentham i Japan -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5 ta store etiske valg: Jordskjelv f\u00f8rte til tsunami som ble avl\u00f8st av l\u00f8pske kjernereaktorer. USAs r\u00e5d var \u00e5 ta i bruk utilitarismens argumenter, if\u00f8lge kronikkforfatteren; noen m\u00e5 ofres for \u00e5 redde mange."}, {"field": "thumbnail", "value": "http://content-thumbnail.cxpublic.com/content/thumbnail200x150/b3d59e665f6b689726b321b20630ccecb016a7a6.jpg?593d60db"}, {"field": "thumbnailfullheightdimensions", "value": "200x1447"}, {"field": "timestamp", "value": "2017-06-11T15:25:15.000Z"}, {"field": "title", "value": "Jeremy Bentham i Japan"}, {"field": "url", "value": "http://www.adressa.no/meninger/article1608571.ece"}, {"field": "urlhash", "value": "b3d59e665f6b689726b321b20630ccecb016a7a6"}], "score": 1.4027646, "siteId": "9222270286501375973", "id": "b3d59e665f6b689726b321b20630ccecb016a7a6"}

