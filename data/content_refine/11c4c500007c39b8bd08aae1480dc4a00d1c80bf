{"fields": [{"field": "modifiedtime", "type": "time", "value": "2016-03-22T01:12:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barneoppdragelse", "Oppvekst", "Helse"]}, {"field": "author", "value": ["kari byklum", "christine gulbrandsen"]}, {"field": "body", "value": ["Saken oppdateres.", "Dette er andre del av serien \u00abSlik ungdommen ser det. Virkeligheten fortalt av de unge\u00bb.", "\u2014 Jeg opplever sjelden at det er stress \u00e5 v\u00e6re ungdom, noen ganger synes jeg faktisk det er litt slapt, innr\u00f8mmer 18-\u00e5rige Bendik Dalen som g\u00e5r p\u00e5 Tangen videreg\u00e5ende skole i Kristiansand.", "\u2014 Mediefokuset p\u00e5 at ungdom utsettes for altfor mye press, virker litt overdrevet. Klart det er hektisk i perioder, men ikke hele tiden, sier han.", "Hanne Mathea Omdal Egeland tegner et helt annet bilde av virkeligheten: Hun har alltid d\u00e5rlig tid.", "\u2014 Det er liksom noe hele tiden, og mye av ungdomstiden handler om \u00e5 prioritere riktig. Det kan bli en slitsom sirkel, sier hun.", "F\u00f8rste del i serien handlet om seksualitet:", "16-\u00e5ringen g\u00e5r p\u00e5 musikklinjen p\u00e5 en videreg\u00e5ende skole i Kristiansand. I tillegg synger hun i band, er hjelpeleder i kor og trener p\u00e5 helsestudio. Noen ganger er det s\u00e5 mye \u00e5 gj\u00f8re at d\u00f8gnet s\u00e5 vidt strekker til. Hun kjenner press og forventninger fra alle kanter, men innr\u00f8mmer at det st\u00f8rste presset er det hun legger p\u00e5 seg selv.", "\u2014 Jeg tar skolen veldig seri\u00f8st. Foreldrene mine blir ikke sure om jeg f\u00e5r en firer, men jeg vet jeg kan bedre og blir irritert p\u00e5 meg selv hvis ikke jeg f\u00e5r femmere og seksere.", "Hanne Mathea sier at hun m\u00e5 prestere bra for \u00e5 v\u00e6re forn\u00f8yd med seg selv. Dermed kjennes det som hun ikke har noe valg. Og s\u00e5 fortsetter hun bare \u00e5 jobbe hardere og hardere.", "Hva slags kunnskap b\u00f8r barna v\u00e5re utrustes med for \u00e5 kunne skape seg en god fremtid?", "\u2014 Men jeg ser jo at det er kjempeteit. Jeg har kanskje tenkt \u00e5 begynne p\u00e5 l\u00e6rerskolen, og der trenger jeg ikke langt over fem i snitt for \u00e5 komme inn. Men likevel strekker jeg meg hele tiden for \u00e5 gj\u00f8re det s\u00e5 bra som mulig. Jeg vil s\u00e5 gjerne prestere godt!", "Dermed st\u00e5r hun igjen med et d\u00f8gn som nesten ikke strekker til, og hun synes det er fryktelig vanskelig \u00e5 velge vekk noe.", "\u2014 Jeg kunne for eksempel kuttet ut litt trening, men jeg f\u00e5r d\u00e5rligere selvbilde hvis ikke jeg trener nok. Det er ogs\u00e5 kjempeteit, for alle vennene sier jo at jeg er fin som jeg er.", "Bendik Dalen heller ingen passiv og lat ungdom. Han g\u00e5r i andreklasse p\u00e5 medier\u2014 og kommunikasjon, spiller h\u00e5ndball tre ganger i uka og er h\u00e5ndballtrener for et yngre guttelag.Men selv om han mestrer hverdagen sin bra, uten \u00e5 f\u00f8le at d\u00f8gnet har for f\u00e5 timer, har han samtidig forst\u00e5else for at ikke alle har det slik.", "\u2014 Jeg vet at det stilles mye h\u00f8yere krav p\u00e5 studiespesialiserende. Men samtidig tror jeg mange unge m\u00e5 prioritere bedre, og bli flinkere til \u00e5 tenke at ikke alt er like viktig hele tiden.", "Selv jobber han ekstra godt med avgangsfagene, og ikke fullt s\u00e5 mye med de andre. Og s\u00e5 har han l\u00e6rt seg noen andre gode teknikker.", "\u2014 Jeg g\u00e5r p\u00e5 en linje med mye kreativt arbeid og mange prosjekter. Vi f\u00e5r ofte god tid p\u00e5 oss, og hvis man er litt effektiv i starten og blir fort ferdig, blir det ogs\u00e5 en del fritid.", "Men han har h\u00f8rt at det blir mer \u00e5 gj\u00f8re i tredjeklasse.", "\u2014 Ja, s\u00e5 kanskje det blir mer pes da. Men hvordan man opplever presset, tror jeg er personavhengig. Jeg er nok ikke noen stresset fyr i utgangspunktet.", "Hanne Mathea Omdal Egeland vet godt at mye av presset hun f\u00f8ler er selvp\u00e5lagt. Men samtidig er hun redd for \u00e5 skuffe dem rundt seg. B\u00e5de venner, l\u00e6rere og foreldre. Derfor jobber hun s\u00e5 hardt hun bare makter, for ikke \u00e5 f\u00e5 d\u00e5rlig samvittighet.", "\u2014 F\u00e5r jeg en sekser p\u00e5 tentamen, blir jeg stolt av meg selv og jeg gleder meg til \u00e5 fortelle om det til venner og foreldre. Og jeg har ikke lyst at l\u00e6rerne skal tro at jeg er en s\u00e5nn som ikke tar skolen p\u00e5 alvor.", "Men hun er bevisst p\u00e5 at strikken ikke m\u00e5 strekkes til den ryker. S\u00e5 hun jobber med \u00e5 slakke litt p\u00e5 egne krav. Men det er ikke lett.", "\u2014 Noen flinke folk jobber s\u00e5 hardt for \u00e5 bli perfekte, at de blir syke. Det er krise. Jeg var faktisk litt i n\u00e6rheten selv, forteller hun.", "For p\u00e5 ungdomsskolen hadde Hanne Mathea s\u00e5 mye \u00e5 gj\u00f8re at det hendte hun ikke rakk treningene. Da vurderte hun heller \u00e5 spise mindre, som en slags kompensasjon for at hun ikke trente.", "\u2014 Jeg tenkte p\u00e5 det, ja. Men heldigvis sa jeg det til noen venninner, som satte meg skikkelig p\u00e5 plass. Jeg er en veldig \u00e5pen person og psykisk sterkt, s\u00e5 jeg skj\u00f8nte at det ikke var noen god id\u00e9, innr\u00f8mmer hun.", "Overraskende store forskjeller i hvor mye tid foreldre bruker med barn:", "\u2014 Jo, det er mye fokus p\u00e5 press, prestasjon og psykisk helse fortiden, og jeg skj\u00f8nner at en del sliter med det. For det er klart det er kult \u00e5 se bra ut, f\u00e5 gode karakterer og fremst\u00e5 s\u00e5 bra som mulig, ogs\u00e5 i sosiale medier, sier skoleelev Fredrik Fjellvang (17).", "Men likevel, han opplever ikke \u00e5 bli p\u00e5virket i negativ forstand av presset. Joda, han opplever at det stilles krav til ham p\u00e5 forskjellige vis, men det tenker han er naturlig. At det er noe alle m\u00e5 forholde seg til.", "\u2014 Folk er forskjellige og lar seg p\u00e5virke p\u00e5 forskjellig m\u00e5te. Jeg tror mye handler om \u00e5 v\u00e6re trygg p\u00e5 seg selv. At man selv bestemmer hvor mye man skal la seg p\u00e5virke av det rundt seg. Og s\u00e5 m\u00e5 man prioritere i hvilken grad man vil v\u00e6re en del av det. For man kan faktisk bestemme det selv.", "Fredrik har observert at det som regel er unge jenter som st\u00e5r frem i media og forteller hvor slitne eller stresset de er. Han tror gutter ogs\u00e5 kan kjenne p\u00e5 presset, men at jenter kanskje lar seg p\u00e5virke mer.", "\u2014 Men det som er sikkert, er at det g\u00e5r opp og ned for alle, og det trenger ikke bety at man er psykisk syk. Men samtidig, de som sliter mer enn vanlig, eller som har opplevd vanskelige ting, b\u00f8r f\u00e5 all den hjelpen de trenger, sier Fredrik.", "Skoleballene:", "\u2014 Jeg har bare sovet fire timer i natt, s\u00e5 n\u00e5 er jeg litt sliten, utbryter skoleelev Nora Graver M\u00f8vig og fortsetter:", "\u2014 Jeg f\u00f8lte liksom at jeg m\u00e5tte \u00f8ve s\u00e5 mye, selv om jeg sikkert kunne stoffet godt nok rundt midnatt. Men jeg vil jo s\u00e5 gjerne gj\u00f8re det bra, s\u00e5 jeg satt oppe og \u00f8vde til klokken 02.30. For akkurat som Hanne Mathea, har 18-\u00e5ringen h\u00f8ye ambisjoner. Hun vil ha karakterer som tar henne inn p\u00e5 juss-studiet i Oslo.", "Nora beskriver stresset hun f\u00f8ler n\u00e5r hun forbereder seg til pr\u00f8ver. Alt dreier seg om forberedelsene. M\u00e5let er sv\u00e6rt gode karakterer.", "\u2014 Egentlig er fire en god karakter, og p\u00e5 ungdomsskolen ble vi kjempeglade for \u00e5 f\u00e5 det. Da sa til og med l\u00e6reren v\u00e5r at det var en god karakter. Men p\u00e5 videreg\u00e5ende f\u00f8les en firer som en middels minus-karakter. Femmeren er liksom den nye fireren.", "Av og til er Nora s\u00e5 sliten av skolen og prestasjonsfokuset, at hun tenker at hun skal ta seg en sykedag. Men det blir som regel med tanken, for hun har bare en sykedag dette skole\u00e5ret.", "\u2014 Av en eller annen grunn drar jeg alltid p\u00e5 skolen likevel. Det er nok tanken p\u00e5 frav\u00e6ret og alt det jeg m\u00e5 ta igjen dersom jeg ikke drar p\u00e5 skolen, som f\u00e5r meg til \u00e5 g\u00e5.", "Nora mener at hun stadig blir flinkere til \u00e5 takle presset og stresset. Hun har l\u00e6rt av erfaring. For i slutten av 1. klasse og begynnelsen av 2. klasse gikk hun p\u00e5 en smell.", "\u2014 Jeg var helt utslitt. Jeg var s\u00e5 sliten av \u00e5 skulle prestere, v\u00e6re perfekt. Og det slo ut i at jeg ble helt tafatt. Jeg orket ikke \u00e5 ta fatt i skolen, jeg var ofte syk, og sov mye.", "Takket v\u00e6re hjelp fra foreldrene, kom Nora seg gjennom den harde perioden. Hun fikk hjelp til \u00e5 sortere, til \u00e5 l\u00e6re seg \u00e5 ta en ting om gangen og unne seg pauser.", "\u2014 Jeg har blitt bedre p\u00e5 \u00e5 balansere ting, selv om det fortsatt kan hope seg opp stress og prestasjonsfokus, sier hun.", "Barneombudet:", "Har du tips om denne saken? Send oss en epost!", "Maria Nesje (16) g\u00e5r p\u00e5 studiespesialiserende p\u00e5 videreg\u00e5ende. Hun forteller at det er fort \u00e5 miste motivasjonen hvis det g\u00e5r d\u00e5rligere p\u00e5 en pr\u00f8ve enn det hun \u00f8nsker.", "\u2014 Alle forventer jo det beste av en, og da er det skikkelig kjipt ikke \u00e5 lykkes. Da f\u00e5r jeg d\u00e5rlig samvittighet b\u00e5de overfor meg selv og de rundt meg, forteller Maria.N\u00e5r hun derimot lykkes, og f\u00e5r positive tilbakemeldinger fra b\u00e5de l\u00e6rere og foreldre, gir det en ekstra boost.", "\u2014 Jeg f\u00f8ler meg s\u00e5 mye bedre n\u00e5r jeg lykkes, og f\u00e5r liksom en ekstra giv til \u00e5 fortsette \u00e5 gj\u00f8re det bra. Hvis det g\u00e5r d\u00e5rlig, blir jeg fort veldig stresset.", "For Maria er skole viktig, men hun vil ogs\u00e5 prioritere tid med venner. Hvis en kinotur kolliderer med en pr\u00f8ve dagen etter, fors\u00f8ker hun \u00e5 f\u00e5 med seg begge deler. Men det f\u00e5r konsekvenser.", "\u2014 Da blir det s\u00e5nn at jeg leser f\u00f8r og etter kinoen, og gjerne litt utover natta. Noen ganger f\u00e5r jeg uansett ikke sove, fordi jeg bekymrer meg s\u00e5 for morgendagen.", "Hanne Mathea Omdal Egeland tror mange unge m\u00e5 jobbe med \u00e5 overbevise seg selv om at ting ikke alltid er s\u00e5 n\u00f8ye. At det er helt okei \u00e5 slappe av litt.", "\u2014 Hva er vitsen med \u00e5 v\u00e6re flinkest, hvis ikke du er lykkelig? Jeg pr\u00f8ver \u00e5 slakke litt p\u00e5 kravene, og har faktisk blitt litt bedre. Vi m\u00e5 jo passe p\u00e5 \u00e5 nyte ungdomstiden ogs\u00e5, sier hun.", "Vil du lese mer om prestasjonssamfunnet? Da anbefaler vi disse sakene:", "Og til foreldrene:", "Vi har en egen Facebook-gruppe og Twitter-profil for Familie og oppvekst.", "Tre av ti p\u00e5 ungdomstrinnet opplever \u00e5 v\u00e6re \u00abganske mye\u00bb eller \u00abveldig mye\u00bb plaget av tanker om at alt er et slit, eller at de bekymrer seg mye om ting.Hver fjerde jente sier hun sliter med depressive tanker.Hver tredje jente opplyser at hun er lite forn\u00f8yd med seg selv.Det er ikke dem med h\u00f8ye ambisjoner som presterer godt, som er mest utsatt for psykiske helseplager. De som plages mest, er if\u00f8lge Ungdata-unders\u00f8kelsen dem som ikke er godt tilpasset skole-, familie- og fritidsarenaene.De fleste ungdommene tror de kommer til \u00e5 f\u00e5 et godt og lykkelig liv.Kilde: Velferdsforskningsinstituttet NOVA, Ungdata-unders\u00f8kelsen 2014", "Vis fakta", "Dette er en reportasjeserie som skal gi et bilde p\u00e5 hvordan det er \u00e5 v\u00e6re ung i dag. Om f\u00e5 ti\u00e5r er det dagens unge som skal forvalte og videref\u00f8re samfunnet. Serien har som m\u00e5l \u00e5 gj\u00f8re oss bedre kjent med dem, b\u00e5de for \u00e5 l\u00e6re mer om deres tanker og meninger, men ogs\u00e5 for \u00e5 forst\u00e5 hvordan det samfunnet dagens voksne forvalter, former den oppvoksende generasjon.", "Vi har valgt ut fire vesentlige og aktuelle tema, og belyser dem gjennom unge menneskers opplevelser og erfaringer. Temaene er: seksualitet, prestasjonspress, kj\u00f8nnsforskjeller og utenforskap.", "Vi har snakket med et tilfeldig, men bredt utvalg av barn og unge i alderen 13-26 \u00e5r om seksualitet, press og prestasjon, det \u00e5 v\u00e6re utenfor A4-normen og forskjellsbehandling mellom kj\u00f8nn.", "Av plasshensyn har vi ikke hatt mulighet til \u00e5 inkludere alle stemmene vi har h\u00f8rt.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "4a8e6d5dd4d03e4cb6a690bce6e1e0d390e7b047a46fa6209585bc5743caae5d"}, {"field": "createtime", "value": "2017-03-08T08:52:23.000Z"}, {"field": "description", "value": "Bendik (18) mener mediene overdriver n\u00e5r de beskriver presset de unge utsettes for. Men Hanne Mathea (16) synes ikke d\u00f8gnet har nok timer til \u00e5 rekke alt hun skal."}, {"field": "heading", "value": ["- Jeg f\u00e5r d\u00e5rligere selvbilde hvis jeg ikke trener nok. Det er kjempeteit, for alle vennene mine sier jo at jeg er fin som jeg er. -adressa.no", "\u2014 Vil s\u00e5 gjerne prestere", "- M\u00e5 prioritere bedre", "- Personavhengig", "Selvp\u00e5lagt press", "\u2014 Det er naturlig at det stilles krav", "\u2014 Femmeren er den nye fireren", "Fantaserer om sykedag", "\u2014 F\u00f8ler meg bedre av \u00e5 lykkes", "- Gj\u00f8r noe du liker"]}, {"field": "id", "value": "11c4c500007c39b8bd08aae1480dc4a00d1c80bf"}, {"field": "keyword", "value": ["Barneoppdragelse", "Oppvekst", "Helse"]}, {"field": "keywords", "value": "Barneoppdragelse,Oppvekst,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["tro", "stress", "ungdom", "foreldre", "skole", "l\u00e6rt", "opplevd", "f\u00f8le", "press", "d\u00e5rligere selvbilde", "ung"]}, {"field": "kw-entity", "value": ["helse", "ungdata", "twitter", "familie", "tangen", "oppvekst"]}, {"field": "kw-location", "value": ["kristiansand", "oslo"]}, {"field": "kw-pageclass", "value": "article"}, {"field": "kw-person", "value": ["nora graver m\u00f8vig", "fredrik fjellvang", "maria nesje", "hanne mathea omdal egeland", "hanne mathea", "bendik dalen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/7e2a48a4-97fe-4621-8a18-b64d1e53cb6b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg f\u00e5r d\u00e5rligere selvbilde hvis jeg ikke trener nok. Det er kjempeteit, for alle vennene mine sier jo at jeg er fin som jeg er."}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/--Jeg-far-darligere-selvbilde-hvis-jeg-ikke-trener-nok-Det-er-kjempeteit_-for-alle-vennene-mine-sier-jo-at-jeg-er-fin-som-jeg-er-8873b.html"}, {"field": "pageclass", "value": ["article"]}, {"field": "publishtime", "value": "2016-03-21T18:30:00.000Z"}, {"field": "recs-articleid", "value": "8873"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-03-21T18:30:00.000Z"}, {"field": "recs-rawtitle", "value": "- Jeg f\u00e5r d\u00e5rligere selvbilde hvis jeg ikke trener nok. Det er kjempeteit, for alle vennene mine sier jo at jeg er fin som jeg er. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Bendik (18) mener mediene overdriver n\u00e5r de beskriver presset de unge utsettes for. Men Hanne Mathea (16) synes ikke d\u00f8gnet har nok timer til \u00e5 rekke alt hun skal."}, {"field": "thumbnail", "value": "http://content-thumbnail.cxpublic.com/content/thumbnail200x150/11c4c500007c39b8bd08aae1480dc4a00d1c80bf.jpg?5981b1b7"}, {"field": "thumbnailfullheightdimensions", "value": "200x2564"}, {"field": "timestamp", "value": "2017-08-02T11:04:23.000Z"}, {"field": "title", "value": "- Jeg f\u00e5r d\u00e5rligere selvbilde hvis jeg ikke trener nok. Det er kjempeteit, for alle vennene mine sier jo at jeg er fin som jeg er."}, {"field": "url", "value": "http://www.adressa.no/familieogoppvekst/--Jeg-far-darligere-selvbilde-hvis-jeg-ikke-trener-nok-Det-er-kjempeteit_-for-alle-vennene-mine-sier-jo-at-jeg-er-fin-som-jeg-er-8873b.html"}, {"field": "urlhash", "value": "11c4c500007c39b8bd08aae1480dc4a00d1c80bf"}], "score": 1.0264474, "siteId": "9222270286501375973", "id": "11c4c500007c39b8bd08aae1480dc4a00d1c80bf"}

