{"fields": [{"field": "modifiedtime", "type": "time", "value": "2015-03-20T11:50:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Design", "Interi\u00f8r", "Bolig"]}, {"field": "author", "value": "bj\u00f8rn hugo pettersen"}, {"field": "body", "value": ["Saken oppdateres.", "Ved f\u00f8rste \u00f8yekast er det ikke s\u00e5 lett \u00e5 se at det bor to sm\u00e5 barn i huset. Det er rent, ryddig, passende pyntet og delikat dekorert i alle rom.", "\u2014 Venninnene mine sier at jeg alltid har det s\u00e5nn. Det er ikke helt sant. Men jeg liker \u00e5 ha det ryddig rundt meg, det innr\u00f8mmer jeg, sier Hilde Pernille Opseth.", "\u2014 Vi har ofte hytter av pledd og puter rundt om i huset, samt Lego og andre leker overalt. Men de har aldri brydd seg om \u00abpyntetingene\u00bb. Cluet er \u00e5 rydde underveis, s\u00e5nn at det ikke blir uoverkommelig. De er dessverre ikke s\u00e5 flinke til \u00e5 rydde selv, tilf\u00f8yer Dag Kjensbekk, mannen i huset.", "Han har utf\u00f8rt det meste av oppussingen, mens Hilde har p\u00e5tatt seg ansvaret for finish og innredning.", "At det bor en familie p\u00e5 fire i eneboligen p\u00e5 Haga i Akershus, kommer riktignok frem litt etter litt.", "Mest i\u00f8ynefallende er alle de innrammede fotografiene av Amalie (7) og Mie (4), blant annet p\u00e5 veggen langs trappen mellom f\u00f8rste og andre etasje.", "\u2014 Jeg er veldig glad i rammer, b\u00e5de nye og gamle. Det er blitt en del opp gjennom \u00e5rene. Og dessuten er jeg s\u00e5 heldig at jeg har en hendig mann. Han har laget denne flotte rammen, sier Hilde Pernille Opseth, og viser frem de brede listene som innrammer babyfotografier.", "Maling \u2013 eller spraylakkering \u2013 av gjenstander er en annen av Hildes hobbyer.", "Lysestaker, lamper, rammer, m\u00f8bler og pynteartikler er malt og sprayet. Og mange av tingene er fargelagt i flere omganger.", "\u2014 Det er morsomt \u00e5 male, og det er jo veldig enkelt \u00e5 male p\u00e5 nytt n\u00e5r man er g\u00e5tt lei av en farge. N\u00e5 g\u00e5r det mye i svart, gjerne med h\u00f8yglans, forteller hun.", "En trebenk lilles\u00f8steren har bygget, er noe av det Hilde har malt i svart h\u00f8yglans. Det samme gjelder for mange av billedrammene, og pynteting som en porselenselefant. Originalfargen var hvit med gr\u00f8nne, gule og bl\u00e5 detaljer. S\u00e5 ble den lilla, og n\u00e5 er den alts\u00e5 svart.Familiens katt, ett \u00e5r gamle Olaf, er mest svart og litt hvit. Men det har den v\u00e6rt siden den ble f\u00f8dt.", "Har du tips om boligsaker? Send oss en mail!", "I huset har nesten alle flater i alle rom f\u00e5tt et str\u00f8k med maling. De gamle tregulvene i stuen og p\u00e5 soverommene, det spesielle linoleumsgulvet p\u00e5 kj\u00f8kkenet og ny eikeparkett i gangen og TV-stuen er alle malt i lyse farger.", "P\u00e5 den ene veggen i stuen er det et velurtapet med m\u00f8nster malt i en lys farge, noe som gj\u00f8r at m\u00f8nsteret f\u00e5r et nesten hemmelighetsfullt relieffpreg.", "Ellers er det andre interi\u00f8rdetaljer, b\u00e5de gamle og nye, som fanger oppmerksomheten.", "Fondveggen med et fototapet med en vakker svane p\u00e5 er et naturlig blikkfang.Det samme er de tre t\u00f8mmerveggene, som ble befridd fra en 50 \u00e5r lang tilv\u00e6relse skjult bak trefiberplater. N\u00e5 har de f\u00e5tt en ny \u00e6ra som et grovt og hvitmalt innslag i spisestuen.", "Her er ogs\u00e5 flere gamle m\u00f8bler, for eksempel en retro bokreol fra rundt 1960, en minst 100 \u00e5r gammel skjenk og et litt yngre framskap.", "F\u00f8rstnevnte ble kj\u00f8pt i forbindelse med et d\u00f8dsbo, de to siste er arvegods. Det gamle harmonerer fint med de moderne gjenstandene, som de kobberfargede pendellampene over spisebordet.", "\u2014 Jeg liker \u00e5 mikse gammelt og nytt. Jeg har ingen bestemt stil. Det er p\u00e5 en m\u00e5te magef\u00f8lelsen som styrer hva som passer sammen. Jeg g\u00e5r for det jeg selv synes er fint, noe som naturlig nok endrer seg litt fra \u00e5r til \u00e5r, sier Hilde.", "Hilde og Dag bodde sammen i Oslo i et par \u00e5r f\u00f8r de flyttet p\u00e5 landet \u2013 til hennes hjemsted.", "De angrer ikke p\u00e5 at de valgte en langt mer landlig livsstil p\u00e5 Romerike. De endte attp\u00e5til opp i boligen Hildes farmor hadde eid siden den ble bygget i 1951.", "\u2014 Vi visste ikke hva vi bega oss ut p\u00e5 da vi overtok dette huset i 2006. Vi skj\u00f8nte at det var n\u00f8dvendig \u00e5 pusse opp det meste, men det ble mer enn vi ante. Vi har gjort alt, og mer til, sier Dag Kjensbekk.Med utsagnet \u00abmer til\u00bb mener han utbygget. Der er det n\u00e5 vaskerom, baderom, kontor og et romslig inngangsparti.", "I tillegg har paret blant annet etterisolert utvendig. Dermed ble t\u00f8mmerveggene skjult i bytte mot st\u00e5ende kledning av sibirsk lerk.", "De skiftet ogs\u00e5 tak og vinduer, og kastet ut stubbloftsleiren som l\u00e5 i gulvet mellom f\u00f8rste og andre etasje.", "Paret valgte \u00e5 fjerne den innvendige trappen til kjelleren, og satte inn ny trapp opp til annenetasjen.", "Dessuten har de nevnte tregulvene og t\u00f8mmerstokkene i stuen f\u00e5tt komme frem i lyset, og deretter blitt pusset og malt. Ellers er alle andre rom i den gamle delen av huset ogs\u00e5 f\u00e5tt en grundig overhaling.", "\u2014 De verste prosjektene er unnagjort. Heldigvis, bemerker Hilde Pernille Opseth.", "For n\u00e5r man er ferdig med oppussingen, kan man gj\u00f8re det man egentlig har lyst til \u2013 for eksempel pynte og innrede.", "Tenk helhet i alle rom med tanke p\u00e5 farger og materialer. Det skaper harmoni. Planlegg gjerne p\u00e5 forh\u00e5nd og finn inspirasjon gjennom blogger, interi\u00f8rmagasiner, reklame, nettbutikker.", "Det kan v\u00e6re lurt \u00e5 ha n\u00f8ytrale farger p\u00e5 vegger, samt p\u00e5 store ting man ikke bytter ut s\u00e5 ofte. Ha heller mer farge p\u00e5 gardiner, puter, lys og gjenstander som er enkle \u00e5 bytte ut.", "Man m\u00e5 ogs\u00e5 v\u00e6re litt v\u00e5gal. Det er kult \u00e5 ha noe som ikke alle andre har, for eksempel en t\u00f8ff tapet, et m\u00f8bel eller en gjenstand som gir et skikkelig blikkfang.", "Gr\u00f8nne planter er et must, det liver alltid opp.", "Rette linjer gir et ryddig, rent og gjennomf\u00f8rt uttrykk.", "Heng gjerne bilder og ting i grupper p\u00e5 veggene. Her m\u00e5 det n\u00f8dvendigvis ikke v\u00e6re rette linjer p\u00e5 alt, men finn et system som funker. Legg gjerne bildene utover p\u00e5 gulvet f\u00f8rst, for \u00e5 finne ut hvordan du vil ha det f\u00f8r du henger dem p\u00e5 veggen. Bilder og annen veggpynt b\u00f8r henge i \u00f8yeh\u00f8yde.", "Spray og mal ting du har fra f\u00f8r, da blir de \u00abgamle\u00bb m\u00f8blene eller gjenstandene som nye. Det gir forandringer med enkle grep som ikke koster mye, og det er lett \u00e5 fornye igjen og igjen.", "Ha litt t\u00e5lmodighet, man bor seg til etter hvert.", "Hilde Pernille Opseth skriver bloggen \u00abPernilles interi\u00f8rsysler\u00bb.", "Vis fakta", "Noen dr\u00f8mmer om \u00e5 flytte fra byen og ut p\u00e5 landet, men for mange blir det ogs\u00e5 bare med dr\u00f8mmen. Hilde Pernille Opseth og Dag Kjensbekk betalte i 2006 cirka 800.000 kroner for sin bolig, som ligger cirka 45 minutter unna Oslo med b\u00e5de tog og bil. Vi spurte dem hva de synes er fordelene og ulempene ved \u00e5 bo et stykke fra byen:", "Du f\u00e5r mer bolig for pengene, men Dag synes n\u00e6rheten til byen er et savn innimellom. Med barn er imidlertid savnet bagatellmessig.", "Det kan v\u00e6re lurt \u00e5 flytte til et sted der du kjenner noen, men det er ikke en forutsetning for \u00e5 f\u00e5 det bra. Det er veldig greit med god offentlig kommunikasjon. Med barn er det ogs\u00e5 en stor fordel at det er kort vei til barnehage og skole.", "Kj\u00f8per du en gammel enebolig eller et rekkehus, m\u00e5 du regne med oppussing. Det blir naturligvis billigere om du kan gj\u00f8re en del selv.", "Husk ellers at det blir en del vedlikehold med enebolig/rekkehus, ogs\u00e5 med tanke p\u00e5 hagen som f\u00f8lger med. Vi valgte vedlikeholdsfrie materialer p\u00e5 huset utvendig. Det ble kledning av sibirsk lerk og fiberpusset Leca malt med silikatmaling p\u00e5 utbygget.", "Vis fakta"]}, {"field": "category0", "value": "bolig"}, {"field": "contenthash", "value": "529f374827970c8f107263fae154fd70ea13230ad78d64f7989711d944ad8e5f"}, {"field": "createtime", "value": "2017-06-22T08:33:09.000Z"}, {"field": "description", "value": "F\u00f8rst m\u00e5tte farmorens gamle hus totalrenoveres. N\u00e5 kan Hilde Pernille Opseth dyrke sin lidenskap for interi\u00f8r."}, {"field": "heading", "value": ["For dr\u00f8mmen p\u00e5 landet betalte de 800.000 kroner -adressa.no", "Rammer, maling og spray", "Blander gammelt og nytt", "Et stort oppussingsprosjekt"]}, {"field": "id", "value": "da3a5b00b6cb7f6d5e83ff76e6c8fd77a520adff"}, {"field": "keyword", "value": ["Design", "Interi\u00f8r", "Bolig"]}, {"field": "keywords", "value": "Design,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "real-estate"}, {"field": "kw-concept", "value": ["mal", "veggen", "gamle", "farge", "800.000 kroner", "hus"]}, {"field": "kw-entity", "value": ["amalie", "lego", "haga", "hilde og dag", "leca", "olaf", "mie", "romerike", "hilde pernille opseth og dag kjensbekk", "pernilles"]}, {"field": "kw-location", "value": ["akershus", "oslo"]}, {"field": "kw-pageclass", "value": "article"}, {"field": "kw-person", "value": ["dag kjensbekk", "hilde pernille opseth"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6909efcc-93b3-41ca-8144-8e06c26d7871?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For dr\u00f8mmen p\u00e5 landet betalte de 800.000 kroner"}, {"field": "og-type", "value": "article"}, {"field": "og-url", "value": "http://www.adressa.no/bolig/For-drommen-pa-landet-betalte-de-800000-kroner-8014b.html"}, {"field": "pageclass", "value": ["article"]}, {"field": "publishtime", "value": "2015-03-20T11:50:26.000Z"}, {"field": "recs-articleid", "value": "8014"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-03-20T11:50:26.000Z"}, {"field": "recs-rawtitle", "value": "For dr\u00f8mmen p\u00e5 landet betalte de 800.000 kroner -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "F\u00f8rst m\u00e5tte farmorens gamle hus totalrenoveres. N\u00e5 kan Hilde Pernille Opseth dyrke sin lidenskap for interi\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/da3a5b00b6cb7f6d5e83ff76e6c8fd77a520adff.jpg?599a8e9d"}, {"field": "thumbnailfullheightdimensions", "value": "200x1663"}, {"field": "timestamp", "value": "2017-08-21T07:41:17.000Z"}, {"field": "title", "value": "For dr\u00f8mmen p\u00e5 landet betalte de 800.000 kroner"}, {"field": "url", "value": "http://www.adressa.no/bolig/For-drommen-pa-landet-betalte-de-800000-kroner-8014b.html"}, {"field": "urlhash", "value": "da3a5b00b6cb7f6d5e83ff76e6c8fd77a520adff"}], "score": 0.53649145, "siteId": "9222270286501375973", "id": "da3a5b00b6cb7f6d5e83ff76e6c8fd77a520adff"}

