{"fields": [{"field": "modifiedtime", "type": "time", "value": "2012-06-18T12:57:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sven K\u00e6rup Bj\u00f8rneboe: SKJ\u00c6RG\u00c5RDSMESSE Aschehoug", "MED SINE FORTELLINGER fra Stor\u00f8y, et sted i det s\u00f8rlige kyst-Norge, har Sven K\u00e6rup Bj\u00f8rneboe skapt et landskap der naturen igjen trer frem som en kraft i norsk litteratur. Det er lenge siden landskapet har f\u00e5tt lov til \u00e5 leve \u00e5 komme oss i m\u00f8te p\u00e5 denne m\u00e5ten. Her er ikke snev av urban blaserthet, det postmoderne samfunns heseblesende jag, hip-hop generasjonens cool look eller vanlige norske litter\u00e6re nevroser. Alt det der er langt borte, inne p\u00e5 fastlandet, blant byfolk og landkrabber.", "P\u00e5 Stor\u00f8y m\u00e5les ikke tiden digitalt, det er landskapet egen rytme som teller; vind og v\u00e6r, sol og regn, storm og stille. Eller de skiftende \u00e5rstider. I \u00abSkj\u00e6rg\u00e5rdsfolk\u00bb, fra 1999, var det sommer\u00f8ya han skildret; n\u00e5 er fargene tonet ned, men linjene er mer fremtredende, vinterlandskapet er som et grafisk blad, svarte konturer mot det hvite; eller som han selv foretrekker \u00e5 kalle det, vinteren er sommerens negativ.", "I DETTE LANDSKAPET m\u00f8ter vi menneskene. Kandidaten, Gustav Renberg, den gale samleren av tingene i seg selv, han som tar vare p\u00e5 det andre tar for gitt, en vakker glassbit, en sten som tynger i neven. If\u00f8lge Bj\u00f8rneboe har han skj\u00f8nt mer enn mange andre, til tross for sin galskap, eller kanskje p\u00e5 grunn av den, det er det konkrete ved tingene, det sansbare som gj\u00f8r v\u00e5re liv synlige og som ogs\u00e5 \u00e5pner en annen dimensjon.", "Bj\u00f8rneboe har brukt et halvt liv p\u00e5 \u00e5 formidle en sansbarhetens metafysikk, i \u00abSkj\u00e6rg\u00e5rdsmesse\u00bb blir det desto mer konkret , fordi det er levende mennesker han snakker om, levende steder. Skraphandleren som er et Jehovas vitne, og straffer presten fordi han ikke kan sitt gammeltestamente, han holder til i Kystbyen, rett innenfor Stor\u00f8y, men han er av skj\u00e6rg\u00e5rdsfolk han ogs\u00e5, og en metafysiker uti det konkrete. I hans hauger med skrot finnes perler; ikke bare det byfolk betaler for, seilskute-nips, men et slitt messingh\u00e5ndtak som har sin historie \u00e5 fortelle, et brev fra en sj\u00f8mann som sendte den siste hilsen hjem f\u00f8r havet tok ham.", "BJ\u00d8RNEBOE HAR ALLTID v\u00e6rt opptatt av de unike skjebner, og de som valgte sin skjebne. I \u00abSkj\u00e6rg\u00e5rdsmesse\u00bb m\u00f8ter vi slike, \u00e5lefiskeren som synes vinteren er den beste tiden \u00e5 d\u00f8 p\u00e5 og vil ta sin siste rangel, mannen med jernmasken, ikke Alexandre Dumas' romanskikkelse, men en mann som med slaktermasken for ansiktet kaster seg i brenningene med en l\u00f8ftet hammer. Dette i kontrast og som protest mot den godt betalte professorens foredrag om en verdig og hyggelig d\u00f8d med de trygge klassikerne i ryggen.", "Stivt i bilen sitter den gamle faren som reiser til doktoren for \u00e5 f\u00e5 sin d\u00f8dsattest, med s\u00f8nnen ved rattet og konen sm\u00e5pludrende ved siden av. Bilder fra et hverdagsliv, men presist iakttatt slik bare den kan gj\u00f8re det som har evnen til \u00e5 se inn i v\u00e5re individuelle liv og skjebneveier.", "STOR\u00d8Y ER ET MISKROKOSMOS, den hviler i det urgamle havet som engang slo over den, og over seiler stjernekonstellasjonene og minner oss om at vi tilh\u00f8rer. Denne evighetsdimensjonen er det vakre og storsl\u00e5tte ved boken. Men her blir ikke evigheten et postulat, det f\u00e5r lov til \u00e5 virke konkret i de individuellle liv som skildres, livet til levende og d\u00f8de. Bj\u00f8rneboe har alltid v\u00e6rt en glimrende stilist, som polemiker har f\u00e5 kunnet gj\u00f8re ham etter, og med sitt forfatterskap ga han simpelthen essayet en ny og st\u00f8rre m\u00e5lestokk. I sine to b\u00f8ker om skj\u00e6rg\u00e5rden har han utviklet en prosa hvor ordene slipper lyset til innenfra, samtidig som de lik Kandidatens trofaste stener, tynger s\u00e5 godt i neven."]}, {"field": "category0", "value": "kultur"}, {"field": "contenthash", "value": "b853e46dac05055a35faafff65e8269b26bc8463c34a7577d5407cd3fb954508"}, {"field": "createtime", "value": "2016-10-02T19:21:39.000Z"}, {"field": "description", "value": "BOK: Evighetsdimensjonen er det vakre og storsl\u00e5tte ved boken. Men evigheten f\u00e5r lov til \u00e5 virke konkret i de individuellle liv som skildres, livet til levende og d\u00f8de."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02064db79b04ca2856189d570a7c800f1a7bf244.jpg?59886875"}, {"field": "dominantthumbnaildimensions", "value": "256x256"}, {"field": "heading", "value": "Vintersang til \u00f8yfolket -adressa.no"}, {"field": "id", "value": "02064db79b04ca2856189d570a7c800f1a7bf244"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["individuellle liv", "liv", "leve", "konkret", "virke konkret"]}, {"field": "kw-entity", "value": ["stor\u00f8y", "kystbyen", "alexandre dumas", "skj\u00e6rg\u00e5rdsmesse", "kandidatens", "skj\u00e6rg\u00e5rdsfolk", "jehovas"]}, {"field": "kw-pageclass", "value": "article"}, {"field": "kw-person", "value": ["sven k\u00e6rup bj\u00f8rneboe", "gustav renberg"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vintersang til \u00f8yfolket"}, {"field": "og-type", "value": "article"}, {"field": "og-url", "value": "http://www.adressa.no/kultur/article178140.ece"}, {"field": "pageclass", "value": ["article"]}, {"field": "publishtime", "value": "2001-12-28T09:12:34.000Z"}, {"field": "recs-articleid", "value": "2783270"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-12-28T09:12:34.000Z"}, {"field": "recs-rawtitle", "value": "Vintersang til \u00f8yfolket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "BOK: Evighetsdimensjonen er det vakre og storsl\u00e5tte ved boken. Men evigheten f\u00e5r lov til \u00e5 virke konkret i de individuellle liv som skildres, livet til levende og d\u00f8de."}, {"field": "thumbnail", "value": "http://content-thumbnail.cxpublic.com/content/thumbnail200x150/02064db79b04ca2856189d570a7c800f1a7bf244.jpg?59886875"}, {"field": "thumbnailfullheightdimensions", "value": "200x1005"}, {"field": "timestamp", "value": "2017-08-07T13:17:41.000Z"}, {"field": "title", "value": "Vintersang til \u00f8yfolket"}, {"field": "url", "value": "http://www.adressa.no/kultur/article178140.ece"}, {"field": "urlhash", "value": "02064db79b04ca2856189d570a7c800f1a7bf244"}], "score": 0.95920527, "siteId": "9222270286501375973", "id": "02064db79b04ca2856189d570a7c800f1a7bf244"}

