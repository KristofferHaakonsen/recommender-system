{"fields": [{"field": "modifiedtime", "type": "time", "value": "2014-04-22T18:17:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sissel lynum"}, {"field": "body", "value": ["Saken oppdateres.", "Har du to boliger, fordi du ikke fikk solgt den gamle i h\u00f8st, haster det \u00e5 bestemme hva du skal gj\u00f8re, sier privat\u00f8konom Endre Jo Reite i Sparebank 1 SMN.", "- Folk er ganske bevisste p\u00e5 \u00e5 unng\u00e5 skatt p\u00e5 gevinst, men de er lagt mindre bevisste p\u00e5 \u00e5 utnytte fradraget dersom de selger med tap, sier Reite.", "Selger du boligen med gevinst, m\u00e5 du ha eid og bodd i den i minst 12 av de siste 24 m\u00e5nedene for \u00e5 ikke f\u00e5 skatt p\u00e5 gevinsten. Skatten er 27 prosent. Dersom du selger med tap, er det motsatt. Du kan ikke ha eid boligen i minst ett \u00e5r eller ha bodd der de siste 12 m\u00e5nedene dersom du skal f\u00e5 fradrag for tapet.", "I morgen stiller eksperter fra Skatteetaten til nettm\u00f8te p\u00e5 adressa.no. Du kan allerede n\u00e5 sende inn dine sp\u00f8rsm\u00e5l her .", "Sist h\u00f8st og vinter falt boligprisene, og det tok lengre tid enn tidligere \u00e5 selge boliger. Ikke alle som hadde kj\u00f8pt ny bolig ble kvitt den gamle. Vel 100 kunder i Sparebank 1 SMN har i dag mellomfinansiering hvor l\u00e5net er tatt opp for mer enn et halvt \u00e5r siden, opplyser Reite.", "- I all hovedsak er dette folk som har flyttet til ny bolig, sier Reite.", "Han regner med at de andre bankene har en like stor andel l\u00e5nekunder med langvarig mellomfinansiering som sparebanken.", "LES OGS\u00c5: Tips til selvangivelsen", "Mange av boligene med mellomfinansiering er leiligheter og noen eneboliger som ligger sentralt, forteller Reite.", "- De som har blitt hengende med mellomfinansiering siden h\u00f8stens veldig rolige boligmarked, har ikke f\u00e5tt s\u00e5 h\u00f8ye bud som de hadde sett for seg. Mens boligmarkedet var p\u00e5 topp i fjor sommer, var det mange som fikk veldig h\u00f8ye forventninger til hva de kunne f\u00e5. De ble skuffet da budrundene flatet ut, og endte n\u00e6r og under prisantydning. Da er det veldig lett \u00e5 velge korttidsutleie til studenter, sier Reite.", "LES OGS\u00c5: Selvangivelsen blir enklere for pendlere", "Privat\u00f8konomen oppfordrer de som sitter med to boliger siden i fjor sommer og h\u00f8st til \u00e5 vurdere salg f\u00f8r sommerferien.", "- De som sitter med en stor opparbeidet gevinst i boligen, m\u00e5 passe p\u00e5 at de selger f\u00f8r de har bodd i en annen bolig mer enn 12 m\u00e5neder. Det er viktig \u00e5 sjekke datoene med folkeregisteret, og hvis man faktisk har bebodd boligen i en annen periode enn det som er registrert som flyttedato s\u00e5 m\u00e5 man v\u00e6re forberedt p\u00e5 kunne dokumentere det p\u00e5 annen m\u00e5te, sier Reite, og p\u00e5peker at et boligsalg kan ta tid.", "- Hvis man ikke starter salgsprosessen tidlig kan det hende man m\u00e5 selge til lavere pris enn man \u00f8nsker, for \u00e5 sikre seg mot gevinstbeskatning. Da kan noen f\u00e5 hastverk hvis de ikke starter boligsalget i mai, sier Reite.", "Skatteetaten har varslet at de i \u00e5r spesielt vil kontrollere selvangivelsene til dem som solgte bolig i 2013, for om de har unndratt skattepliktig gevinst, skriver NRK.no. Skatteetaten mener 650 millioner kroner vil bli fors\u00f8kt unndratt beskatning ved salg av bolig i 2013.", "LES OGS\u00c5: Dobbel skatt p\u00e5 fond", "Noen kan oppleve tap p\u00e5 boligkj\u00f8p, dersom det ikke er lenge siden boligen ble kj\u00f8pt og boligprisene deretter har falt eller flatet ut. Har man brukt mye penger p\u00e5 \u00e5 pusse opp boligen, kan man ogs\u00e5 oppleve tap ved salg.", "- Dersom du setter i gang med store oppgraderinger og oppussinger som l\u00f8fter standarden fra boligkj\u00f8pet, b\u00f8r du ta vare p\u00e5 regninger og dokumentasjon p\u00e5 arbeider som er gjort p\u00e5 boligen. For \u00e5 f\u00e5 skattefradrag for tap, m\u00e5 du kunne dokumentere utgiftene og at det dreier seg om oppussing og ikke vedlikehold, sier Reite."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "52a65031a82fc9329a59fa03dd70baa90082f79647bd378518e9f804aed439dc"}, {"field": "createtime", "value": "2017-05-02T07:53:46.000Z"}, {"field": "description", "value": "Skal du selge bolig, kan du risikere skattesmell."}, {"field": "dominantimage", "value": "http://www.adressa.no/incoming/article9545863.ece/ALTERNATES/w980-default/IMG_anton_kalvaas_gt_V4F_1_1_6H5J9OT.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aedcadaea35b5698da7eceb2f395da5a9ba3ba2b.jpg?597d88ac"}, {"field": "dominantthumbnaildimensions", "value": "300x169"}, {"field": "heading", "value": ["Boligsalg kan gi skattesmell -adressa.no", "Boligprisfall", "- Skuffende budrunder", "- Salg kan ta tid", "Tap p\u00e5 oppussing"]}, {"field": "id", "value": "aedcadaea35b5698da7eceb2f395da5a9ba3ba2b"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "personal-finance"}, {"field": "kw-concept", "value": ["bolig", "oppleve tap", "selge bolig"]}, {"field": "kw-entity", "value": ["sparebank 1", "endre jo reite", "skatteetaten"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article9545863.ece/ALTERNATES/w980-default/IMG_anton_kalvaas_gt_V4F_1_1_6H5J9OT.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Boligsalg kan gi skattesmell"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9545709.ece"}, {"field": "pageclass", "value": ["article"]}, {"field": "publishtime", "value": "2014-04-22T18:17:16.000Z"}, {"field": "recs-articleid", "value": "9545709"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-04-22T18:17:16.000Z"}, {"field": "recs-rawtitle", "value": "Boligsalg kan gi skattesmell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Skal du selge bolig, kan du risikere skattesmell."}, {"field": "thumbnail", "value": "http://content-thumbnail.cxpublic.com/content/thumbnail200x150/aedcadaea35b5698da7eceb2f395da5a9ba3ba2b.jpg?597d88ac"}, {"field": "thumbnailfullheightdimensions", "value": "200x1567"}, {"field": "timestamp", "value": "2017-07-30T07:20:12.000Z"}, {"field": "title", "value": "Boligsalg kan gi skattesmell"}, {"field": "url", "value": "http://www.adressa.no/nyheter/okonomi/article9545709.ece"}, {"field": "urlhash", "value": "aedcadaea35b5698da7eceb2f395da5a9ba3ba2b"}], "score": 0.79239976, "siteId": "9222270286501375973", "id": "aedcadaea35b5698da7eceb2f395da5a9ba3ba2b"}

