{"fields": [{"field": "modifiedtime", "type": "time", "value": "2017-02-28T17:40:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Finland", "Toppidrett", "Doping", "Kjetil Kroks\u00e6ter"]}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Du h\u00f8rer aldri en idrettsut\u00f8ver nevne ordet. De har en slags intern v\u00e5penhvile der det ikke er fair \u00e5 kaste mistanker p\u00e5 konkurrenter fra andre nasjoner.", "Vi journalister lister oss rundt temaet for \u00e5 finne et innsmett. Hvis noen pr\u00f8ver seg blir det skyttergravskrig mellom Norge, Sverige og Finland.", "Folk flest er veldig opptatt av det. En meningsm\u00e5ling i Aftenposten viser at nordmenn flest tror det som foreg\u00e5r under VM i Lahti er mest juks og fanteri .", "Elefanten i rommet, som det heter i v\u00e5r tid, b\u00e6rer navnet dop. Du kan tenke det, hviske det, men ikke si det. Og du m\u00e5 absolutt ikke nevne ordet her i Lahti, til det er forhistorien for belastende. Og spesielt ikke hvis du er landsmann av Inggard Lereim, den forhatte dopingjegeren fra VM i 2001.", "Undertegnede sneiet temaet her om dagen da jeg mente det er uklokt av finske medier \u00e5 bruke dopingtatte l\u00f8pere som Jari Isomets\u00e4 og Virpi Kuitunen som ekspertkommentatorer. Uttalelsen ble straks fanget opp i finske medier som slo tilbake p\u00e5 denne m\u00e5ten: \u00abAtt de skriver som de g\u00f6r \u00e4r bara f\u00f6r att k\u00e4nna sig \u00f6verl\u00e4gsna. Att norska Martin Johnsrud Sundby och Therese Johaug b\u00e5da st\u00e4ngts av f\u00f6r doping hindrar inte dem fr\u00e5n att sl\u00e5 till.\u00bb", "N\u00e5r sitatet fra Jouni Munukka i finske MTV er gjengitt p\u00e5 svensk, skyldes det at jeg sakset det fra svenske Expressen. De startet denne debatten som gikk en runde i alle de tre nasjonene, og slik ligger vi i hver v\u00e5r skyttergrav og kaster brannbomber mot hverandre. Det er en latterlig lek der svenskene er \u00abkongen p\u00e5 haugen\u00bb fordi svensk skisport er den eneste som kan skryte av rent rulleblad. Men kjenn godt etter ... Oser det ikke litt lillebrorkompleks? De er jo ogs\u00e5 den nasjonen som st\u00e5r d\u00e5rligst p\u00e5 medaljeoversikten.", "Jeg slapp billig, men det gjorde ikke Marit Bj\u00f8rgen da hun nevnte at hun delte sin gullmedalje p\u00e5 skiathlon med Therese Johaug. Det fikk svenske medier til \u00e5 anklage Bj\u00f8rgen for \u00e5 hylle en dopingd\u00f8mt ut\u00f8ver. Vi som kjenner Marit Bj\u00f8rgen skj\u00f8nner at det var omsorgen for menneskene rundt henne som slo gjennom. Det var Marit p\u00e5 sitt beste, ikke verste.", "Sergeij Ustjugov gjorde det samme i forhold til sin venn, dopingd\u00f8mte Jevgeni Dementiev. Det var samme mann som sn\u00f8t Frode Estil for gullet p\u00e5 30 km med skibytte i OL i Torino 2006. Han ble avsl\u00f8rt tre \u00e5r senere da han testet positivt p\u00e5 epo.", "Her har vi alts\u00e5 med en av langrennssportens skurker \u00e5 gj\u00f8re. Tror vi han var ren under OL i 2006? Er det greit at Ustjugov vise sin medf\u00f8lelse med en slik jukser? Det er n\u00e5 grensegangen blir vanskelig. Dementiev kan ogs\u00e5 ha en bakgrunn som gj\u00f8r at de som kjenner ham, gir mannen et mer rettferdig skussm\u00e5l enn vi som sitter og d\u00f8mmer p\u00e5 avstand. Derfor er det tryggest \u00e5 holde kjeft.", "Men det er noen som v\u00e5ger der andre tier. Petter Northug misliker \u00e5 se Nathalia Matvejeva i VM. Hun ble ogs\u00e5 tatt for bruk av epo i 2009, og Northug mener hun aldri burde f\u00e5tt lov til \u00e5 konkurrere p\u00e5 dette niv\u00e5et igjen. Matvejevas svar: \u00abKom p\u00e5 rommet mitt hvis du er noe til mann!\u00bb", "Norge har v\u00e6rt tydelig p\u00e5 at dopingd\u00f8mte b\u00f8r f\u00e5 lenger utestengelse, men det ble stille i fj\u00f8set etter at vi fikk v\u00e5re egne dopingsaker. Det var dette med elefanten i rommet ...", "Akkurat n\u00e5 er Sergeij Ustjugov mannen vi sliter med \u00e5 forholde oss til. N\u00e5r vi ser hvor ursterk han fremst\u00e5r, unng\u00e5r vi ikke \u00e5 sp\u00f8rre oss selv: Er dette mulig ute doping? Vi tenker det, hvisker det oss imellom, men t\u00f8r vi si det h\u00f8yt, eller skrive det?", "Det er fryktelig trist at slike tanker automatisk dukker opp hver gang vi er vitne til store idrettsprestasjoner, med unntak av norske selvf\u00f8lgelig ... Juksingen, kynismen og mistankene tar bort noe av gleden ved store idrettsprestasjoner. Da Lance Armstrong, kreftsakens forkjemper og barmhjertige samaritan, ble avsl\u00f8rt som den mest kyniske doperen av alle, brast den siste illusjonen.", "Ustjugov kommer fra nasjonen med den lengste og styggeste dopinghistorikken. Den systematiske svindelen under OL i Sotsji, gj\u00f8r at vi ikke t\u00f8r stole p\u00e5 en russer.", "Likevel velger jeg \u00e5 tenke som s\u00e5: T\u00f8r noen russere jukse n\u00e5, overv\u00e5ket som de er av Wada til enhver tid. Dessuten har Ustjugov en historikk som gj\u00f8r han troverdig. Han er stabilt god, og har alltid v\u00e6rt det. I mitt hode er Sergeij Ustjugov et supermenneske, et genetisk utskudd, eller mutasjon om man vil, designet av naturen for \u00e5 flytte grenser. Han er langrennssportens svar p\u00e5 Usain Bolt eller Michael Phelps.", "Den dagen vi slutter \u00e5 la oss begeistre over store idrettsprestasjoner, mister toppidretten sin berettigelse. Da blir det som i amerikansk lagidrett der det meste er tillatt. For der handler lagidrettene egentliog bare om underholdning."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "b2beea3e7f6a8a6b7600f589411f2d2511140fac72adcea5330249ad53592ea2"}, {"field": "createtime", "value": "2017-02-27T20:11:18.000Z"}, {"field": "description", "value": "Kommentar: Ett ord er p\u00e5 alles lepper i dette VM, og det er tett knyttet til denne mannen."}, {"field": "heading", "value": "Ordet alle tenker, men ikke t\u00f8r si h\u00f8yt -adressa.no"}, {"field": "id", "value": "cbdeaa4eecba8859d5bfd644e18f13f7732e0b14"}, {"field": "keyword", "value": ["Finland", "Toppidrett", "Doping", "Kjetil Kroks\u00e6ter"]}, {"field": "keywords", "value": "Finland,Toppidrett,Doping,Kjetil Kroks\u00e6ter"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["att", "ordet", "finske medier", "dop", "tenke", "nasjonen", "mann", "nevne ordet", "svensk", "t\u00f8r"]}, {"field": "kw-entity", "value": ["aftenposten", "jari isomets\u00e4", "sergeij ustjugov", "expressen", "torino 2006", "nathalia matvejeva", "wada", "virpi kuitunen", "sverige og finland", "jari isomets\u00e4 og virpi kuitunen", "jevgeni dementiev", "jouni munukka", "m. hun", "inggard lereim"]}, {"field": "kw-location", "value": ["norge", "sotsji", "lahti"]}, {"field": "kw-pageclass", "value": "article"}, {"field": "kw-person", "value": ["michael phelps", "martin johnsrud sundby", "therese johaug", "frode estil", "usain bolt", "lance armstrong", "petter northug", "marit bj\u00f8rgen"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/2f796243-0130-4c64-8f55-00d2771ef938?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ordet alle tenker, men ikke t\u00f8r si h\u00f8yt"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Ordet-alle-tenker_-men-ikke-tor-si-hoyt-231342b.html"}, {"field": "pageclass", "value": ["article"]}, {"field": "publishtime", "value": "2017-02-27T19:52:49.000Z"}, {"field": "recs-articleid", "value": "231342"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-27T19:52:49.000Z"}, {"field": "recs-rawtitle", "value": "Ordet alle tenker, men ikke t\u00f8r si h\u00f8yt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Kommentar: Ett ord er p\u00e5 alles lepper i dette VM, og det er tett knyttet til denne mannen."}, {"field": "thumbnail", "value": "http://content-thumbnail.cxpublic.com/content/thumbnail200x150/cbdeaa4eecba8859d5bfd644e18f13f7732e0b14.jpg?59483405"}, {"field": "thumbnailfullheightdimensions", "value": "200x1371"}, {"field": "timestamp", "value": "2017-06-19T20:28:53.000Z"}, {"field": "title", "value": "Ordet alle tenker, men ikke t\u00f8r si h\u00f8yt"}, {"field": "url", "value": "http://www.adressa.no/100Sport/vintersport/langrenn/Ordet-alle-tenker_-men-ikke-tor-si-hoyt-231342b.html"}, {"field": "urlhash", "value": "cbdeaa4eecba8859d5bfd644e18f13f7732e0b14"}], "score": 0.6529262, "siteId": "9222270286501375973", "id": "cbdeaa4eecba8859d5bfd644e18f13f7732e0b14"}

