{"fields": [{"field": "modifiedtime", "type": "time", "value": "2012-04-17T01:47:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "To huskonserter ved H\u00f8gskolen i Nord-Tr\u00f8ndelag (HiNT) i forrige uke viste fremtidens musikere - som b\u00e5de kan rocke en scene og undervise i et klasserom. En ny tre\u00e5rig fagl\u00e6rerutdanning lar studentene dyrke musikken hver eneste skoledag, enten de vil bli profesjonelle artister eller l\u00e6rere i kulturskolen.", "- Studiet vektlegger b\u00e5de det ut\u00f8vende og det pedagogiske. Vi har v\u00e6rt ute etter ei utdanning som speiler det som skjer i ungdomsmilj\u00f8ene, forteller studieleder Nils Kanestr\u00f8m ved HiNT.", "Til sommeren uteksamineres de f\u00f8rste studentene fra utdanningen som har en s\u00e5kalt rytmisk profil. If\u00f8lge h\u00f8yskolen finnes ikke noe studietilbud i Midt-Norge med en lignende kombinasjon mellom det ut\u00f8vende og pedagogikken.", "Morten Harket-l\u00e5tskriver", "I l\u00f8pet av studiet skal studentene l\u00e6re seg \u00e5 spille p\u00e5 flere instrumenter, lede et band, men ogs\u00e5 arbeide med musikkproduksjon, plukke ut l\u00e5ter til ei plate, og lage egne komposisjoner.", "Skolen har i dag 10 ensemblerom hvor studentene kan \u00f8ve, og snart tre studioer. Et topp moderne studio er for tiden under oppbygging", "H\u00f8yskolelektor Hans J\u00f8rgen St\u00f8p har v\u00e6rt l\u00e5tskriver for Morten Harket, og produsert musikk for artister og band som Margaret Berger og Dadafon. Han er utdannet ved Musikkonservatoriet i Trondheim, og har selv v\u00e6rt aktiv musiker i bandet Locomotives. N\u00e5 er han fagl\u00e6rer ved Hint, og trekker store linjer n\u00e5r han omtaler studiet.", "- Jeg mener vi har sett et skifte i musikkundervisningen de siste \u00e5rene. F\u00f8r skulle man gjerne v\u00e6re flink p\u00e5 ett bestemt instrument, sitte innel\u00e5st p\u00e5 et rom og \u00f8ve p\u00e5 skalaen. Det er f\u00f8rst n\u00e5 de siste 5-6 \u00e5rene at man har f\u00e5tt en forst\u00e5else for at det g\u00e5r an \u00e5 ta h\u00f8yere utdanning og samtidig spille i band, sier St\u00f8p.", "Chuck Berrys pianist", "Produsenten mener at det er de med kollektive egenskaper som lykkes i dag.", "- Jeg har h\u00f8rt folk si til meg at de s\u00f8kte hit fordi de ikke orket \u00e5 sitte i ei orkestergrav. Tidligere har det hersket en tradisjonell, hierarkisk forst\u00e5else av musikk. I dag ser vi p\u00e5 musikk i en st\u00f8rre kollektiv sammenheng. Banduttrykket dyrkes, sier St\u00f8p.", "20 studenter fyller hver klasse ved fagl\u00e6rerutdanningen. Blant studentene i 1. klasse finner vi Daniel Trustrup R\u00f8ssing fra Skogn i Levanger - som har v\u00e6rt Chuck Berrys pianist p\u00e5 hans turneer. Niv\u00e5et er med andre ord h\u00f8yt p\u00e5 skolen, og det er de med ambisjoner som slipper inn p\u00e5 linjen.", "- Studiet er attraktivt fordi man kan og m\u00e5 l\u00e6re seg \u00e5 bruke flere instrumenter, sier St\u00f8p.", "Han mener bestemt at det er flere musikkstjerner in spe ved skolen.", "- Det er flere her som er p\u00e5 gang, for eksempel et band fra Trondheim som heter The Siri Lanckas. Andre undergrunnsband som har eller har hatt medlemmer i transitt p\u00e5 HiNT er Desperado, Geisha, Jack Dalton, Hopalong Knut, og Farmland, sier St\u00f8p.", "Byttet motorsag med gitar", "I tillegg involveres det som finnes av ressurspersoner i n\u00e6romr\u00e5det. Denne uka kommer Steinkjerfestivalens Svein Bj\u00f8rge for \u00e5 snakke om den nye virkeligheten for dagens musikere. Senere i v\u00e5r skal studentene kurses i \u00e5 lage egen MySpace-side, mens multimedieteknologistudenter skal hjelpe avgangselevene med promotering.", "Lars Petter Holth (23) fra S\u00f8r-Odal tr\u00f8kker n\u00e5 til for \u00e5 bli Norges neste store sanger-l\u00e5tskriver.", "- Egentlig er jeg utdannet naturforvalter, men etter at jeg spilte gitar p\u00e5 russerevyen, og senere tok ett \u00e5r med musikk p\u00e5 folkeh\u00f8yskole, var det gjort. Men det er litt risky business \u00e5 satse p\u00e5 en artistkarriere, og det er greit \u00e5 kunne v\u00e6re l\u00e6rer i tillegg, sier han om sitt studievalg.", "- Idol et skjellsord", "I tiden frem mot sommeren skal Lars Petter Holth og bandet Gauksyre, spille inn l\u00e5ter, lage hjemmesider og produsere filmsnutter som skal vise dem frem som artister. Studentene ved Hint tr\u00e5kker ikke i \u00abIdol\u00bb-, eller \u00abNorske Talenter\u00bb-l\u00f8ypa. Henrik Bergersen (24) fra Lillestr\u00f8m spiller bluesrock, og mener \u00abIdol\u00bb best egner som skjellsord.", "- Det er for lettvint. Man f\u00e5r masse PR der og da, og s\u00e5 g\u00e5r det rett ned. Skolen her gir en helt annen ballast, sier han.", "Trommeslager Ronni Garli (27) fra Verdal har tatoveringer p\u00e5 armene, rockabillysveis og koteletter p\u00e5 kinnene. Han er tidligere maler og barnehageassistent, men har vokst opp med musikk og gitt ut plater med bandet \u00abSjuende far i huset\u00bb.", "- Det var s\u00e5 d\u00e5rlig l\u00f8nn som assistent, og n\u00e5 er jeg blitt s\u00e5 gammel at jeg m\u00e5 bruke tida mi fornuftig. M\u00e5let er \u00e5 leve av musikken, sier Garli, som samtidig avsl\u00f8rer at bandet hans har ny plate p\u00e5 gang.", "- Sl\u00e5r man igjennom blir skolegangen tilrettelagt akkurat som hos en profesjonell idrettsut\u00f8ver. Det er bra, for det vil komme mer og mer profilerte folk hit, mener Garli.", "Ikke alle vil bli artist", "Men selv om viljen og lysten til \u00e5 selv bli musiker p\u00e5 fulltid er stor hos mange av studentene, er det \u00f8nsket om \u00e5 l\u00e6re bort som driver andre.", "20 \u00e5r gamle Elisabeth Hagen Hestetun fra Stavanger g\u00e5r i 1. klasse, trives i jazz-, soul-, og popuniverset, og har sin egen stemme som hovedinstrument.", "- Jeg vil bli sangl\u00e6rer enten p\u00e5 en videreg\u00e5ende skole eller p\u00e5 en folkeh\u00f8yskole, sier Hagen Hestetun. Hun forteller at flere av studentene har valgt fagl\u00e6rerutdanning i musikk fordi de selv har v\u00e6rt misforn\u00f8yd med undervisningen de fikk i grunnskolen og p\u00e5 videreg\u00e5ende.", "- Selv har jeg v\u00e6rt heldig med musikkl\u00e6rerne, men det er nok mange som ikke har nok kunnskap, og som kj\u00f8rer det enkleste opplegget, sier hun.", "- Men elevene som f\u00e5r deg som l\u00e6rer kan glede seg?", "- Det vil vise seg om jeg blir en god l\u00e6rer eller ikke!", "Rockeskolen Studentene p\u00e5 fagl\u00e6rerutdanningen i musikk ved HiNT holder jevnlig huskonserter som viser dem frem som artister. Skolen legger like mye opp til spilling, som terping p\u00e5 pedagogikk. Oppe fra venstre ser vi: Daniel Trustrup R\u00f8ssing, Ida Gr\u00f8nnings\u00e6ter og Lars Andre Gudmunds\u00e6ther. Nede fra venstre ser vi: Henrik Bergersen, Johannes Kuv\u00e5s og Ronni Garli. Fotomontasje: LEIF ARNE HOLME{ndash} Et skille: H\u00f8yskolelektor Hans J\u00f8rgen St\u00f8p har skrevet l\u00e5t for Morten Harket, og produsert plater for flere kjente artister. N\u00e5 jobber han ved HiNT, og er glad for at det har blitt mer akseptert \u00e5 spille i band samtidig som man tar h\u00f8yere utdanning. {ndash} Det kom et skille for 5-6 \u00e5r siden, sier han."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "aa8ab839440fc2edd32ea398fccf26aec04870c84fdb94c5b057af338a48d1b6"}, {"field": "createtime", "value": "2014-12-04T13:36:10.674Z"}, {"field": "description", "value": "HiNT lar studentene rocke seg gjennom et nytt studium. Det skal skape bedre artister og bedre l\u00e6rere."}, {"field": "dominantimage", "value": "http://www.adressa.no/incoming/article1304562.ece5/ALTERNATES/w980-default/HINT"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/34862996d1e4c86cc4ca9cba9e86f092c69a4ff4.jpg?599594d4"}, {"field": "dominantthumbnaildimensions", "value": "300x169"}, {"field": "heading", "value": "Vil skape fremtidens stjerner -adressa.no"}, {"field": "id", "value": "34862996d1e4c86cc4ca9cba9e86f092c69a4ff4"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["studio", "h\u00f8yere utdanning", "artist", "fremtidens stjerner", "skole", "skape fremtidens stjerner", "musikk", "l\u00e6re", "skape fremtidens", "lar studentene", "studenter"]}, {"field": "kw-entity", "value": ["geisha", "norges", "desperado", "hopalong knut", "margaret berger og dadafon", "sjuende", "lars andre gudmunds\u00e6ther", "idol", "the siri lanckas", "locomotives", "musikkonservatoriet", "myspace", "h\u00f8gskolen", "norske talenter", "hint", "studentene", "ida gr\u00f8nnings\u00e6ter og lars andre gudmunds\u00e6ther", "hans j\u00f8rgen st\u00f8p", "johannes kuv\u00e5s og ronni garli", "gauksyre"]}, {"field": "kw-location", "value": ["levanger", "midt-norge", "s\u00f8r-odal", "skogn", "stavanger", "trondheim", "verdal", "nord-tr\u00f8ndelag", "farmland", "lillestr\u00f8m"]}, {"field": "kw-pageclass", "value": "article"}, {"field": "kw-person", "value": ["hagen hestetun", "johannes kuv\u00e5s", "elisabeth hagen hestetun", "morten harket", "henrik bergersen", "chuck berrys", "lars petter holth", "margaret berger", "jack dalton", "steinkjerfestivalens svein bj\u00f8rge", "ronni garli", "ida gr\u00f8nnings\u00e6ter", "daniel trustrup r\u00f8ssing", "nils kanestr\u00f8m"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article1304562.ece5/ALTERNATES/w980-default/HINT"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil skape fremtidens stjerner"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article1300097.ece"}, {"field": "pageclass", "value": ["article"]}, {"field": "publishtime", "value": "2009-03-27T10:16:01.000Z"}, {"field": "recs-articleid", "value": "1413274"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2009-03-27T10:16:01.000Z"}, {"field": "recs-rawtitle", "value": "Vil skape fremtidens stjerner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "HiNT lar studentene rocke seg gjennom et nytt studium. Det skal skape bedre artister og bedre l\u00e6rere."}, {"field": "thumbnail", "value": "http://content-thumbnail.cxpublic.com/content/thumbnail200x150/34862996d1e4c86cc4ca9cba9e86f092c69a4ff4.jpg?599594d4"}, {"field": "thumbnailfullheightdimensions", "value": "200x1696"}, {"field": "timestamp", "value": "2017-08-17T13:06:28.000Z"}, {"field": "title", "value": "Vil skape fremtidens stjerner"}, {"field": "url", "value": "http://www.adressa.no/kultur/musikk/article1300097.ece"}, {"field": "urlhash", "value": "34862996d1e4c86cc4ca9cba9e86f092c69a4ff4"}], "score": 0.4703464, "siteId": "9222270286501375973", "id": "34862996d1e4c86cc4ca9cba9e86f092c69a4ff4"}

