{"fields": [{"field": "modifiedtime", "type": "time", "value": "2014-07-21T10:33:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Debatten om Oslo b\u00f8r f\u00e5 vinter-OL i 2022 ble p\u00e5 ny aktualisert etter at Den internasjonale olympiske komit\u00e9 (IOC) nylig nominerte Oslo som en av tre kandidater. De to andre byene som gjenst\u00e5r som mulige arrang\u00f8rer av de 24. vinterolympiske leker, er Almaty i Kasakhstan og Beijing.", "Motstanden mot \u00e5 arrangere OL i Oslo er stor, b\u00e5de blant folk i byen og i landet for\u00f8vrig. I en meningsm\u00e5ling tidligere i sommer sa hele 62 prosent nei til til vinter-OL i hovedstaden. Det er imidlertid verdt \u00e5 merke seg at blant unge under 30 \u00e5r, svarer 46 prosent ja til OL. Oslo 2022 har foretatt en m\u00e5ling blant byens innbyggere, og her er 35,9 prosent positive. Regjeringen er delt i synet p\u00e5 OL, og Fremskrittspartiet sier klart nei.", "Det er de store kostnadene og et generelt d\u00e5rlig inntrykk av IOC som er hoved\u00e5rsakene til motstanden. Vi har stor forst\u00e5else for begge typer argumenter. Oslo 2022 trenger en statsgaranti p\u00e5 hele 33 milliarder kroner. Det er mye penger, selv i verdens rikeste land. Vi kan ikke se s\u00e5 mange andre land som har de samme \u00f8konomiske musklene til \u00e5 klare et slikt l\u00f8ft.", "Vi har enda st\u00f8rre forst\u00e5else for de kritiske holdningene til IOC, som har gjort sitt ytterste for \u00e5 skade omd\u00f8mmet til ethvert OL gjennom korrpusjon, gr\u00e5dighet og ukloke utspill og avgj\u00f8relser. De 7000 sidene med s\u00e6rkrav fra IOC til Oslo 2022 understreker IOCs skaml\u00f8se kravstorhet.", "Motstanden mot et OL i Oslo varierer i ulike deler av landet. Vi tror b\u00e5de at det er skuffelsen over at idrettsnorge ikke ville st\u00f8tte en s\u00f8kand om OL i Troms\u00f8, og en frykt for at store ressurser skal brukes i Oslo-gryta som ligger bak mye av denne mostanden. Det hadde v\u00e6rt en bedre l\u00f8sning om Norge som nasjon hadde v\u00e6rt kandidat til et OL spredt p\u00e5 flere byer. N\u00e5 er det en gang slik at det er byer som s\u00f8ker, og vi mener da at politikerne b\u00f8r stille seg bak Oslo.", "Motstanden mot OL p\u00e5 Lillehammer i 1994 var ogs\u00e5 sterk p\u00e5 forh\u00e5nd, men skepsisen forsvant. Vintersportslandet Norge b\u00f8r kunne ta seg r\u00e5d til \u00e5 arrangere en ny folkefest for nye generasjoner, og vi b\u00f8r vise verden at den kan arrangeres p\u00e5 en b\u00e6rekraftig og n\u00f8ktern m\u00e5te."]}, {"field": "category0", "value": "meninger"}, {"field": "category1", "value": "meninger|leder"}, {"field": "contenthash", "value": "07515b003a34e19d01690a727a4672fc30d159b95485ccf58301302acd18e5e0"}, {"field": "createtime", "value": "2017-03-08T08:48:37.000Z"}, {"field": "description", "value": "Knapt noe land er n\u00e6rmere til \u00e5 arrangere et vinter-OL enn Norge."}, {"field": "dominantimage", "value": "http://www.adressa.no/meninger/leder/article9939107.ece/ALTERNATES/w980-default/OL%20928b3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4973a918a8e61523e0214d4acae75f016221cf0.jpg?58bfc565"}, {"field": "dominantthumbnaildimensions", "value": "300x169"}, {"field": "heading", "value": "Norge b\u00f8r si ja til OL -adressa.no"}, {"field": "id", "value": "c4973a918a8e61523e0214d4acae75f016221cf0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "leder"]}, {"field": "kw-concept", "value": ["land", "arrangere", "byer", "motstanden"]}, {"field": "kw-entity", "value": ["l. oslo 2022", "fremskrittspartiet", "kasakhstan og beijing", "oslo 2022"]}, {"field": "kw-location", "value": ["oslo", "troms\u00f8", "norge", "lillehammer", "almaty"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/leder"]}, {"field": "og-image", "value": "http://www.adressa.no/meninger/leder/article9939107.ece/ALTERNATES/w980-default/OL%20928b3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norge b\u00f8r si ja til OL"}, {"field": "og-type", "value": "article"}, {"field": "og-url", "value": "http://www.adressa.no/meninger/leder/article9939108.ece"}, {"field": "pageclass", "value": ["article"]}, {"field": "publishtime", "value": "2014-07-21T10:33:52.000Z"}, {"field": "recs-articleid", "value": "9939108"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|leder"}, {"field": "recs-publishtime", "value": "2014-07-21T10:33:52.000Z"}, {"field": "recs-rawtitle", "value": "Norge b\u00f8r si ja til OL -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/leder"]}, {"field": "teaser", "value": "Knapt noe land er n\u00e6rmere til \u00e5 arrangere et vinter-OL enn Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/c4973a918a8e61523e0214d4acae75f016221cf0.jpg?58bfc565"}, {"field": "thumbnailfullheightdimensions", "value": "200x944"}, {"field": "timestamp", "value": "2017-03-08T08:48:37.000Z"}, {"field": "title", "value": "Norge b\u00f8r si ja til OL"}, {"field": "url", "value": "http://www.adressa.no/meninger/leder/article9939108.ece"}, {"field": "urlhash", "value": "c4973a918a8e61523e0214d4acae75f016221cf0"}], "score": 0.78364474, "siteId": "9222270286501375973", "id": "c4973a918a8e61523e0214d4acae75f016221cf0"}

