{"fields": [{"field": "modifiedtime", "type": "time", "value": "2012-06-18T10:30:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det nye \u00e5ret fikk en dramatisk start for folk p\u00e5 Byneset da store mengder leire raste ut ved Esp. Til alt hell tok kvikkleira verken med seg folk eller hus. Rask varsling og et godt organisert rednings- og sikringsarbeid utf\u00f8rt av politiet, Sivilforsvaret, Norges Vassdrags- og Energidirektorat (NVE) og Trondheim kommune, gjorde sitt til at det ikke oppstod farlige situasjoner. I dag begynner NVE grunnboringer p\u00e5 hver enkelt g\u00e5rd i omr\u00e5det, for \u00e5 v\u00e6re sikker p\u00e5 at det igjen er trygt \u00e5 komme hjem for de som fortsatt er evakuert.", "Raset p\u00e5 Byneset minner oss om at vi i Tr\u00f8ndelag s\u00e5 \u00e5 si lever et liv p\u00e5 raskanten. Sammen med \u00d8stlandet har v\u00e5r landsdel de fleste og st\u00f8rste kvikkleireomr\u00e5dene i landet. Kvikkleireras kan komme raskt og tilsynelatende uten forvarsel. Vanligvis er de menneskeskapt, utl\u00f8st av anleggsarbeid eller annen fysisk inngripen. Raset p\u00e5 Byneset er trolig utl\u00f8st av naturen selv, gjennom erosjon etter stor vannf\u00f8ring i en bekk.", "Gjennom tidene har det g\u00e5tt flere store leirras i Tr\u00f8ndelag. De mest katastrofale var rasene p\u00e5 Tiller og i Verdal. Forrige \u00e5rhundres st\u00f8rste kvikkleireras skjedde i Rissa i 1978, da en person omkom og 20 hus ble tatt av leirmassene. Ogs\u00e5 i Kattmarka i Namsos var det kvikkleire som raste ut i 2009. Etter Rissa-raset ble det satt i gang et stort arbeid for \u00e5 kartlegge rasfarlige omr\u00e5der. Det er til n\u00e5 kartlagt 1600 slike soner i Norge, om lag 200 av dem er i h\u00f8ye risikoklasser. Byneset er if\u00f8lge avdelingsleder Anders Solheim i NGI (Norges Geotekniske Institutt) i \u00f8verste risikoklasse.", "Det er NVE som har ansvaret for kartlegging av rasfarlige omr\u00e5der. Kommunene har ansvaret for at det ikke blir satt i gang arbeid p\u00e5 slike omr\u00e5der uten at det er foretatt grundige forunders\u00f8kelser. Klimaendringene med mer ekstreme v\u00e6rforhold gj\u00f8r at behovet for kartlegging og sikring av risikoutsatte omr\u00e5der generelt \u00f8ker, et arbeid som ikke er kommet langt i v\u00e5rt land.", "Natur og klima har satt sitt preg p\u00e5 jule- og nytt\u00e5rshelgen. S\u00e5 vel \u00abDagmars\u00bb herjinger som raset p\u00e5 Byneset er en p\u00e5minnelse om v\u00e5r s\u00e5rbare eksistens. Det er forhold nordmenn til alle tider har l\u00e6rt seg \u00e5 leve med. For at konsekvensene av naturens luner ikke skal bli alvorlige, m\u00e5 vi skaffe oss kunnskap om de farer som kan lure, og ha god beredskap om ulykken skulle v\u00e6re ute. Sikring mot rasfare er ikke kommet langt nok her i landet, selv om det finnes teknologiske l\u00f8sninger for dette.", "Rasutsatte omr\u00e5der m\u00e5 kartlegges og sikres p\u00e5 grundigste m\u00e5te."]}, {"field": "category0", "value": "meninger"}, {"field": "contenthash", "value": "f3c8de3b79a3ea3b1e854182e5507a8f045d0af8ec818f0a5439c68b9160cc5b"}, {"field": "createtime", "value": "2017-06-16T05:15:18.000Z"}, {"field": "description", "value": "Alt som kan gj\u00f8res for \u00e5 kartlegge og sikre rasutsatte omr\u00e5der, m\u00e5 gj\u00f8res."}, {"field": "dominantimage", "value": "http://www.adressa.no/incoming/article2127587.ece5/ALTERNATES/w980-default/lederbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c394a36615b4a88471220df885744c8bb88f638d.jpg?59436966"}, {"field": "dominantthumbnaildimensions", "value": "300x169"}, {"field": "heading", "value": "Livet p\u00e5 raskanten -adressa.no"}, {"field": "id", "value": "c394a36615b4a88471220df885744c8bb88f638d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["rasfarlige omr\u00e5der", "kartlegge", "omr\u00e5der", "arbeid", "raset", "rasutsatte omr\u00e5der", "sikre"]}, {"field": "kw-entity", "value": ["kattmarka", "energidirektorat", "norges vassdrags", "esp", "sivilforsvaret", "norges geotekniske institutt", "\u00f8stlandet", "dagmars", "byneset", "tiller"]}, {"field": "kw-location", "value": ["namsos", "tr\u00f8ndelag", "trondheim", "verdal", "rissa", "norge"]}, {"field": "kw-pageclass", "value": "article"}, {"field": "kw-person", "value": "anders solheim"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2127587.ece5/ALTERNATES/w980-default/lederbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livet p\u00e5 raskanten"}, {"field": "og-type", "value": "article"}, {"field": "og-url", "value": "http://www.adressa.no/meninger/article1751117.ece"}, {"field": "pageclass", "value": ["article"]}, {"field": "publishtime", "value": "2012-01-03T06:59:54.000Z"}, {"field": "recs-articleid", "value": "3125966"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-03T06:59:54.000Z"}, {"field": "recs-rawtitle", "value": "Livet p\u00e5 raskanten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Alt som kan gj\u00f8res for \u00e5 kartlegge og sikre rasutsatte omr\u00e5der, m\u00e5 gj\u00f8res."}, {"field": "thumbnail", "value": "http://content-thumbnail.cxpublic.com/content/thumbnail200x150/c394a36615b4a88471220df885744c8bb88f638d.jpg?59436966"}, {"field": "thumbnailfullheightdimensions", "value": "200x1205"}, {"field": "timestamp", "value": "2017-06-16T05:15:18.000Z"}, {"field": "title", "value": "Livet p\u00e5 raskanten"}, {"field": "url", "value": "http://www.adressa.no/meninger/article1751117.ece"}, {"field": "urlhash", "value": "c394a36615b4a88471220df885744c8bb88f638d"}], "score": 0.9193668, "siteId": "9222270286501375973", "id": "c394a36615b4a88471220df885744c8bb88f638d"}

