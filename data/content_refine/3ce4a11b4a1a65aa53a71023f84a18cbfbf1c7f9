{"fields": [{"field": "modifiedtime", "type": "time", "value": "2016-01-09T18:46:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tobakk", "Helse", "r\u00f8yking"]}, {"field": "author", "value": "\u00e5ge winge"}, {"field": "body", "value": ["Saken oppdateres.", "- Ja, det vil gi f\u00e6rre r\u00f8ykere, men en annen sak er om en slik lov er bra for helsa for dem som ikke kommer seg ut av avhengigheten. Helse- og sosialpolitikk kan jo ogs\u00e5 f\u00f8re til at det settes merkelapper p\u00e5 folk. Det er en fare for ytterligere nedvurdering av mennesker som allerede befinner seg ganske langt nede p\u00e5 rangstigen. Grunnen til at jeg sier dette, er at vi vet at det er store sosiale forskjeller i hvem som r\u00f8yker. \u00c5 p\u00e5f\u00f8re dem en ekstra belastning, kan faktisk v\u00e6re mer skadelig enn de positive effektene av en slik lov, svarer han.", "Denne uka foreslo Legeforeningen \u00e5 forby salg av snus og r\u00f8yk til de som er f\u00f8dt etter 2000 . M\u00e5let er en r\u00f8ykfri generasjon. Og \u00e5 fase ut sigarettr\u00f8yk innen 2035.", "R\u00f8ykere kan bli stemplet som tapere?", "- Ja, jeg har h\u00f8rt folk si de er dumme og ikke vet sitt eget beste. Det er jo feil. R\u00f8ykerne vet jo at dette er skadelig, og derfor m\u00e5 vi g\u00e5 tidligere inn i \u00e5rsakskjeden for \u00e5 finne ut hvorfor folk starter, eller fortsetter \u00e5 r\u00f8yke. En fastlege fortalte meg om en alenemor som sleit med \u00e5 f\u00e5 det til \u00e5 g\u00e5 rundt, og omtrent det eneste hun s\u00e5 fram til var den r\u00f8yken om kvelden. \u00c5rsakene ligger dypere.", "Men er det riktig \u00e5 forby nytelse?", "- Nei, dette handler ikke om det, men om \u00e5 forby et produkt som kan ha tatt livet av rundt 200 000 nordmenn siden 1950-tallet, og som kan ta ytterligere 200 000 de neste tretti \u00e5rene.", "I Norge er r\u00f8yking den viktigste enkelt\u00e5rsak til tidlig d\u00f8d, en r\u00f8yker har dobbelt s\u00e5 h\u00f8y d\u00f8dsrisiko, uansett d\u00f8ds\u00e5rsak, sammenlignet med en som aldri har r\u00f8ykt. Samtidig m\u00e5 vi ha forst\u00e5else for at noen velger \u00e5 r\u00f8yke. Det som er litt skummelt \u00e5 si, men som kan komme til \u00e5 skje, er at r\u00f8yking om hundre \u00e5r omtales som en epidemi som for alvor startet p\u00e5 1900-tallet, og som forsvant nesten like fort som den kom. Det er en adferd som ser ut til \u00e5 forlate samfunnet i samme sosiale orden som den kom.", "R\u00f8yking vil g\u00e5 over av seg selv?", "- Det tror jeg, men det interessante er hva som vil komme i stedet. Og hva tror du det er?", "Snus?", "- Snusen er her allerede, e-sigarettene ogs\u00e5, men det er noe som allerede har begynt \u00e5 ta over, og det er overvekt. Det er blitt substituttet for r\u00f8yking. Eller, det riktige ordet er vel fedme.", "En m\u00e5 veie sine ord, ja. Men hvis r\u00f8yken er p\u00e5 vei ut, og fedme p\u00e5 vei inn, da er det vel bedre \u00e5 konsentrere seg om \u00e5 bekjempe fedme i stedet for r\u00f8yk?", "- Ja, et mye bedre helsetiltak er \u00e5 servere gratis skolemat, og la elevene bli med p\u00e5 matlaginga slik at de l\u00e6rer hvordan et godt kosthold bygges opp fra grunnen av.", "Det hender jeg tar en r\u00f8yk i godt selskap. Kun \u00e9n. Ikke mer. Vi kunne tatt en r\u00f8yk n\u00e5, i dine dype Chesterfield-lignende stoler her p\u00e5 kontoret?", "- Jeg har pr\u00f8vd sigar uten \u00e5 inhalere, og jeg har fors\u00f8kt snus et par ganger. Jeg er jo en sosial type som etterligner andres adferd hvis det kan v\u00e6re bra for samtalen. Her er vi inne p\u00e5 noe interessant, r\u00f8yking er jo ogs\u00e5 et sosialt uttrykk, en identitetsb\u00e6rer. Men det er annerledes n\u00e5 enn p\u00e5 70-tallet da 75 prosent av mannlige leger, og over 40 prosent av kvinnelige leger, r\u00f8ykte. P\u00e5 begynnelsen av 1900-tallet ble", "r\u00f8yking en h\u00f8ystatusmark\u00f8r som signaliserte modernitet og eleganse. Den gang var det ikke mange i de lavere sosiale lagene som r\u00f8ykte, bortsett fra bohemmilj\u00f8et og blant prostituerte. Etter hvert begynte de med lavere status \u00e5 etterligne adferden. Slik er det med de fleste trender. Jo h\u00f8yere du er i samfunnshierarkiet, jo mer fungerer du som pioner. Det var ogs\u00e5 denne gruppen som sluttet f\u00f8rst da det ble kjent at tobakk var helseskadelig, mens de i de lavere sosiale lagene henger etter.", "Du forsker i skj\u00e6ringspunktet mellom  medisin og sosiologi. Hvorfor er du interessert i dette med tobakk?", "- Jeg er interessert i hvordan samfunn skaper helse, og r\u00f8yking er jo et samfunnsfenomen. Men det spesielle og problematiske med helsevaner, noe som ogs\u00e5 inkluderer alkoholforbruk, fysisk aktivitet og inntak av frukt og gr\u00f8nn-saker, er at de kommer sent i kjeden av \u00e5rsaker til helse. For politikerne er r\u00f8yken likevel en god fiende, det er jo ikke mange som er negative til at folk slutter \u00e5 r\u00f8yke, og den kan enkelt manipuleres i form av tilgang og pris. \u00abNoen er mer viljesterke enn andre,\u00bb tenker de, \u00abog hvis vi forbyr det, f\u00e5r vi bukt med det.\u00bb Men proble-mene oppst\u00e5r lenge f\u00f8r, og det ville v\u00e6rt modigere \u00e5 se p\u00e5 velferdsstatens organisering n\u00e5r det gjelder boligforhold, utdannelse, oppvekstmilj\u00f8, nettverk, jobb, kvaliteten p\u00e5 helsetjenestene og s\u00e5nne ting. \u00c5 utjevne sosial ulikhet, med s\u00e6rlig fokus p\u00e5 unge, vil v\u00e6re et mye bedre folkehelsetiltak mot r\u00f8yking. Men det vil ta tid og effektene er vanskelig \u00e5 m\u00e5le. Tar vi snarveien ved at vi kun fjerner det siste leddet i \u00e5rsakskjeden, alts\u00e5 r\u00f8yking, tror jeg annen negativ helseadferd vil ta over og vi er ikke kommet mye lengre.", "Hva med alkohol. Ingen har foresl\u00e5tt et  lignende forbud for handel med alkohol?", "- Jeg tror ikke det er gjennomf\u00f8rbart, selv om konsekvensen av passivt alkoholforbruk, hvis en kan kalle det det, har st\u00f8rre negative effekter for barn enn \u00e5 vokse opp i familier hvor", "foreldrene r\u00f8yker.", "Det er lettere \u00e5 ta r\u00f8ykerne?", "- Ja, r\u00f8yken er den beste fienden, og vi har dessuten ikke like sterke bevis p\u00e5 konsekvensene av moderat alkoholbruk.", "Hvem er den typiske r\u00f8ykeren?", "- Basert p\u00e5 tilgjengelig statistikk er den idealtypiske r\u00f8ykeren en middelaldrende, skilt fremskrittspartimann fra Nord-Norge som jobber i et lavtl\u00f8nnet industriyrke, eller st\u00e5r utenfor arbeidslivet. Men, pass p\u00e5, denne", "personen kan du sikkert finne, men det er ikke sikkert han r\u00f8yker.", "Finnes det ikke noe positivt med tobakk i tillegg til nytelse? Jeg har sett forskning som peker p\u00e5 at nikotin \u00f8ker arbeidslysten?", "- Ok, la oss se det positive som en \u00f8velse. Hvis vi tar utgangspunkt i ensomhet, som kanskje er enda mer skadelig enn r\u00f8yking, s\u00e5 kan du si at den positive sosiale konsekvensen av r\u00f8yking er at du har noen \u00e5 r\u00f8yke sammen med, du g\u00e5r jo ikke ut i kulden og spiser et eple sammen med noen. Sosialt samhold er veldig helsegunstig. Hvis du hadde funnet et substitutt for r\u00f8yking, som var like sosialt og popul\u00e6rt, og samtidig ufarlig, kunne du kanskje f\u00e5tt nobelprisen.", "I Mexico fant forskere ut at sigaretter hadde positiv effekt p\u00e5 sm\u00e5fugler fordi fuglene  bygde reder av sigarettsneiper, og nikotinet hadde positiv effekt fordi det holder parasittene borte. Det forskes p\u00e5 mye?", "- Ja, det skal forskes p\u00e5 mye. Fra et forskningsst\u00e5sted ville det foresl\u00e5tte lovforslaget fra", "Legeforeningen gitt oss en unik mulighet til et", "naturlig eksperiment hvor vi kunne sett p\u00e5", "helseeffekten av et forbud. F\u00f8r og etter. Men p\u00e5 det menneskelige sosiale plan er det kanskje et steg tilbake fordi vi f\u00e5r skjulte bivirkninger i form av ytterligere nedvurdering av mennesker som allerede f\u00f8ler seg nedvurdert.", "Mange stresser ned med tobakk. Hva bruker du?", "- N\u00e5r blikket mitt treffer den figuren der borte i vinduskarmen, en liten Buddha-figur, tar jeg det som en p\u00e5minnelse om \u00e5 roe ned. Den er kanskje r\u00f8yken min, den da. Eller s\u00e5 spiller jeg litt sjakk p\u00e5 nettet.", "Du er helsediktator i ett \u00e5r. Hva er de tre  viktigste tiltakene?", "- Jeg ville forbudt fattigdom, og fjernet all", "stigma knyttet til ressursforskjeller. Eller sagt p\u00e5 en annen m\u00e5te, jeg ville gjort det som var mulig for \u00e5 utjevne levek\u00e5rene. Ikke bare", "mellom de fattigste og rikeste, men ogs\u00e5 alle som befinner seg imellom. Det er jo der de fleste befinner seg. Et mer konkret tiltak ville v\u00e6re gratis m\u00e5ltider og frukt p\u00e5 skolene, hvor elevene selv skulle involveres i matlagingen for \u00e5 l\u00e6re om sunn og b\u00e6rekraftig mat som de kan ta med seg senere i livet. Og s\u00e5 ville jeg gjort hva som helst for \u00e5 unng\u00e5 \u00e5 havne i samme situasjon som England hvor det offentlige helsesystemet avvikles. Vi m\u00e5 s\u00f8rge for at tilgangen til helsetjenester er lik for alle,", "uavhengig av behov. Noe privatisering t\u00e5ler vi, men det er en stor misforst\u00e5else at privatise-ringen avlaster det offentlige helsetilbudet fordi det offentlige systemet vil tappes for det friskeste. Det er jo de som kan betale for seg. Om trenden fra England n\u00e5r Norge vil r\u00f8ykingen bli v\u00e5rt minste problem.", "Du vil redusere klasseskillene?", "- Ja, og det sier jeg ikke av politisk overbevis-ning, men ut fra de tallene jeg ser i forskningen min.", "Du snakker som en sosialist, men g\u00e5r kledd som en venstremann.", "- Jeg er godt balansert politisk, men det er viktig \u00e5 holde politisk overbevisning og forsk-ningskonklusjoner adskilt. Forskningen v\u00e5r viser at den st\u00f8rste faren for folkehelsa vil v\u00e6re en nedbygging av velferdsstaten."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "284c2ecf0100a23cbc497c72b72f3680897528f891cfa0a2f8acd3449b4f0d29"}, {"field": "createtime", "value": "2017-05-30T12:11:51.000Z"}, {"field": "description", "value": "Professor Terje A. Eikemo er ikke s\u00e5 sikker p\u00e5 det."}, {"field": "dominantimage", "value": "http://www.adressa.no/pluss/magasin/article12005095.ece/5k51nl/ALTERNATES/w980-default/eikemo121.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ce4a11b4a1a65aa53a71023f84a18cbfbf1c7f9.jpg?592d6187"}, {"field": "dominantthumbnaildimensions", "value": "300x169"}, {"field": "heading", "value": "Er et forbud mot salg av tobakk bra for folkehelsa? -adressa.no"}, {"field": "id", "value": "3ce4a11b4a1a65aa53a71023f84a18cbfbf1c7f9"}, {"field": "keyword", "value": ["Tobakk", "Helse", "r\u00f8yking"]}, {"field": "keywords", "value": "Tobakk,Helse,r\u00f8yking"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-concept", "value": ["lavere sosiale lagene", "positiv effekt", "r\u00f8yk"]}, {"field": "kw-entity", "value": ["helse", "legeforeningen", "buddha"]}, {"field": "kw-location", "value": ["england", "nord-norge", "mexico", "chesterfield", "norge"]}, {"field": "kw-pageclass", "value": "article"}, {"field": "kw-person", "value": "terje a. eikemo"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12005095.ece/5k51nl/ALTERNATES/w980-default/eikemo121.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er et forbud mot salg av tobakk bra for folkehelsa?"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/08/Er-et-forbud-mot-salg-av-tobakk-bra-for-folkehelsa-12005096.ece"}, {"field": "pageclass", "value": ["article"]}, {"field": "publishtime", "value": "2016-01-08T12:25:58.000Z"}, {"field": "recs-articleid", "value": "12005096"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-08T12:25:58.000Z"}, {"field": "recs-rawtitle", "value": "Er et forbud mot salg av tobakk bra for folkehelsa? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Professor Terje A. Eikemo er ikke s\u00e5 sikker p\u00e5 det."}, {"field": "thumbnail", "value": "http://content-thumbnail.cxpublic.com/content/thumbnail200x150/3ce4a11b4a1a65aa53a71023f84a18cbfbf1c7f9.jpg?592d6187"}, {"field": "thumbnailfullheightdimensions", "value": "200x2197"}, {"field": "timestamp", "value": "2017-05-30T12:11:51.000Z"}, {"field": "title", "value": "Er fedme verre enn r\u00f8yk?"}, {"field": "url", "value": "http://www.adressa.no/pluss/magasin/2016/01/08/Er-et-forbud-mot-salg-av-tobakk-bra-for-folkehelsa-12005096.ece"}, {"field": "urlhash", "value": "3ce4a11b4a1a65aa53a71023f84a18cbfbf1c7f9"}], "score": 0.58241665, "siteId": "9222270286501375973", "id": "3ce4a11b4a1a65aa53a71023f84a18cbfbf1c7f9"}

