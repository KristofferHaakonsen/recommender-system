{"fields": [{"field": "modifiedtime", "type": "time", "value": "2012-04-17T01:44:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Over 100 000 nordmenn abonnerte p\u00e5 faste leveranser av Vitaepro \u2013 helt til NRKs Forbrukerinspekt\u00f8rene i januar plukket pillen fra hverandre. Inntil da hadde folk svelget de sm\u00e5 kapslene sammen med l\u00f8ftene om at de skulle gj\u00f8re godt for muskler og ledd, for synet og huden, for mage og tarm, hjertet og blodsukkeret, hukommelsen og \u00f8ynene, ja, til og med avhjelpe skadevirkningene av alkohol og tobakk.", "Etter at Gud visstnok d\u00f8de, har vi jo ikke andre steder \u00e5 g\u00e5 med v\u00e5r sorg enn til pillen. Som det sto i A-magasinets sp\u00f8rrespalte for mange \u00e5r siden: \u00abJeg har v\u00e6rt hos psykiater, som heller ikke kan si meg hvorfor jeg lever. Han har gitt meg to typer tabletter: Fluanxol og Tolvin.\u00bb", "Vitaelab , som lager Vitaepro, har enn\u00e5 ikke p\u00e5st\u00e5tt at de kan l\u00f8se de eksistensielle sp\u00f8rsm\u00e5l, men de tilbyr de tre antioksidantene astaxanthin, lutein og zeaxanthin som et viktig tilskudd til det gode liv. Hilde Gjermundshaug Pedersen har Vitaepro p\u00e5 skilua og Vitaepro i magen, og er derfor ekstra opplagt n\u00e5r hun legger ut i l\u00f8ypa. Wenche Myhres evigvarende ungdom skyldes ogs\u00e5 Vitaepro, s\u00e5 vidt vi kan forst\u00e5 av tv-reklamene.", "28. januar gikk Forbrukerinspekt\u00f8rene bakenfor denne reklamen, og fant ut at det ikke er gjort noen kliniske studier p\u00e5 effekten av pillen. Professor Rune Blomhoff ved Universitetet i Oslo, i programmet presentert som Norges fremste forsker p\u00e5 antioksidanter, uttalte at p\u00e5standene til Vitaelab er misvisende, og at folk blir lurt til \u00e5 kj\u00f8pe et produkt som ingen vet virkningen av.", "10 000 av de angivelig lurte hoppet av i l\u00f8pet av tre dager etter programmet. 10\u00bf000 til fulgte i ukene deretter. Hver femte kunde forsvant. If\u00f8lge advokat Bj\u00f8rn Stordrange har innslaget f\u00f8rt til et omsetningstap p\u00e5 50 millioner kroner. Bel\u00f8pet virker forunderlig h\u00f8yt, ettersom Vitaelabs totale omsetning i 2007, if\u00f8lge samme kilde, var p\u00e5 bare 20 millioner. Dette tallet virker p\u00e5 sin side forunderlig lavt, ettersom abonnementsprisen er 1500 kroner \u00e5ret. 100\u00bf000 abonnenter skulle gi en omsetning p\u00e5 150 millioner hvis folk husker \u00e5 ta pillene og betale regningene. Det burde de jo klare med den gode virkningen Vitaepro har p\u00e5 hukommelsen.", "Men mot tap p\u00e5 50 millioner hjelper ikke antioksidanter, her m\u00e5tte det advokater og medier\u00e5dgivere til. Vitaelab kalte inn advokatfirmaet Steenstrup Stordrange og medier\u00e5dgiver Frode Nakkim fra 20/20 Communications, som er det Brynhildsen og Woldsdal PR kaller seg etter at Brynhildsen ble d\u00f8mt for innsidehandel.", "Det er selvf\u00f8lgelig en smule pikant n\u00e5r Frode Nakkim mobiliseres for \u00e5 ta NRK i skole, ettersom hans bror er samfunnsredakt\u00f8r i NRK og hans mor leder Kringkastingsr\u00e5det. Men er vi et lite land, s\u00e5 er vi et lite land.", "Etter noen forpostfektninger ble mediestrategien effektuert. Det f\u00f8rste motangrepet kom som en 18 siders klage til Pressens Faglige Utvalg. Det er selvf\u00f8lgelig en ordin\u00e6r og akseptabel reaksjon. Det var grep nummer to som var nyskapende: Vitaelab kj\u00f8pte reklametid p\u00e5 TV2. I 50 sekunder lot de et utdrag av klagen rulle langsomt over skjermen, mens en sonor r\u00f8st leste en tekst som etterlot et inntrykk av at Forbrukerinspekt\u00f8rene allerede var felt.", "Mens saken enn\u00e5 ligger i PFU, bestemmer s\u00e5 det velrenommerte nettstedet forskning.no seg for \u00e5 se p\u00e5 Vitaepro. De kontakter Vitaelab for \u00e5 f\u00e5 all tilgjengelig dokumentasjon om pillens virkninger, og utl\u00f8ser \u00f8yeblikkelig mediealarmen. Sist tirsdag, f\u00f8r forskning.no hadde publisert et ord, fikk de brev fra Steenstrup Stordrange og flere henvendelser fra Frode Nakkim. Advokaten minnet om V\u00e6r varsom-plakaten og oppfordret redaksjonen til \u00e5 f\u00f8lge presseetikken, mens medier\u00e5dgiveren insisterte p\u00e5 at hans klient hadde \u00abrett til samtidig im\u00f8teg\u00e5else av enhver p\u00e5stand som framsettes\u00bb. Nakkim, som har 18 \u00e5rs fartstid fra VG burde kjenne V\u00e6r Varsom-plakaten godt nok til \u00e5 vite at den ikke gir noen slik rett, men sier at \u00abde som utsettes for sterke beskyldninger skal s\u00e5 vidt mulig ha adgang til samtidig im\u00f8teg\u00e5elser.\u00bb", "Redakt\u00f8ren i forskning.no, Nina Kristiansen, slo tilbake og offentliggjorde brevet fra advokaten og medier\u00e5dgiverens vedvarende press mot redaksjonen. I en kommentar skriver Kristiansen: \u00abEr en slik p\u00e5minning bare et fromt \u00f8nske om at god presseskikk skal f\u00f8lges, eller er det en m\u00e5te \u00e5 advare p\u00e5, et slags \u00abvi ser deg og vet hvor du bor \u2013 og vi kan sette advokat p\u00e5 saken\u00bb? Tja, ingen betaler vel sal\u00e6rer av Stordranges og Nakkims kaliber for \u00e5 f\u00e5 dem til \u00e5 sende ut fromme \u00f8nsker.", "Denne uken tok medier\u00e5dgiver Hans Geelmuyden p\u00e5 seg en stor del av \u00e6ren for det s\u00e5kalte folkeoppr\u00f8ret som i 2005 holdt p\u00e5 \u00e5 sikre \u00d8ystein Stray Spetalen og Petter Stordalen kontroll over Union papirfabrikk i Skien. Torsdag fikk vi vite at Tor Mikkel Wara er medier\u00e5dgiver for Politiforbundet, samtidig som han er politisk r\u00e5dgiver for Siv Jensen.", "Vi trenger ikke Vitaepro for \u00e5 f\u00e5 opp \u00f8ynene. Det holder at pressen snur s\u00f8kelyset mot den stadig voksende skare av h\u00f8yt gasjerte manipulatorer som planter historier, regisserer hendelser, presser journalister og truer redakt\u00f8rer. Det er viktigere \u00e5 f\u00f8lge bevegelsene til Nakkim, Geelmuyden og Wara enn Hangeland, Carew og Iversen."]}, {"field": "category0", "value": "meninger"}, {"field": "contenthash", "value": "c650428acdf4d043bf37fe2ba9fb8965ee8ca2070a806dc25225a2d11997c4f3"}, {"field": "createtime", "value": "2017-05-22T06:19:46.000Z"}, {"field": "description", "value": "Medier\u00e5dgivere kan v\u00e6re slitsomme nok under normale forhold. Men n\u00e5r de g\u00e5r p\u00e5 Vitaepro, er det som \u00e5 ha f\u00e5tt Iberiasnegler i hagen."}, {"field": "dominantimage", "value": "http://www.adressa.no/incoming/article1304848.ece5/ALTERNATES/w980-default/Sven_Egil_Omdalsvny"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0f7d215272ba710cc191c45ff649e8af50b927ac.jpg?59606dbf"}, {"field": "dominantthumbnaildimensions", "value": "300x169"}, {"field": "heading", "value": "Tok de for mye Vitaepro? -adressa.no"}, {"field": "id", "value": "0f7d215272ba710cc191c45ff649e8af50b927ac"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["advokat", "pillen", "press", "medier\u00e5dgiver"]}, {"field": "kw-entity", "value": ["stordranges og nakkims", "pressens faglige utvalg", "a-magasinets", "norges", "woldsdal pr", "v\u00e6r varsom", "steenstrup stordrange", "geelmuyden og wara", "brynhildsen og woldsdal pr", "hans geelmuyden", "politiforbundet", "tolvin", "iberiasnegler", "brynhildsen", "hangeland", "forbrukerinspekt\u00f8rene", "communications", "kringkastingsr\u00e5det", "carew og iversen", "gud", "vitaepro", "universitetet", "vitaelab", "\u00f8ystein stray spetalen og petter stordalen"]}, {"field": "kw-location", "value": ["skien", "oslo", "union"]}, {"field": "kw-pageclass", "value": "article"}, {"field": "kw-person", "value": ["rune blomhoff", "hilde gjermundshaug pedersen", "bj\u00f8rn stordrange", "nina kristiansen", "\u00f8ystein stray spetalen", "tor mikkel wara", "wenche myhres", "petter stordalen", "frode nakkim", "siv jensen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1304848.ece5/ALTERNATES/w980-default/Sven_Egil_Omdalsvny"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tok de for mye Vitaepro?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1301320.ece"}, {"field": "pageclass", "value": ["article"]}, {"field": "publishtime", "value": "2009-03-30T10:43:12.000Z"}, {"field": "recs-articleid", "value": "1412146"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-30T10:43:12.000Z"}, {"field": "recs-rawtitle", "value": "Tok de for mye Vitaepro? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Medier\u00e5dgivere kan v\u00e6re slitsomme nok under normale forhold. Men n\u00e5r de g\u00e5r p\u00e5 Vitaepro, er det som \u00e5 ha f\u00e5tt Iberiasnegler i hagen."}, {"field": "thumbnail", "value": "http://content-thumbnail.cxpublic.com/content/thumbnail200x150/0f7d215272ba710cc191c45ff649e8af50b927ac.jpg?59606dbf"}, {"field": "thumbnailfullheightdimensions", "value": "200x1693"}, {"field": "timestamp", "value": "2017-07-08T05:29:35.000Z"}, {"field": "title", "value": "Tok de for mye Vitaepro?"}, {"field": "url", "value": "http://www.adressa.no/meninger/article1301320.ece"}, {"field": "urlhash", "value": "0f7d215272ba710cc191c45ff649e8af50b927ac"}], "score": 1.2107238, "siteId": "9222270286501375973", "id": "0f7d215272ba710cc191c45ff649e8af50b927ac"}

