{"fields": [{"field": "modifiedtime", "type": "time", "value": "2012-04-18T17:51:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Linn Ullmanns nye roman forteller om barndommens idylliske somre som plutselig blir \u00f8delagt av en tragedie. Det skal s\u00e5 lite til f\u00f8r tragedien skjer, mener hun.", "Ullmann sitter p\u00e5 restaurant Pascal i Drammensveien i Oslo og drikker vann. Hun har sittet der siden klokken ni om morgenen, og n\u00e5 er det langt utp\u00e5 ettermiddagen.", "Hun har gjort fem intervjuer p\u00e5 rappen, og selv om hun ikke er spesielt glad i \u00e5 snakke med pressen, er hun like blid.", "Nerv\u00f8s er hun ogs\u00e5. Nerv\u00f8s for hva vi vil finne p\u00e5 \u00e5 skrive og spesielt nerv\u00f8s for hva anmelderne vil mene om den nye romanen \u00abEt velsignet barn\u00bb.", "- Er du ikke trygg p\u00e5 at du har skrevet en god roman?", "- Jo, utbryter hun f\u00f8r hun \u00f8yeblikkelig trekker utsagnet tilbake. - Det svaret kom litt for raskt. Men jeg kan si at jeg er stolt av denne boka. Jeg har gjort s\u00e5 godt jeg har kunnet. Det er en personlig roman som har v\u00e6rt t\u00f8ff og vanskelig \u00e5 skrive.", "Mer nerv\u00f8s for hver bok", "- Dette er din fjerde roman, og du har selv bakgrunn som journalist og kritiker. Du kan dette spillet bedre enn de fleste?", "- Jo, men jeg er pessimistisk anlagt, og det blir verre og verre for hver bok. At jeg kan spillet er heller ikke beroligende. Jeg vet at anmelderne har det travelt og at alle kan ha en d\u00e5rlig dag.", "Linn Ullmann selv har ikke hatt s\u00e5 mange d\u00e5rlige dager i det siste. I tre \u00e5r har hun sittet hjemme og gjort det hun liker best. Hun har skapt personer, diktet historier, skildret landskap og stemninger.", "Dessuten har hun f\u00e5tt sitt andre barn, ei jente som ble f\u00f8dt for 21 m\u00e5neder siden. Fra f\u00f8r har hun s\u00f8nnen Halfdan p\u00e5 15 \u00e5r og er dessuten stemor til ektemann Niels Fredrik Dahls to barn fra tidligere ekteskap.", "Den nye boka er dedisert til s\u00f8nnen som tidligere var en ihuga RBK-supporter. Han har fortsatt ikke sviktet laget fra sin mormors og oldemors hjemby, men har kastet blikket ut i verden og er for tiden mer opptatt av Liverpool.", "En unggutt i fare", "-Hvordan oppsto ideen til den nye romanen?", "- Det f\u00f8rste bildet som dukket opp, var en gutt som l\u00f8p. Jeg visste at han var i fare, og jeg visste at jeg skulle skrive om noe forferdelig som kom til \u00e5 skje. Dette forferdelige som jeg skriver om kan starte som en lek som ser uskyldig ut, men det kan utvikle seg til noe mye verre, uten at s\u00e5 mange av dem som er involvert er klar over det. N\u00e5 i ettertid ser jeg at flere av b\u00f8kene mine har handlet om noe lignende, om situasjoner som plutselig bikker over slik at personene jeg skriver om blir alene i en voldsom, iskald og n\u00e5del\u00f8s verden.", "Bare den som leser \u00abEt velsignet barn\u00bb kan forst\u00e5 fullt ut hva Linn Ullmann mener med situasjoner som plutselig bikker over slik at det skjer noe forferdelig.", "Tre halvs\u00f8stre p\u00e5 \u00f8stkysten", "Her kan vi ikke en gang r\u00f8pe hva det forferdelige er - men vi kan hjelpe leseren et stykke p\u00e5 vei ved \u00e5 fortelle at \u00abEt velsignet barn\u00bb forteller om tre halvs\u00f8stre som hver sommer i barndommen bes\u00f8ker sin far Isak p\u00e5 sommer\u00f8ya Hammars\u00f8 p\u00e5 den svenske \u00f8stkysten.", "Romanen forteller om forholdet mellom s\u00f8strene, deres tre forskjellige m\u00f8dre og deres felles far. Vi m\u00f8ter ogs\u00e5 andre sommergjester og unggutten Ragnar. Han skiller seg ut fra de andre - og det er han som l\u00f8per.", "Linn Ullmann har selv reist til den svenske \u00f8stkysten i \u00e5r etter \u00e5r. Der har hun m\u00f8tt sin far Ingmar Bergman og mange av sine halvs\u00f8sken. Det er likevel en avsporing, for \u00abEt velsignet barn\u00bb forteller en helt annen historie. Bare landskap og milj\u00f8 ligner p\u00e5 det hun selv opplevde p\u00e5 Bergmans F\u00e5r\u00f8.", "Et hemmelig landskap", "- Barndommen er et hemmelig landskap, sier Linn Ullmann, for dette er ogs\u00e5 et tema som gjennomsyrer den nye romanen. De tre halvs\u00f8strene har ulike historier \u00e5 fortelle om det som skjedde p\u00e5 Hammars\u00f8. Ingen husker og vektlegger det samme.", "- Er det slik at alle har en barndom der man i ettertid kan fortelle mange ulike historier om en og samme hendelse?", "- Jeg tror det. Bare snakk med foreldrene dine, s\u00e5 f\u00e5r du et annet bilde av din egen barndom enn det du selv har dannet deg. \u00abEt velsignet barn\u00bb dreier seg ogs\u00e5 om dette, om erindring og glemsel og om hvordan det p\u00e5virker oss i voksen alder. Hvis du opplever noe vondt som barn, hvordan lever du med det siden, er et av sp\u00f8rsm\u00e5lene i boka. Er du i stand til \u00e5 reparere det som er \u00f8delagt? V\u00e5ger du i det hele tatt \u00e5 huske hva som faktisk skjedde?", "Om \u00e5 gi slipp p\u00e5 frykten", "Etter \u00e5 ha lest \u00abEt velsignet barn\u00bb forst\u00e5r vi hvorfor Linn Ullmann sitter p\u00e5 fredelige Pascal og forteller at hun ofte er redd. Under den idylliske overflaten er romanen full av foruroligende undertoner der lek kan tippe over i brutalitet, der en vellystig utforsking av ungdommelig seksualitet kan n\u00e6rme seg overgrep, der den som er bare litt annerledes kan bli st\u00f8tt ut i m\u00f8rket.", "- I voksen alder har jeg tenkt mer og mer p\u00e5 at vi kan tr\u00e5 feil uten \u00e5 v\u00e6re klar over det, og at det kan ha katastrofale f\u00f8lger. Men samtidig med at jeg bruker mye tid p\u00e5 \u00e5 v\u00e6re redd, tenker jeg ogs\u00e5 p\u00e5 noe en svensk koreograf sa i et intervju jeg leste. Hun sa at den st\u00f8rste formen for solidaritet er \u00e5 gi slipp p\u00e5 frykten.", "- Hva mente hun med det?", "- Frykten v\u00e5r er ofte forbundet med det vi ikke vet noe om, det som er annerledes og ukjent. Fremmedfrykt, for eksempel, er ikke en solidarisk f\u00f8lelse.", "Slik sitter Linn Ullmann og utveksler tanker p\u00e5 slutten av en lang dag med intervjuer p\u00e5 Pascal. Vi glemmer helt \u00e5 sp\u00f8rre om hvordan det f\u00f8les \u00e5 bli rost opp i skyene i New York Times og bli utgitt i 30 land, for vi har hatt viktigere saker \u00e5 snakke om."]}, {"field": "category0", "value": "kultur"}, {"field": "contenthash", "value": "949764f8e4623e24e1abfa9b5584d6b2928df163ac8a8d217817dde8f03289fb"}, {"field": "createtime", "value": "2015-09-09T20:05:16.000Z"}, {"field": "description", "value": "- Jeg bruker altfor mye tid p\u00e5 \u00e5 v\u00e6re redd, sier Linn Ullmann."}, {"field": "dominantimage", "value": "http://www.adressa.no/incoming/article1149206.ece5/ALTERNATES/w980-default/linn"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd6f0a47b6f423807fd4214dbb40b993d4bf3729.jpg?59577267"}, {"field": "dominantthumbnaildimensions", "value": "300x169"}, {"field": "heading", "value": "Linn i barndommens verden -adressa.no"}, {"field": "id", "value": "fd6f0a47b6f423807fd4214dbb40b993d4bf3729"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "family-and-parenting"}, {"field": "kw-company", "value": "new york times"}, {"field": "kw-concept", "value": ["velsignet", "barndom", "barn", "skje", "roman", "velsignet barn", "bok"]}, {"field": "kw-entity", "value": ["ragnar", "halfdan", "bergmans f\u00e5r\u00f8", "hammars\u00f8", "isak", "drammensveien"]}, {"field": "kw-location", "value": ["liverpool", "pascal", "oslo"]}, {"field": "kw-pageclass", "value": "article"}, {"field": "kw-person", "value": ["niels fredrik dahls", "linn ullmann", "ingmar bergman"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1149206.ece5/ALTERNATES/w980-default/linn"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Linn i barndommens verden"}, {"field": "og-type", "value": "article"}, {"field": "og-url", "value": "http://www.adressa.no/kultur/article585868.ece"}, {"field": "pageclass", "value": ["article"]}, {"field": "publishtime", "value": "2005-10-27T22:04:02.000Z"}, {"field": "recs-articleid", "value": "2096316"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-10-27T22:04:02.000Z"}, {"field": "recs-rawtitle", "value": "Linn i barndommens verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Jeg bruker altfor mye tid p\u00e5 \u00e5 v\u00e6re redd, sier Linn Ullmann."}, {"field": "thumbnail", "value": "http://content-thumbnail.cxpublic.com/content/thumbnail200x150/fd6f0a47b6f423807fd4214dbb40b993d4bf3729.jpg?59577267"}, {"field": "thumbnailfullheightdimensions", "value": "200x1877"}, {"field": "timestamp", "value": "2017-07-01T09:59:03.000Z"}, {"field": "title", "value": "Linn i barndommens verden"}, {"field": "url", "value": "http://www.adressa.no/kultur/article585868.ece"}, {"field": "urlhash", "value": "fd6f0a47b6f423807fd4214dbb40b993d4bf3729"}], "score": 0.87683743, "siteId": "9222270286501375973", "id": "fd6f0a47b6f423807fd4214dbb40b993d4bf3729"}

