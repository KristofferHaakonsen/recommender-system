{"fields": [{"field": "modifiedtime", "type": "time", "value": "2016-05-29T18:47:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["hverdagshelt", "bl\u00e5mandag", "lykke", "Signert"]}, {"field": "author", "value": ["st\u00e5le gerhardsen", "designer"]}, {"field": "body", "value": ["Det er mandag. En s\u00e5nn skikkelig mandag-mandag. En klisj\u00e9-mandag av den bl\u00e5 typen. Du er sur, eller kanskje ikke sur, men s\u00e5nn skikkelig utilpass og grumsete. Du er langt ifra uthvilt og dagen starter med at du tr\u00e5kker p\u00e5 et leverposteibr\u00f8d. Du bytter sokker, de nye sokkene er hullete men det glemmer du fort da du selvsagt har stein i skoa. Du sl\u00e5r hodet i garasjeporten, setter fast haka i klipsen p\u00e5 sykkelhjelmfestet og det er lite luft i dekkene p\u00e5 sykkelvogna, men du finner ikke pumpa.", "LES OGS\u00c5: Barndommens frykt for atomkrig slipper aldri taket.", "Veien til barnehagen har dessuten i l\u00f8pet av natten blitt en slags lokal variant av Mount Everest. Vel fremme i barnehagen legger, den ellers sv\u00e6rt s\u00e5 sprudlende, arvingen seg ned som en slags sj\u00f8stjerne i bru og p\u00e5 en Tony Harnell-aktig m\u00e5te nekter han \u00e5 kle av seg st\u00f8vlene, fordi han vil nemlig hoppe i s\u00f8ledammen som jo er rett utenfor porten.", "Du stresser videre. Svett som en fribryter tropper du opp p\u00e5 jobb og rekker akkurat dagens f\u00f8rste m\u00f8te. Du stanger i arbeidsoppgavene, mailene hoper seg opp og du kommer ingen vei.", "Klokken hadde ikke engang rukket \u00e5 bli ti, og jeg hadde avskrevet dagen. Men, jeg tok meg selv i nakken og skj\u00f8nte at l\u00f8sningen m\u00e5tte v\u00e6re \u00e5 g\u00e5 ut, lufte hodet, restarte maskineriet og bruke det ellevte stempelet p\u00e5 kaffekortet mitt til \u00e5 f\u00e5 fingrene i en drikk som kunne minne om et varmt smil.", "V\u00e6ret utenfor var fortsatt surt, s\u00e5 jeg gikk med hurtige skritt og lutet nakke for \u00e5 komme meg til kaffebaren hurtigst mulig, uten \u00e5 m\u00f8te kjente. Vel inne bestilte jeg drikken jeg \u00f8nsket og merket at jeg begynte \u00e5 virke. N\u00e5 hadde jeg en kopp med s\u00f8t/sterk kaffe i h\u00e5nden og jeg var klar for hva som helst. Til og med kjentfolk.", "F\u00f8r jeg fortsetter vil jeg bare si at jeg har et litt ambivalent forhold til hverdagshelter. Jeg synes det er helt fabelaktig at folk bryr seg, men enkelte blir av og til litt vel ivrige i tjenesten. Det kan ha noe \u00e5 gj\u00f8re med at jeg har en i overkant ivrig og notorisk blodhundaktig hverdagshelt til far.", "LES OGS\u00c5: Det g\u00e5r en nyhetsb\u00f8lge over verden som hakker opp d\u00f8gnet", "La oss bruke litt tid p\u00e5 min far: En sv\u00e6rt s\u00e5 likandes kar som stort sett er glad i alt og alle og sprer om seg med glede og herlig fjas. Han har ogs\u00e5 en godt utviklet rettferdighetssans og er ikke redd for \u00e5 gripe inn i hvilken som helst situasjon. Uten tanke p\u00e5 konsekvenser. En handlingens mann. En hverdagshelt.", "Han har l\u00f8pt etter, og fanget, butikktyver som b\u00e5de var tjue \u00e5r yngre og femti kilo lettere enn han selv. Han har funnet syklister i veikanten med \u00e5pne brudd og kj\u00f8rt dem til sykehus (og bes\u00f8kt dem noen dager etterp\u00e5). Han har l\u00f8ftet en kjeltring br\u00f8lende opp etter nakkeh\u00e5rene da han stjal fra en kasse p\u00e5 Rema, der min far (og en pinlig ber\u00f8rt fjorten \u00e5r gammel meg) tilfeldigvis sto i k\u00f8 for \u00e5 handle is og avis.", "Jeg kunne ha fortsatt lenge, listen med hans bragder slutter aldri.", "Tilbake til mandagsm\u00e5rra blues. For da jeg kom traskende litt lettere til sinns nedover Nordre gate ser jeg en skjortekledd herremann st\u00e5 og prate med en heller sliten type som satt p\u00e5 en av benkene, og ikke hadde det helt greit.", "LES OGS\u00c5: Milj\u00f8debatten var \u00e6rligere p\u00e5 80-tallet", "Mannen med skjorten (som jeg i ettertid skj\u00f8nte jobber p\u00e5 Krogh Optikk) ga benkemannen noe s\u00e5 enkelt som en liten kopp kaffe. I forbifarten h\u00f8rer jeg ogs\u00e5 fyren fra brillebutikken si \u00abHer har du litt kaffe, s\u00e5 f\u00e5r du v\u00e5kna litt\u00bb til den slitne kameraten p\u00e5 benken. Han tar imot kaffen og de sm\u00e5prater litt til, f\u00f8r brillemannen g\u00e5r inn i butikken sin igjen.", "Den kaffekoppen varmet. En liten kopp med medmenneskelighet. Jeg ble spontant kjempeglad, enda jeg ikke hadde noe med situasjonen \u00e5 gj\u00f8re. Alt jeg gjorde var \u00e5 l\u00f8fte hodet nok i en bl\u00e5 hverdag til \u00e5 se denne uselviske handlingen. Jeg m\u00e5tte dele denne varmen med noen. Det logiske var \u00e5 dele opplevelsen p\u00e5 Facebook.", "LES OGS\u00c5: NTNU-ledelsen m\u00e5 erkjenne at byens attraktivitet ligger i sentrum", "Jeg ble s\u00e5 glad for hva jeg hadde sett, at jeg glemte \u00e5 drikke min egen kaffe der jeg satt og forfattet en status. I skrivende stund har kaffekoppen som mannen fra brillebutikken ga til mannen p\u00e5 benken varmet flere hundre p\u00e5 Facebook, s\u00e5 jeg bestemte meg for at flere skulle f\u00e5 kjenne varmen. Adresseavisen n\u00e5r ut til langt flere enn jeg klarer selv, n\u00e5 er jeg er spent p\u00e5 hvor mange kaffekoppen varmer igjennom avisen. Del artikkelen med alle du kjenner, vips s\u00e5 har kanskje den ene koppen med kaffe varmet hele Trondheim. Tenk det.", "PS: M\u00e5tte hverdagshelter aldri slutte \u00e5 bry seg. Det skal nemlig ikke s\u00e5 mye til. Verken for den ene eller den andre.", "PPS: Denne teksten dediseres forresten til han fyren som jobber p\u00e5 brillebutikken \u00f8verst i Nordre. Du inspirerer meg! Takk.", "F\u00f8lg Adresseavisen p\u00e5 Facebook,  Instagram og Twitter .", "H\u00f8r v\u00e5re kommentatorer p\u00e5 podkast:"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "ad6921e954c53672b0395aad86cfe131646a90c2b9eca562e201e4c1ec525e80"}, {"field": "createtime", "value": "2017-03-01T17:20:44.000Z"}, {"field": "description", "value": "Hvor mange mennesker kan en liten kopp kaffe varme?"}, {"field": "dominantimage", "value": "http://www.adressa.no/pluss/meninger/article12794509.ece/xaw1z0/ALTERNATES/w980-default/varmende_kaffe.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48147dbaadd929f72607105e9228af0854254b1d.jpg?58b702ec"}, {"field": "dominantthumbnaildimensions", "value": "300x169"}, {"field": "heading", "value": "Bl\u00e5 mandag m\u00f8ter Bl\u00e5 Java -adressa.no"}, {"field": "id", "value": "48147dbaadd929f72607105e9228af0854254b1d"}, {"field": "keyword", "value": ["hverdagshelt", "bl\u00e5mandag", "lykke", "Signert"]}, {"field": "keywords", "value": "hverdagshelt,bl\u00e5mandag,lykke,Signert"}, {"field": "kw-category", "value": ["pluss", "meninger"]}, {"field": "kw-company", "value": "facebook"}, {"field": "kw-concept", "value": ["liten kopp", "varmt", "kopp", "far", "mann", "bl\u00e5", "hverdagshelt", "dagen", "kaffe", "liten kopp kaffe"]}, {"field": "kw-entity", "value": ["nordre", "bl\u00e5 java", "krogh optikk", "signert", "rema", "mount everest"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "tony harnell"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12794509.ece/xaw1z0/ALTERNATES/w980-default/varmende_kaffe.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bl\u00e5 mandag m\u00f8ter Bl\u00e5 Java"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/05/29/Bl%C3%A5-mandag-m%C3%B8ter-Bl%C3%A5-Java-12794510.ece"}, {"field": "pageclass", "value": null}, {"field": "publishtime", "value": "2016-05-29T18:47:11.000Z"}, {"field": "recs-articleid", "value": "12794510"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-05-29T18:47:11.000Z"}, {"field": "recs-rawtitle", "value": "Bl\u00e5 mandag m\u00f8ter Bl\u00e5 Java -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Hvor mange mennesker kan en liten kopp kaffe varme?"}, {"field": "thumbnail", "value": "http://content-thumbnail.cxpublic.com/content/thumbnail200x150/48147dbaadd929f72607105e9228af0854254b1d.jpg?58b702ec"}, {"field": "thumbnailfullheightdimensions", "value": "200x1896"}, {"field": "timestamp", "value": "2017-03-01T17:20:44.000Z"}, {"field": "title", "value": "Mannen p\u00e5 brillebutikken \u00f8verst i Nordre er min helt"}, {"field": "url", "value": "http://www.adressa.no/pluss/meninger/2016/05/29/Bl%c3%a5-mandag-m%c3%b8ter-Bl%c3%a5-Java-12794510.ece"}, {"field": "urlhash", "value": "48147dbaadd929f72607105e9228af0854254b1d"}], "score": 0.76161194, "siteId": "9222270286501375973", "id": "48147dbaadd929f72607105e9228af0854254b1d"}

