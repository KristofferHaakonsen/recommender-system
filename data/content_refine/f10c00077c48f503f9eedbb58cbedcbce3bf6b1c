{"fields": [{"field": "modifiedtime", "type": "time", "value": "2013-04-27T10:55:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde lundgaard"}, {"field": "body", "value": ["Saken oppdateres.", "- Det verste ordet? Bibliotek! Fullt av d-er og b-er.", "Venstreleder Trine Skei Grande tuller ikke. Helt fra lille Trine l\u00e6rte bokstavene p\u00e5 barneskolen, har det v\u00e6rt klin umulig \u00e5 se forskjell p\u00e5 den med \u00abryggsekk\u00bb og den med \u00abmage\u00bb. Til tross for iherdig pugging b\u00e5de med en energisk mor og l\u00e6rere, g\u00e5r deler av alfabetet stadig i ball. Hun skriver aldri julekort uten at tantebarna ser gjennom. Og bibliotek blir alts\u00e5 fullt av b\u00e5de b-er og d-er.", "Trine Skei Grande har aldri \u00abst\u00e5tt frem\u00bb som dyslektiker, skriver Aftenposten.no.", "- Det holder da lenge \u00e5 se det jeg skriver p\u00e5 Twitter, ler hun. Kvinnen som p\u00e5 Venstres landsm\u00f8te uten blygsel flagget ambisjonen om \u00e5 bli undervisningsminister, skriver feil. Og hater \u00e5 lese h\u00f8yt.", "Anslagsvis er det mellom 200 000 og 350 000 dyslektikere i Norge. Det er ikke lenger en sensasjon at noen av dem er kjente mennesker i fremtredende posisjoner. Men blir det borgerlig valgseier til h\u00f8sten, kan det bli en dyslektisk milep\u00e6l: Statsministerkandidaten, H\u00f8yre-leder Erna Solberg, hennes tidligere r\u00e5dgiver Julie Voldberg og n\u00e5v\u00e6rende, Haakon Dagestad er dyslektikere. Det samme er KrF-leder Knut Arild Hareide, og alts\u00e5 Venstres Skei Grande . Den fjerde partilederen p\u00e5 borgerlig side, Siv Jensen, m\u00e5 melde pass akkurat her. FrP har, febrilsk leting til tross, heller ikke klart \u00e5 hoste opp en annen kandidat til \u00abdysleksi-regjeringen\u00bb.", "KrFs Hareide har f\u00f8lgende kommentar:", "- Jeg h\u00e5per noen l\u00e6rere som leser dette vil fortelle om oss til elever p\u00e5 \u00e5tte-ni \u00e5r, som strever. De b\u00f8r f\u00e5 vite at det er mulig \u00e5 jobbe seg gjennom problemet og klare seg helt fint, sier han.", "Professor Turid Helland ved Universitetet i Bergen har jobbet med dysleksi og dyslektikere i 30 \u00e5r. Hun synes det er interessant at de blir s\u00e5 synlige i topp-politikken.", "- Dysleksi har ingen ting med evneniv\u00e5 \u00e5 gj\u00f8re. Og kreative folk som har g\u00e5tt gjennom skolen og tapt overfor det vesentlige, \u00e5 lese og skrive, finner andre strategier for \u00e5 overleve sosialt og faglig. De tar i bruk andre sider ved seg selv, sier hun, men understreker at \u00e5 lykkes krever b\u00e5de vilje, motivasjon og et st\u00f8ttende milj\u00f8. - Og man m\u00e5 fanges opp tidlig og f\u00e5 riktig hjelp. Dessverre utvikler mange dyslektikere adferdsproblemer og psykiske vansker fordi de ikke har f\u00e5tt hjelp med spr\u00e5kproblemene.", "Den beste hjelpen Trine Skei Grande fikk, kom fra en l\u00e6rer som l\u00e6rte henne \u00e5 la munnen ligge en halv setning etter hjernen. Da ble ikke panikken s\u00e5 stor hvis det dukket opp et ukjent ord. I tillegg elsket hun \u00e5 lese b\u00f8ker, selv om det gikk sakte.", "Men \u00e5 lese h\u00f8yt i klassen var et mareritt. Magen var full av angst og kr\u00e5keboller mens hun ventet p\u00e5 tur. I dag satser hun p\u00e5 stikkord og hukommelsen. I l\u00f8pet av \u00e5tte \u00e5r p\u00e5 Stortinget har hun aldri brukt manus.", "- Men p\u00e5 landsm\u00f8ter m\u00e5 jo journalistene ha et manus, sier hun, og forteller om det knallt\u00f8ffe \u00f8veregimet partiet rigget f\u00f8r m\u00f8tet for to uker siden: Hjemmefra m\u00e5tte hun melde p\u00e5 SMS til en r\u00e5dgiver hver gang talen var lest h\u00f8yt. Tilbake p\u00e5 Stortinget m\u00e5tte hun lese den h\u00f8yt for r\u00e5dgiveren. I landsm\u00f8tesalen var medarbeiderne publikum mens hun fremf\u00f8rte talen dagen og kvelden f\u00f8r m\u00f8tet, samt grytidlig om morgenen.", "- Likevel hater jeg det. Det er som \u00e5 v\u00e6re tilbake i klasserommet igjen.", "Den samme f\u00f8lelsen f\u00e5r hun hvis noen gir henne en tekst, ber henne skumme den, og raskt mene noe.", "- Da m\u00e5 jeg f\u00e5 noen til \u00e5 lese for meg. S\u00e5nne ting gj\u00f8r meg kjempesliten, sier hun, men ser det som et rent pluss at hun styrer unna fremmedord og har en muntlig stil.", "Hun er ogs\u00e5 glad for at hun aldri fikk diagnosen dysleksi, et ord som knapt var oppfunnet.", "- I dag er det blitt et jag etter diagnoser i skolen. Det var ikke noe fokus p\u00e5 at det var noe g\u00e6rent med meg. Jeg tror ikke det hadde v\u00e6rt bra for meg \u00e5 f\u00e5 en diagnose.", "Helt uten diagnose snakker Skei Grande gjerne om utfordringene \u2013 hvis noen sp\u00f8r. Kunnskapen og \u00e5penheten har \u00f8kt, og det begynner etter hvert \u00e5 bli en del kjente navn i dysleksiens \u00abhall of fame\u00bb. Ikke minst vakte det jubel da en studie fastslo at hele 40 prosent av britiske gr\u00fcndermillion\u00e6rer var dyslektikere. Her hjemme har b\u00e5de m\u00f8belgr\u00fcnder Jens Peter Ekornes og Kjell Inge R\u00f8kke fortalt om problemene, og noen vil kanskje mene den siste rest av stigma er fjernet.", "Det er langt fra hele sannheten, if\u00f8lge Espen Sch\u00f8nfeldt. Han er selv dyslektiker, l\u00e6rte \u00e5 skrive navnet sitt i 7. klasse, og fikk h\u00f8re at han i beste fall kunne klare \u00e5 ta sertifikat. Takket v\u00e6re egen jernvilje ble han jurist og universitetslektor.", "- Selv kjenner jeg til flere kjente jurister og personer i elitedivisjonen i n\u00e6ringslivet som lar dysleksien forbli en hemmelighet. For mange er det en st\u00f8rre belastning \u00e5 ha dysleksi i dag enn da jeg selv gikk p\u00e5 skolen for 20\u201330 \u00e5r siden. Den un\u00f8dvendige akademiseringen av skolen har bidratt til \u00e5 skape flere skoletapere og gjort det mer stigmatiserende \u00e5 ha dysleksi i dag enn tidligere, hevder han.", "Den profilerte h\u00f8yesterettsadvokaten Jens Kristian Thune er uansett sjeleglad for at ingen kom p\u00e5 \u00e5 klistre noen diagnose p\u00e5 ham. At han fikk lov \u00e5 v\u00e6re en gutt som var \u00abgod i muntlig og drita god i sport\u00bb. Som hadde skriveb\u00f8kene fulle av r\u00f8de streker og en h\u00e5nd som ikke ville skrive det hjernen \u00f8nsket. Men aldri fikk h\u00f8re at det var et problem, bare at han ville vokse det av seg. Noe han aldri gjorde. Den dag i dag kan han skrive \"Glo gul\" hvis han pr\u00f8ver seg p\u00e5 et julekort. Likevel var ordblind et ord han f\u00f8rst m\u00f8tte p\u00e5 universitetet.", "- P\u00e5 gymnaset var jeg b\u00e5nn i b\u00f8tta. Gikk ut som den nest d\u00e5rligste i klassen p\u00e5 Katta. Men jeg unnskyldte meg med at det var s\u00e5 mye annet enn lekser som var g\u00f8y, sier han i dag, egentlig forn\u00f8yd med at han ikke hadde sjanse til \u00e5 komme inn p\u00e5 medisinstudiet.", "I stedet havnet han p\u00e5 jus, etter \u00e5 ha str\u00f8ket i bokf\u00f8ring og s\u00e5 vidt hanglet gjennom forberedende pr\u00f8ve. Men da han skulle notere p\u00e5 forelesningene, m\u00e5tte han konsentrere seg s\u00e5 hardt at han ikke fikk med seg et ord av det foreleseren sa. Han m\u00e5tte velge \u00e5 lytte. Og kj\u00f8pte studievennenes notater.", "- Jeg utviklet den muntlige siden av meg. Jeg skriver stikkord, aldri manus. Og bruker et enkelt spr\u00e5k fordi jeg ikke vet hvordan ordene staves.", "- Men du m\u00e5tte jo ta eksamen?", "- Da var det innholdet som telte, ikke rettskrivningen. Det har kostet innsats. Men jeg hadde evnen til \u00e5 st\u00e5 p\u00e5, ikke gi meg. Kanskje ville jeg v\u00e6rt mindre fighter uten dette, undrer han, f\u00f8r han tilf\u00f8yer:", "- Jeg har jo levd i en gyllen sky. Alltid hatt et hjelpekorps av sekret\u00e6rer og advokatfullmektiger. Jeg har alltid brukt diktafon og f\u00e5tt andre til \u00e5 skrive for meg.", "I dag har 77-\u00e5ringen trappet ned og m\u00e5 klare seg uten sekret\u00e6r. PC med retteprogram er overhodet ikke det samme.", "- Den retter jo bare det som er tiln\u00e6rmelsesvis riktig. Jeg kan skrive helt ko-ko!", "- Det er min egen skyld, tenkte Erna Solberg.", "Hun kunne jobbet hardere. V\u00e6rt mindre slumsete. H\u00f8rt p\u00e5 l\u00e6rere og foreldre som sa hun m\u00e5tte konsentrere seg. Slutte \u00e5 slurve. Da ville de r\u00f8de strekene bli f\u00e6rre, og karakteren NG+ i skriftlige fag n\u00e6rme seg de gode hun fikk i muntlig.", "- Ingen fortalte meg at jeg var dum. Men jeg ble s\u00e5 oppgitt over meg selv. Uansett hvor mye jeg jobbet, hadde jeg feil de andre ikke hadde. Jeg tenkte at de m\u00e5tte v\u00e6re mye flinkere.", "Det er ikke f\u00f8rste gang Erna Solberg forteller om dysleksien. N\u00e5, fem m\u00e5neder f\u00f8r hun kan bli statsminister, m\u00e5tte hun tenke gjennom om hun skulle orke \u00e5 g\u00e5 inn i de gamle f\u00f8lelsene igjen.", "- Men jeg har f\u00e5tt bekreftet at det er viktig \u00e5 st\u00e5 frem, og jeg har f\u00e5tt h\u00f8re mange hjerteskj\u00e6rende historier. Fortsatt tror mange at de er dumme. Men det er de ikke. Hjernen funker bare litt annerledes.", "F\u00f8rst da hun begynte p\u00e5 gymnaset og fikk 0 i fransk, slo franskl\u00e6reren alarm. Hun mente den \u00e5penbart intelligente eleven burde testes for ordblindhet, som det het. Erna gikk til skolelegen for \u00e5 f\u00e5 en henvisning.", "- Ta deg sammen og jobb litt mer, l\u00f8d legens r\u00e5d. Da ble Solbergs ellers sv\u00e6rt rolige mor forbannet. Hun arbeidet p\u00e5 et psykologkontor og s\u00f8rget for \u00e5 f\u00e5 datteren til en spesialskole for \u00abevneveike\u00bb, som det ogs\u00e5 het. Der fikk hun konstatert h\u00f8y grad av dysleksi.", "- Det var en lettelse \u00e5 f\u00e5 en forklaring p\u00e5 det jeg aldri helt skj\u00f8nte, sier hun, og er i motsetning til Skei Grande og Thune glad for diagnosen.", "- Var jeg blitt oppdaget f\u00f8r, kunne det gjort noe med selvf\u00f8lelsen min i noen \u00e5r. Alle ten\u00e5ringer kjenner p\u00e5 d\u00e5rlig selvf\u00f8lelse. Det blir ikke bedre av \u00e5 skrive masse teite ting.", "Det ble heller ikke bedre av at de eneste hjelpemidlene hun ble tilbudt, var b\u00f8ker laget for 3. klasse.", "- Likevel har du n\u00e5dd helt til topps?", "- Mitt tredje \u00e5r p\u00e5 gymnaset var preget av at jeg drev med politikk. Jeg er veldig glad for at frav\u00e6r ikke sto p\u00e5 vitnem\u00e5let, ler hun, og ser det ogs\u00e5 som en styrke at hun m\u00e5tte satse p\u00e5 det muntlige \u2013 og p\u00e5 \u00e5 huske. Det blir s\u00e5 slitsomt \u00e5 skrive ned.", "Men det hender hun skriver for offentligheten, for eksempel p\u00e5 sosiale medier. Utallige ganger har hun f\u00e5tt h\u00f8re at lederen av skolepartiet H\u00f8yre m\u00e5 kunne skrive riktig. Eller ha r\u00e5dgivere som gj\u00f8r det. En gang dikterte hun en Twitter-melding for r\u00e5dgiveren (ogs\u00e5 dyslektiker), og br\u00e5tt ble skitskyting en ny vinteridrett...", "- Hva forteller det egentlig at tre av partilederne som kan havne i regjering, er dyslektikere?", "- At kunnskapen om dysleksi har \u00f8kt. Og kanskje at politikken er et omr\u00e5de der snakket\u00f8yet er like viktig som hvordan du skriver, sier hun, og insisterer p\u00e5 \u00e5 f\u00e5 med at det stadig kommer ut nye l\u00e6rere som knapt kan noe om dysleksi.", "- 40 \u00e5r etter at jeg fikk konstatert det. Det m\u00e5 vi gj\u00f8re noe med. Lover statsministerkandidaten.", "I en lesesal p\u00e5 Blindern sitter Magnus Eggen (21) med termokopp, lesebrett og boken History of Middle East. Dagene her blir stadig lengre. Han forbereder et av sitt livs mest avgj\u00f8rende slag.", "Den verste dagen i \u00e5ret p\u00e5 barneskolen, var konferansetimene. Der han fikk h\u00f8re hvor d\u00e5rlig han gjorde det. Og spesialtimene der han tegnet e-border og ble tvunget til \u00e5 lese h\u00f8yt sammen med de andre \"dumme\" og en assistent. Karakterene var elendige, selvtilliten ditto og oppf\u00f8rselen etter hvert alt annet enn eksemplarisk.", "- Jeg ble oppfattet som idiot og kalt mindreverdig av medelever. Men problemene ble aldri tatt ordentlig tak i, minnes han.", "P\u00e5 ungdomsskolen ble han satt p\u00e5 biblioteket med brettspill n\u00e5r undervisningen ble for krevende. Han begynte \u00e5 tro p\u00e5 det han fikk h\u00f8re: Skolen var ikke noe sted for ham.", "Mestringsrusen ble desto heftigere da han dro et \u00e5r til USA p\u00e5 videreg\u00e5ende. Han valgte muntlige fag med mye diskusjon, og fikk toppkarakterer for aller f\u00f8rste gang.", "Tilbake i Troms\u00f8 med skinnende ny selvtillit, engasjerte han seg i politisk arbeid. Og med en kraftanstrengelse fullf\u00f8rte han videreg\u00e5ende, inklusive tysk og nynorsk.", "- Et slit uten like. Men jeg visste at jeg m\u00e5tte st\u00e5. Jeg hadde ikke orket \u00e5 ta videreg\u00e5ende om igjen. Da vet jeg ikke hva som ville skjedd med meg, sier han \u2013 vel kjent med statistikken som forteller at mange unge uf\u00f8retrygdede er dyslektikere.", "Han ville studere historie. Men skj\u00f8nte at han f\u00f8rst m\u00e5tte l\u00e6re \u00e5 lese bedre. B\u00e5de engelsk, store og sm\u00e5 bokstaver, lange ord. Alene reiste han til Libanon og pl\u00f8yde stabler med b\u00f8ker. Og erfarte lykkelig at han ble bedre. P\u00e5 universitetet forberedte han eksamen ved \u00e5 tvinge seg til \u00e5 skrive 40 sider for h\u00e5nd. Kunnskapen skulle ned p\u00e5 papiret.", "Den skuffende C-en han fikk, ble begrunnet med at teksten var uforst\u00e5elig, selv om han \u00e5penbart kunne mye.", "- Da kontaktet jeg helsetjenesten p\u00e5 universitetet. Det tok dem en halv time \u00e5 fastsl\u00e5 at jeg er en klar dyslektiker.", "Han griper hardere rundt kaffekoppen.", "- Det var som \u00e5 bli f\u00f8dt p\u00e5 ny. En \u00e5penbaring, smiler han.", "- Jeg var ikke lat og dum. Hjernen var bare litt annerledes og undervisningen ikke tilpasset meg.", "Han klemmer koppen igjen.", "- Tenk at det bare tok en halvtime! Noe som har betydd s\u00e5 mye for selvbildet mitt.", "Med diagnosen p\u00e5 plass f\u00e5r han bruke PC p\u00e5 eksamen og f\u00e5r en time ekstra. N\u00e5 jobber han innbitt frem mot neste fors\u00f8k om en snau m\u00e5ned. Det er n\u00e5 eller aldri!", "- Hva tenker du om at Norge til h\u00f8sten n\u00e6rmest kan bli styrt av dyslektikere?", "- Haha! Det er et slags empirisk bevis i det. Det er fint \u00e5 f\u00e5 frem at vi er intelligente og f\u00e5r til ting.", "hilde.lundgaard@aftenposten.no"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "4170d468b8aca66d6cc496d822f46be1060cc32b038e7268a9300ed0168e83cf"}, {"field": "createtime", "value": "2015-12-18T13:58:00.000Z"}, {"field": "description", "value": "At de har lykkes er ikke n\u00f8dvendigvis norsk skoles fortjeneste."}, {"field": "dominantimage", "value": "http://www.adressa.no/incoming/article7473303.ece/ALTERNATES/w980-default/afp000514269.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f10c00077c48f503f9eedbb58cbedcbce3bf6b1c.jpg?593c6281"}, {"field": "dominantthumbnaildimensions", "value": "300x169"}, {"field": "heading", "value": ["Tre av fire borgerlige partiledere har dysleksi -adressa.no", "Dyslektisk regjering", "Andre strategier", "Lesemareritt", "Mange gr\u00fcndere", "Glo gul", "Egen skyld", "- Ta deg sammen", "Mindreverdig idiot", "F\u00f8dt p\u00e5 ny"]}, {"field": "id", "value": "f10c00077c48f503f9eedbb58cbedcbce3bf6b1c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["skrive", "lese", "lese h\u00f8yt", "dag", "dysleksi", "dyslektiker"]}, {"field": "kw-entity", "value": ["aftenposten", "history of middle east", "skei grande og thune", "h\u00f8yre", "magen", "solbergs", "twitter", "blindern", "jens peter ekornes og kjell inge r\u00f8kke", "middle east", "stortinget", "alene", "universitetet", "katta", "krf", "c-en"]}, {"field": "kw-location", "value": ["libanon", "norge", "troms\u00f8", "bergen"]}, {"field": "kw-pageclass", "value": "article"}, {"field": "kw-person", "value": ["knut arild hareide", "turid helland", "venstres skei grande", "erna solberg", "haakon dagestad", "siv jensen", "jens kristian thune", "skei grande", "kjell inge r\u00f8kke", "magnus eggen", "trine skei grande", "espen sch\u00f8nfeldt", "julie voldberg", "jens peter ekornes"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article7473303.ece/ALTERNATES/w980-default/afp000514269.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tre av fire borgerlige partiledere har dysleksi"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article7473241.ece"}, {"field": "pageclass", "value": ["article"]}, {"field": "publishtime", "value": "2013-04-27T10:53:48.000Z"}, {"field": "recs-articleid", "value": "7473241"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-04-27T10:53:48.000Z"}, {"field": "recs-rawtitle", "value": "Tre av fire borgerlige partiledere har dysleksi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "At de har lykkes er ikke n\u00f8dvendigvis norsk skoles fortjeneste."}, {"field": "thumbnail", "value": "http://content-thumbnail.cxpublic.com/content/thumbnail200x150/f10c00077c48f503f9eedbb58cbedcbce3bf6b1c.jpg?593c6281"}, {"field": "thumbnailfullheightdimensions", "value": "200x2906"}, {"field": "timestamp", "value": "2017-06-10T21:20:01.000Z"}, {"field": "title", "value": "Tre av fire borgerlige partiledere har dysleksi"}, {"field": "url", "value": "http://www.adressa.no/nyheter/innenriks/article7473241.ece"}, {"field": "urlhash", "value": "f10c00077c48f503f9eedbb58cbedcbce3bf6b1c"}], "score": 0.6709049, "siteId": "9222270286501375973", "id": "f10c00077c48f503f9eedbb58cbedcbce3bf6b1c"}

