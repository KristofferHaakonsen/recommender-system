{"fields": [{"field": "modifiedtime", "type": "time", "value": "2012-06-20T08:55:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti nipen"}, {"field": "body", "value": ["Saken oppdateres.", "\u00abTyskerne har kommet til Trondheim. De meldingene vi har f\u00e5tt, g\u00e5r ut p\u00e5 at flere tyske krigsskip kom seg forbi Agdenes festning og inn til Trondheim seint i natt, uten \u00e5 m\u00f8te nevneverdig motstand. Heller ikke i selve byen har det kommet til strid mellom tyske og norske styrker.\u00bb", "Slik h\u00f8res 9. april 1940 ut p\u00e5 radio i en tre timer lang rekonstruksjon, der radiolytterne gjennom tre timer f\u00e5r f\u00f8lge tyskernes inntog i blant annet Narvik, Trondheim og Oslo. Den omfattende gjenskapningen ble laget til 50-\u00e5rsmarkeringen av krigsutbruddet i 1990, men aldri sendt i sin planlagte form. Scandinavian Star-ulykken skjedde 7. april 1990. To dager etter den nasjonale katastrofen passet det ikke \u00e5 sende en tre timer lang krigsspesial.", "N\u00e5 sender isteden NRK Gull den dramatiske rekonstruksjonen i sin fulle bredde, 9. april p\u00e5 dagen 70 \u00e5r etter den tyske invasjonen.", "Ideen om en gjenskapning av 9. april som direkteradiosending ble unnfanget av NRKs Kjell Pihlstr\u00f8m og utviklet sammen med Viggo Valle, n\u00e5v\u00e6rende P\u00e5skelabyrint-general, for det som den gang het P2.", "-Hvordan ville radiosendingene h\u00f8rtes ut 9. april, hvis vi hadde hatt de ressursene NRK r\u00e5dde over 50 \u00e5r senere med reportere i felten? Vi ville rekonstruere en morgensending fra 06 til 09 9. april, der vi beholdt de gamle stemmene og den aktuelle musikken, sier Valle.", "Pihlstr\u00f8m, Valle og et knippe medhjelpere brukte store ressurser p\u00e5 satsingen og jobbet med programmet en hel vinter og v\u00e5r. Som kilder til detaljinformasjon om morgentimene 9. april 1940 brukte de blant annet Bj\u00f8rn Bj\u00f8rnsens bok \u00abDet utrolige d\u00f8gnet\u00bb og NRKs arkiv, der intervjuer med statsminister Johan Nygaardsvold og utenriksminister Halvdan Koht ga innblikk i hva som utspilte seg i Norge det historiske d\u00f8gnet.", "-Vi s\u00e5 for oss hvordan reportere ute i de norske byene og i Dr\u00f8baksundet ville fortalt om dette. Da toget med regjeringen gikk fra perrongen, var vi der og rapporterte. Vi har ogs\u00e5 tenkt oss hvor NRK ville hatt sine utenrikskorrespondenter i 1940, og har innslag med korrespondenter fra Berlin, Washington, London og K\u00f8benhavn. Men hvor mye visste en korrespondent i Washington 9. april 1940? Vi tok utgangspunkt i amerikanske aviser p\u00e5 dette tidspunktet, sier Valle.", "Dramaturg Ola E. B\u00f8 dramatiserte rapportene fra ulike deler av Norge som var under beleiring. Skuespillere fra ulike landsdeler ga stemme til NRK-reportere og vitner til krigsutbruddet, Bentein Baardson og Helge Jordal er blant de medvirkende. Jakob Margido Esp spiller reporteren som i Trondheim rapporterer utenfor Hotell F\u00f8nix p\u00e5 Torvet i Trondheim, der tyskerne raskt etablerte seg morgenen 9. april: \u00abDet er som en vond dr\u00f8m, men det har virkelig skjedd en tysk okkupasjon av Trondheim. I de tidlige morgentimer har flere hundre tyske soldater blitt satt i land p\u00e5 Bratt\u00f8ra og i Ravnkloa. Sm\u00e5b\u00e5ter har g\u00e5tt i skytteltrafikk mellom havneomr\u00e5det og de to tyske krigsskipene Admiral Hipper og Friedrich Eckholdt, som ankret opp p\u00e5 reden her i fire-halvfemtiden. Bare havnevakten tok imot de tyske soldatene.\u00bb", "-Tyskerne tok seg forbi Agdenes og spaserte inn i Trondheim helt uten motstand. Det hele gikk pent og rolig for seg, de kom inn i byen med et kart kj\u00f8pt p\u00e5 Bruns Bokhandel, forteller Valle.", "Det var viktig for NRK \u00e5 unng\u00e5 faktafeil.", "-Dette ble laget for sending i 1990, da mange som husket denne morgenen fortsatt levde. Vi reiste blant annet til Narvik for \u00e5 forsikre oss om at en reporter p\u00e5 havna faktisk kunne se hva som skjedde p\u00e5 sj\u00f8en slik v\u00e6ret var 9. april, illustrerer Viggo Valle.", "I sendingen skildres det \u00abp\u00e5 direkten\u00bb hvordan norske sj\u00f8folk drukner i havna i Narvik.", "-Det var sterkt at mange ble ber\u00f8rt, ogs\u00e5 skuespillerne under opptak, forteller Valle.", "Et forbilde for satsingen var Orson Welles' ber\u00f8mte radiodramatisering av H. G. Wells roman \u00abWar of the worlds\u00bb i USA i 1938, der et utenomjordisk angrep ble formidlet som nyhetssendinger p\u00e5 radio - noe som skapte bestyrtelse hos lyttere som trodde de h\u00f8rte autentiske nyhetsrapporter.", "Muligheten for forveksling var en av grunnene til at NRK fort fant ut at det ikke ville v\u00e6re mulig \u00e5 rapportere livfullt om druknede sj\u00f8menn til havs i to dager etter Scandinavian Star-ulykken. Gigantsatsingen ble lagt i skuffen. Senere er utdrag sendt p\u00e5 radio.", "-Men n\u00e5 sendes programmet i sin helhet slik det var tenkt for f\u00f8rste gang. Dette er historieundervisning, sier Valle."]}, {"field": "category0", "value": "kultur"}, {"field": "contenthash", "value": "8069f7a50e823ada15719b521cc03cadc8d52413607342675ca841457176d23d"}, {"field": "createtime", "value": "2017-05-02T10:42:03.000Z"}, {"field": "description", "value": "\u00abJeg st\u00e5r utenfor Hotell F\u00f8nix, midt p\u00e5 Torvet her i Trondheim i en h\u00e6rtatt by\u00bb. Slik kan lyden av krig i Trondheim h\u00f8res ut."}, {"field": "dominantimage", "value": "http://www.adressa.no/incoming/article1350568.ece5/ALTERNATES/w980-default/9apil2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d313e908860716a7994b5f1e5c6ccdb0ce23080e.jpg?5974f40b"}, {"field": "dominantthumbnaildimensions", "value": "300x169"}, {"field": "heading", "value": ["H\u00f8r tyskerne ta Trondheim -adressa.no", "Utsatte sendingen", "Rapporterer fra stedene", "Kjente stemmer", "- N\u00e5 drukner norske sj\u00f8folk!", "NRK Gull sender 9. april-spesialen \u00ab 9. april 1940: Dette er Norsk Rikskringkasting\u00bb klokka 06 - 09 9. april i \u00e5r og samme kveld klokken 18 - 21. Kanalen f\u00e5r du inn p\u00e5 DAB-radio eller ved \u00e5 g\u00e5 inn p\u00e5 nettradio via nrk.no."]}, {"field": "id", "value": "d313e908860716a7994b5f1e5c6ccdb0ce23080e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["tyske soldater", "norske sj\u00f8folk", "tyske krigsskip", "nrk", "h\u00f8r tyskerne", "tysk", "april"]}, {"field": "kw-entity", "value": ["scandinavian star", "bentein baardson og helge jordal", "admiral hipper og friedrich eckholdt", "bentein baardson", "ravnkloa", "hotell f\u00f8nix", "bruns bokhandel", "war", "dr\u00f8baksundet", "bratt\u00f8ra", "torvet", "orson welles", "trondheim og oslo", "london og k\u00f8benhavn", "halvdan koht", "admiral hipper", "norsk rikskringkasting", "gull", "p\u00e5skelabyrint"]}, {"field": "kw-location", "value": ["narvik", "trondheim", "washington", "agdenes", "norge", "berlin"]}, {"field": "kw-pageclass", "value": "article"}, {"field": "kw-person", "value": ["viggo valle", "johan nygaardsvold", "ola e. b\u00f8", "jakob margido esp", "bj\u00f8rn bj\u00f8rnsens", "friedrich eckholdt", "kjell pihlstr\u00f8m", "h. g. wells", "helge jordal"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1350568.ece5/ALTERNATES/w980-default/9apil2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00f8r tyskerne ta Trondheim"}, {"field": "og-type", "value": "article"}, {"field": "og-url", "value": "http://www.adressa.no/kultur/article1467390.ece"}, {"field": "pageclass", "value": ["article"]}, {"field": "publishtime", "value": "2010-04-08T08:16:31.000Z"}, {"field": "recs-articleid", "value": "852419"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-04-08T08:16:31.000Z"}, {"field": "recs-rawtitle", "value": "H\u00f8r tyskerne ta Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00abJeg st\u00e5r utenfor Hotell F\u00f8nix, midt p\u00e5 Torvet her i Trondheim i en h\u00e6rtatt by\u00bb. Slik kan lyden av krig i Trondheim h\u00f8res ut."}, {"field": "thumbnail", "value": "http://content-thumbnail.cxpublic.com/content/thumbnail200x150/d313e908860716a7994b5f1e5c6ccdb0ce23080e.jpg?5974f40b"}, {"field": "thumbnailfullheightdimensions", "value": "200x2027"}, {"field": "timestamp", "value": "2017-07-23T19:07:55.000Z"}, {"field": "title", "value": "H\u00f8r tyskerne ta Trondheim"}, {"field": "url", "value": "http://www.adressa.no/kultur/article1467390.ece"}, {"field": "urlhash", "value": "d313e908860716a7994b5f1e5c6ccdb0ce23080e"}], "score": 0.575759, "siteId": "9222270286501375973", "id": "d313e908860716a7994b5f1e5c6ccdb0ce23080e"}

