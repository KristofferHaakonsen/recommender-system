{"fields": [{"field": "modifiedtime", "type": "time", "value": "2012-04-23T09:30:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "B\u00e5de Rosa Klinkekuler og Sheep Boys, de to tr\u00f8nderske finalistene i MGP jr., syntes @lek var en verdig vinner.", "Rundt 4000 tilskuere s\u00e5 @lek stikke av med en knepen seier i superfinalen, rett foran nesa p\u00e5 boybandet Summerboys fra Oslo. Et entusiastisk publikum og sm\u00f8rblide programledere s\u00f8rget for \u00e5 fylle Oslo Spektrum med jubel og stor stemning fra f\u00f8rste minutt, men @lek var alts\u00e5 den st\u00f8rste favoritten, og sendes videre til den europeiske finalen i november.", "- Jeg m\u00e5 vel ha utvist noe godt til publikum, n\u00e5 er jeg rett og slett bare sinnssykt glad, sa en overrasket og lykkelig Aleksander til Adresseavisen etter at tv-kameraene var sl\u00e5tt av. Seieren ble feiret p\u00e5 p\u00f8lsefest sammen med de andre deltakerne l\u00f8rdag kveld, men @lek fikk ikke mye tid til p\u00f8lser og brus i blitzregnet.", "- Hvorfor tror du at du vant?", "- Kanskje fordi jeg sang alene. Og fordi jeg er gutt?", "- Du var kanskje jentenes favoritt?", "- Jeg h\u00e5per det, gliste 15-\u00e5ringen.", "Aleksander har ikke kj\u00e6reste - forel\u00f8pig.", "- N\u00e5 skal jeg ut og jakte etter en, sa han, og etter jentenes respons i Spektrum \u00e5 d\u00f8mme trenger han ikke jakte lenge.", "Fikk popcorn i halsen", "Rosa Klinkekuler framf\u00f8rte sin sang \u00abBikinidamene\u00bb ikledd hjemmesydde rosa ballerinaskj\u00f8rt og var kveldens s\u00f8teste. Det holdt ikke til seier eller superfinale, men smilet var likevel p\u00e5 plass etter showet:", "- Det var s\u00e5 mange andre bra finalister, s\u00e5 vi hadde ikke regnet med \u00e5 komme til finalen likevel. @lek er kjempeflink og kjempegrei, s\u00e5 vi synes det var bra at han vant, sa kl\u00e6bujentene.", "Sin egen sceneopptreden hadde de ingenting \u00e5 utsette p\u00e5, bortsett fra at Sara Isabel Holmen holdt p\u00e5 \u00e5 sette fast et popcorn i halsen midt i sangen.", "- Jeg hadde spist s\u00e5 mye popcorn f\u00f8r jeg skulle p\u00e5 scenen, og en bit m\u00e5 ha gjemt seg inne i munnen min for plutselig dukket det opp n\u00e5r jeg sang, fortalte hun.", "- Hvem var deres favoritt her i kveld?", "- Sheep Boys. Ogs\u00e5 oss, selvf\u00f8lgelig!", "Rosa Klinkekuler hadde 103 venner blant publikum, og syntes ikke det var skummelt \u00e5 st\u00e5 p\u00e5 scenen i det hele tatt.", "- Nei, vi s\u00e5 ikke s\u00e5 mye fordi vi s\u00e5 mest inn i kamera. Men vi ble litt redde av \u00e5 h\u00f8re all hylingen og klappingen.", "- Selv om dere ikke vant blir dere sikkert litt stjerner n\u00e5 som dere har v\u00e6rt p\u00e5 tv?", "- Ja, kanskje, vi har allerede skrevet over 20 autografer til folk nede i salen, str\u00e5lte klinkekulene.", "En vanlig stjerne", "Sheep Boys fra Trondheim kom ikke til superfinalen de heller, men hang ikke med hodet av den grunn.", "- Vi er litt skuffet, klart det, men her er alle vinnere, smilte gutta tappert.", "- Det var utrolig morsomt \u00e5 st\u00e5 p\u00e5 scenen, vi skulle gjerne gjort det en gang til, men @lek fortjente \u00e5 vinne, Han har god stemme og veldig god utstr\u00e5ling, understreket de.", "P\u00e5 forh\u00e5nd var guttene bekymret for \u00e5 miste buksa p\u00e5 scenen. Den forble imidlertid p\u00e5 under hele showet.", "- For jeg hadde nemlig strammet buksa godt f\u00f8r jeg gikk p\u00e5 scenen, kunne Sheep Boy Bendik Larsen opplyse.", "Tilbake til kveldens gladeste; Aleksander Moberg, som selv har skrevet vinnerl\u00e5ta \u00abEn stjerne skal jeg bli\u00bb.", "- F\u00f8ler du deg litt som en stjerne n\u00e5 eller?", "- Ja, litt. Men jeg oppf\u00f8rer meg helt vanlig alts\u00e5, gliste @lek og forsvant inn i p\u00f8lsefesten.", "Tekst: MIRIAM LUND KNAPSTAD"]}, {"field": "category0", "value": "kultur"}, {"field": "category1", "value": "kultur|tv"}, {"field": "contenthash", "value": "35993696d4ce61400b713aee41dea3779127ba3468b60ba30026232e0eb09396"}, {"field": "createtime", "value": "2017-07-11T17:39:53.000Z"}, {"field": "description", "value": "OSLO: Aleksander Moberg (15) fra Drammen sang l\u00e5ta \u00abEn stjerne skal jeg bli\u00bb under Melodi Grand Prix Junior (MGP jr.) i Oslo Spektrum l\u00f8rdag kveld - og fikk rett."}, {"field": "dominantimage", "value": "http://www.adressa.no/incoming/article1086945.ece5/ALTERNATES/w980-default/ver2%20gp3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8839ca9011807a7bf04572da8b012a52e002e7dc.jpg?598b7903"}, {"field": "dominantthumbnaildimensions", "value": "300x169"}, {"field": "heading", "value": "N\u00e5 vil @lek p\u00e5 jentejakt -adressa.no"}, {"field": "id", "value": "8839ca9011807a7bf04572da8b012a52e002e7dc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "tv"]}, {"field": "kw-classification", "value": "arts-and-entertainment"}, {"field": "kw-concept", "value": ["lek", "rosa klinkekuler", "vant", "scene"]}, {"field": "kw-entity", "value": ["oslo spektrum", "rosa klinkekuler og sheep boys", "boys", "melodi grand prix junior", "sheep boys", "adresseavisen", "bikinidamene", "summerboys"]}, {"field": "kw-location", "value": ["drammen", "trondheim"]}, {"field": "kw-pageclass", "value": "article"}, {"field": "kw-person", "value": ["sara isabel holmen", "aleksander moberg", "rosa klinkekuler", "sheep boy bendik larsen"]}, {"field": "kw-taxonomy", "value": ["kultur", "kultur/tv"]}, {"field": "og-image", "value": "http://www.adressa.no/incoming/article1086945.ece5/ALTERNATES/w980-default/ver2%20gp3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 vil @lek p\u00e5 jentejakt"}, {"field": "og-type", "value": "article"}, {"field": "og-url", "value": "http://www.adressa.no/kultur/tv/article15924.ece"}, {"field": "pageclass", "value": ["article"]}, {"field": "publishtime", "value": "2004-06-14T08:22:47.000Z"}, {"field": "recs-articleid", "value": "2490826"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|tv"}, {"field": "recs-publishtime", "value": "2004-06-14T08:22:47.000Z"}, {"field": "recs-rawtitle", "value": "N\u00e5 vil @lek p\u00e5 jentejakt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/tv"]}, {"field": "teaser", "value": "OSLO: Aleksander Moberg (15) fra Drammen sang l\u00e5ta \u00abEn stjerne skal jeg bli\u00bb under Melodi Grand Prix Junior (MGP jr.) i Oslo Spektrum l\u00f8rdag kveld - og fikk rett."}, {"field": "thumbnail", "value": "http://content-thumbnail.cxpublic.com/content/thumbnail200x150/8839ca9011807a7bf04572da8b012a52e002e7dc.jpg?598b7903"}, {"field": "thumbnailfullheightdimensions", "value": "200x1064"}, {"field": "timestamp", "value": "2017-08-09T21:05:07.000Z"}, {"field": "title", "value": "N\u00e5 vil @lek p\u00e5 jentejakt"}, {"field": "url", "value": "http://www.adressa.no/kultur/tv/article15924.ece"}, {"field": "urlhash", "value": "8839ca9011807a7bf04572da8b012a52e002e7dc"}], "score": 0.88776433, "siteId": "9222270286501375973", "id": "8839ca9011807a7bf04572da8b012a52e002e7dc"}

