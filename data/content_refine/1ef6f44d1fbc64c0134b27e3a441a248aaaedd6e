{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla aadland"}, {"field": "body", "value": ["Saken oppdateres.", "Denne dramatiske hussoppskaden p\u00e5 bildet oppdaget den nye boligeieren f\u00f8rst etter at han hadde kj\u00f8pt.", "- Han kom inn i kjelleren, flyttet p\u00e5 noe, og da s\u00e5 det s\u00e5nn ut. Han ringte meg, og for meg er slike skader alltid like fascinerende, sier P\u00e5l Ivars\u00f8y, teknisk leder hos Cytox til bt.no.", "Kjelleren befant seg i et gammelt skorsteinshus midt i Bergen. Ingen av de andre i sameiet kjente til skaden, som kostet 100 000 kroner \u00e5 reparere.", "- Det var i h\u00f8yeste grad en overraskelse b\u00e5de for han som kj\u00f8pte sist og for de andre som bodde der, sier Ivars\u00f8y.", "Han forteller at dette er et klassisk eksempel p\u00e5 sopp- og r\u00e5teskader i gamle byg\u00e5rder. Alt som er soppinfisert m\u00e5 fjernes, behandles kjemisk, og s\u00e5 bygges opp igjen.", "LES OGS\u00c5: De nye leilighetene i Hospitalsl\u00f8kkan var fulle av fukt og sopp", "LES OGS\u00c5: DNB sp\u00e5r boligprisfall om tre \u00e5r", "LES OGS\u00c5: - Prisene har steget mer enn en hel BSU-konto", "LES OGS\u00c5: N\u00e5 kj\u00f8per \u00abhvermannsen\u00bb bolig til 7-8 millioner", "I dagens hete boligmarked er det lett for at boligkj\u00f8pet g\u00e5r for fort i svingene, mener advokatfullmektig Kai-Inge Gavle hos 123 Advokatene.", "- N\u00e5 er det h\u00f8y aktivitet p\u00e5 markedet, b\u00e5de innen utleie og salg. R\u00e5det mitt er \u00e5 bruke tid og ikke la seg rive med, sier han.", "Advokaten har flere saker der folk har f\u00e5tt problemer med inneklima i boligen kort tid etter at de flyttet inn.", "- Leiligheten kan v\u00e6re d\u00e5rlig ventilert eller konstruert feil. Da kan det bli fuktskader, som gir r\u00e5te og muggsopp. Det f\u00f8rste folk merker er ofte en helseeffekt. De blir d\u00e5rlige, og f\u00e5r typiske symptomer p\u00e5 mangelfullt inneklima, som tr\u00f8tthet, hoste og t\u00f8rre \u00f8yne, sier P\u00e5l Ivars\u00f8y.", "Ivars\u00f8y blir ofte hentet inn som sakkyndig n\u00e5r folk opplever at noe er galt med boligen de har kj\u00f8pt. Han er enig med Gavle i at det er viktig \u00e5 v\u00e6re n\u00f8ye ved kj\u00f8p av bolig.", "- Folk b\u00f8r ta av seg skylappene. Det g\u00e5r ikke an \u00e5 betale seg vekk fra alle problemstillinger. Selv med forsikring har man et selvstendig ansvar for \u00e5 vite hva man kj\u00f8per, sier han.", "Han har tatt bilder som viser hva som kan skjule seg i boliger som nylig har blitt solgt. Ett av dem viser en hussoppskade som ble oppdaget i kjelleren i et sameie i byen, og kostet rundt 100 000 kroner \u00e5 fikse.", "Et annet bilde viser muggsoppangrep p\u00e5 en vegg i huset.", "- Dette er et klassisk bilde. Jeg ser dette mange ganger i m\u00e5neden. Her har det st\u00e5tt en seng plassert mot veggen. Det har oppst\u00e5tt et misforhold mellom vanninnholdet i romluften og overflatetemperatur p\u00e5 veggen som sengen har st\u00e5tt imot. Det har gitt kondens, og videre muggsopp, sier han.", "F\u00f8rst en stund etter overtakelse tyter muggsoppen frem.", "- Det er veldig vanlig at selger trekker ut sengen f\u00f8r flytting, oppdager flekker p\u00e5 veggen, maler i full fart over og h\u00e5per det ikke blir noen problemer, sier Ivars\u00f8y.", "Gavle mener det i enkelte tilfeller kan v\u00e6re lurt \u00e5 kontakte sakkyndig f\u00f8r man kj\u00f8per bolig, spesielt hvis det er snakk om eldre boliger.", "- Markedet skriker etter boliger. Det er fort gjort \u00e5 leie billig arbeidskraft, pusse opp sekund\u00e6rrom og selge dette som bolig. I mange gamle byg\u00e5rder blir vaskekjellere gjort om til leiligheter, som er et helt annet form\u00e5l enn de er bygget for. Da g\u00e5r det gjerne noen m\u00e5neder f\u00f8r problemene kommer. Det kan bli en ubehagelig opplevelse, sier Gavle.", "Boligkj\u00f8perforsikring er en forsikring man kan f\u00e5 som kj\u00f8per, mens eierskifteforsikring er for selger.", "Gavle advarer mot \u00e5 tro at man dermed har sikret seg.", "- Det er en stor \u00f8kning hos oss med folk som kommer og er frustrerte p\u00e5 grunn av en boligkj\u00f8psforsikring, der forsikringsselskapet har avvist saken, sier Gavle.", "Hans inntrykk er at kun de mest opplagte sakene vinner frem, mens de som krever mer arbeid blir henlagt hos forsikringsselskapet.", "- Mitt r\u00e5d er \u00e5 unng\u00e5 \u00e5 komme i en slik situasjon at man trenger denne typen hjelp. Forsikring m\u00e5 ikke bli en sovepute, det er bedre \u00e5 gj\u00f8re en skikkelig jobb f\u00f8r man kj\u00f8per, sier advokaten.", "Gavle anbefaler b\u00e5de dem som skal kj\u00f8pe og leie til \u00e5 skaffe seg Boligkj\u00f8perboka.", "- Der st\u00e5r det hva du skal se etter, det er en billig investering. N\u00e5r du skal kj\u00f8pe, er det din viktigste investering i livet. Det m\u00e5 ikke v\u00e6re som om du kj\u00f8per en suvenir p\u00e5 stranden i Thailand, sier han.", "Senest onsdag fikk han inn en ny sak der en boligkj\u00f8per har f\u00e5tt brev fra kommunen med varsel om tvangsmulkt og riving av terrassen, som ikke er godkjent.", "- Selger visste ikke noe om det, sier han.", "Han mener det er viktig \u00e5 unders\u00f8ke alle salgsdokumenter, og stille s\u00e5 mange sp\u00f8rsm\u00e5l som mulig til selger og megler.", "- F\u00e5 svarene ned p\u00e5 papiret, signert, r\u00e5der han.", "Help forsikring er forel\u00f8pig eneste selskap i Norge som tilbyr boligkj\u00f8perforsikring. Advokat Dag Are B\u00f8rresen er enig med Gavle i noe:", "- Man har ansvar for \u00e5 sette seg inn i hva man kj\u00f8per. Det er dessverre s\u00e5nn at man ofte lar seg rive med i boligjakten, og da er det lett \u00e5 glemme \u00e5 sette seg inn i detaljene. Det kan gi negative overraskelser i ettertid, sier B\u00f8rresen i Help forsikring.", "Han understreker at det man burde ha satt seg inn i f\u00f8r man kj\u00f8pte, er vanskelig \u00e5 reklamere p\u00e5 i ettertid.", "- Man m\u00e5 lese selgers egenerkl\u00e6ring og takstdokumentene n\u00f8ye. I takstdokumentene st\u00e5r det en del ting alle ikke forst\u00e5r, og da b\u00f8r man stille sp\u00f8rsm\u00e5l, slik at man vet hva det inneb\u00e6rer. St\u00e5r det at kjelleren er gitt en tilstandsgrad 2, kan det medf\u00f8re store kostnader for kj\u00f8per, men det er det ikke sikkert alle tenker p\u00e5, sier B\u00f8rresen.", "Men han er helt uenig i kritikken mot boligkj\u00f8perforsikringen.", "- Vi har ingenting \u00e5 vinne p\u00e5 at det kun er de sikre sakene som vinner frem. 80 prosent av v\u00e5re kunder sier at de er forn\u00f8yde, og at de vil anbefale oss videre, og da er jeg sikker p\u00e5 at vi gj\u00f8r en god jobb, sier advokaten.", "If\u00f8lge ham tegner n\u00e5 hver fjerde boligkj\u00f8per kj\u00f8psforsikring.  Totalt har 100.000 boligkj\u00f8pere tegnet forsikringen.", "- Av de sakene vi tok til retten i 2011, gikk 80 prosent i kj\u00f8pers fav\u00f8r. Det inneb\u00e6rer at de har f\u00e5tt et bedre resultat enn f\u00f8r stevning ble sendt, sier han.", "Boligkj\u00f8perforsikringen sikrer kj\u00f8per mot uforutsigbare advokatkostnader i forbindelse med boligkj\u00f8p. Hvis Gavle skulle vinne frem med en sak som forsikringsselskapet har avsluttet, vil de dekke utgiftene, if\u00f8lge B\u00f8rresen.", "- Hvis man etter \u00e5 ha klaget til oss, tar saken videre til annen advokat og vinner frem, dekker vi kostnaden. Dette st\u00e5r klart i vilk\u00e5rene. Det skal ikke v\u00e6re slik at vi ikke gj\u00f8r det maksimale for v\u00e5re kunder, sier han."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "59acf0d64e3f846fa067969fdeb8dd05d933ab5f0672574873a64970ea8d97e3"}, {"field": "createtime", "value": "2014-08-03T19:50:58.659Z"}, {"field": "description", "value": "Advokat advarer mot raske boligkj\u00f8p og \u00e5 tro at man kan forsikre seg bort fra alt ansvar."}, {"field": "dominantimage", "value": "http://www.adressa.no/incoming/article3302583.ece/BINARY/w980/Hussopp.jpg"}, {"field": "dominantimagedimensions", "value": "980x550"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1ef6f44d1fbc64c0134b27e3a441a248aaaedd6e.jpg?5875c838"}, {"field": "dominantthumbnaildimensions", "value": "300x168"}, {"field": "heading", "value": ["Soppskaden kostet 100 000 \u00e5 reparere -adressa.no", "Inneklimaproblemer", "Skade for 100 000", "Maler over muggsopp", "Inneklimaproblemer", "- Selvstendig ansvar", "M\u00e5 rive terrassen", "- Still sp\u00f8rsm\u00e5l", "Forn\u00f8yde kunder"]}, {"field": "id", "value": "1ef6f44d1fbc64c0134b27e3a441a248aaaedd6e"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["gamle byg\u00e5rder", "still sp\u00f8rsm\u00e5l", "bolig", "selvstendig ansvar", "sak", "kj\u00f8p"]}, {"field": "kw-entity", "value": ["kai-inge gavle", "boligkj\u00f8perboka", "help", "advokatene", "cytox", "hospitalsl\u00f8kkan"]}, {"field": "kw-location", "value": ["norge", "bergen", "thailand"]}, {"field": "kw-pageclass", "value": "article"}, {"field": "kw-person", "value": ["p\u00e5l ivars\u00f8y", "dag are b\u00f8rresen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article3302583.ece/BINARY/w980/Hussopp.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Soppskaden kostet 100 000 \u00e5 reparere"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article3302579.ece"}, {"field": "pageclass", "value": null}, {"field": "publishtime", "value": "2012-08-27T11:17:54.000Z"}, {"field": "recs-articleid", "value": "3302579"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2012-08-27T11:17:54.000Z"}, {"field": "recs-rawtitle", "value": "Soppskaden kostet 100 000 \u00e5 reparere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Advokat advarer mot raske boligkj\u00f8p og \u00e5 tro at man kan forsikre seg bort fra alt ansvar."}, {"field": "thumbnail", "value": "http://content-thumbnail.cxpublic.com/content/thumbnail200x150/1ef6f44d1fbc64c0134b27e3a441a248aaaedd6e.jpg?5875c838"}, {"field": "thumbnailfullheightdimensions", "value": "200x2360"}, {"field": "timestamp", "value": "2017-01-11T05:52:56.000Z"}, {"field": "title", "value": "Soppskaden kostet 100 000 \u00e5 reparere"}, {"field": "url", "value": "http://www.adressa.no/nyheter/okonomi/article3302579.ece"}, {"field": "urlhash", "value": "1ef6f44d1fbc64c0134b27e3a441a248aaaedd6e"}], "score": 0.587642, "siteId": "9222270286501375973", "id": "1ef6f44d1fbc64c0134b27e3a441a248aaaedd6e"}

