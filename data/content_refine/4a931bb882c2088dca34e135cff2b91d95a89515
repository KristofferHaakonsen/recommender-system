{"fields": [{"field": "modifiedtime", "type": "time", "value": "2012-04-17T22:20:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "- Det er et lite \u00abMini-Skaugum\u00bb vi ser her, sier en av de mange lokale h\u00e5ndverkerne som i disse dager er i aksjon med rehabiliteringen av bygningene p\u00e5 Hovde G\u00e5rd.", "\u00abJa, det er bare Stiftsg\u00e5rden i Trondheim som kan m\u00e5le seg med dette, supplerer en annen. Stoltheten ligger tykt utenp\u00e5 dem. De ber oss se n\u00e6rmere p\u00e5 detaljene, rundt vinduer, rundt d\u00f8rer, i tak og p\u00e5 vegger. Det gj\u00f8res ikke s\u00e5 mye slikt arbeid i dag. Oppe p\u00e5 veggen i ballsalen, som kan huse inntil 130 spisegjester, \u00abhenger\u00bb en annen h\u00e5ndverker, maleren Audun Dueskar fra \u00d8rland Farvehandel.", "- Jeg er tredje generasjon som arbeider p\u00e5 dette bygget. B\u00e5de bestefaren min og far min har gjort jobber her. Og n\u00e5 har jeg s\u00f8nnen min i l\u00e6re, s\u00e5 det kan bli en fjerde generasjon ogs\u00e5, sier Dueskar.", "- Du har kanskje hatt en natt p\u00e5 husmorskolen, ogs\u00e5, sp\u00f8r vi.", "- Nei, he - he, jeg har nok ikke det. Men jeg hentet kjerringa mi her, ja, smiler Dueskar.", "Fra Kvilhaugen til Hovde", "Investoren selv, Bj\u00f8rnar Gr\u00f8ntvedt, st\u00e5r med et stort smil om munnen han ogs\u00e5. Han liker det han ser, og han liker de vyer den nytilsatte daglige lederen, Gerda Husby, har for anlegget som best\u00e5r av hovedbygning, portnerbolig, fj\u00f8s og en internatdel. Bare smia og kraftstasjonen er borte av de opprinnelige bygningene.", "Gerda Husby var driver p\u00e5 serveringsstedet Kvilhaugen g\u00e5rd i Trondheim fra 2001 til 2008. Der \u00f8kte hun omsetningen fra ni millioner til 25 millioner kroner, og leverte de siste \u00e5rene gode overskudd til eieren Proviantgruppen. Gr\u00f8ntvedt har tro p\u00e5 at Husby, som selv er fosning, skal kunne gj\u00f8re noe av det samme med Hovde G\u00e5rd.", "Med \u00abn\u00e5go att\u00e5t\u00bb", "N\u00e5r rehabiliteringen er ferdig i l\u00f8pet av en m\u00e5ned eller to, \u00e5pner nemlig Hovde G\u00e5rd som kurs- og konferansested med \u00abn\u00e5go att\u00e5t\u00bb.", "I kjelleren p\u00e5 den 1740 kvm store hovedbygningen innredes det et spa. Fj\u00f8set og fraukjelleren bygges om til restauranter og barer, og b\u00e5de hovedbygget, portnerboligen, fj\u00f8set og internatet f\u00e5r hotellrom av god kvalitet. Oppe p\u00e5 loftet i hovedbygningen, i den tidligere gymsalen til husmorskoleelevene, kommer det bar med chesterfieldm\u00f8bler. Med h\u00f8y takhvelving minner det store rommet litt om et kapell, og Gerda Husby ser ikke bort fra at det ogs\u00e5 kan brukes til vielser.", "Bryllup og andre store selskaper er en del av m\u00e5lgruppen. \u00abBryllupssuiten\u00bb har egen balkong ut mot den indre g\u00e5rdsplassen, s\u00e5 der kan eventuelle brudepar st\u00e5 n\u00e6rmest som kongeparet p\u00e5 Slottsbalkongen om de \u00f8nsker det. Et lysthus med plass til 50 personer ute i en gedigen hage med vannfontener og sjeldne planter h\u00f8rer med til bildet av hva som kommer innenfor det to meter h\u00f8ye statikkgjerdet som skal omkranse den ni m\u00e5l store eiendommen.", "Tatt i bruk i 1923", "Hovde G\u00e5rd var den f\u00f8rste husmorskolen i S\u00f8r-Tr\u00f8ndelag da den ble tatt i bruk i 1923. Da var det g\u00e5tt syv \u00e5r siden den forberedende komiteen som skulle berede grunnen for en slik skole var nedsatt. Men det var ikke gitt at det var p\u00e5 \u00d8rlandet at fylkets f\u00f8rste husmorskole skulle komme. Skjetlein landbruksskole p\u00e5 Leinstrand var lenge med i kampen, men tapte p\u00e5 oppl\u00f8pssiden.", "Mange \u00e5r f\u00f8r det igjen, p\u00e5 begynnelsen av 1890-tallet var det snakk om \u00e5 bygge en slik skole p\u00e5 Hammer i Buvik. I 1893 ble det dessuten satt i gang husmorskurs p\u00e5 Haltbrekken i Buvik, men fors\u00f8ket ble mislykket. Riktignok begynte tre elever ved kursstart, og to nye kom til etter hvert, men etter kort tid hadde to av de fem sluttet. Og etter juleferien samme \u00e5r kom ingen av elevene tilbake til skolen!", "F\u00f8rste skole i 1865", "Ogs\u00e5 p\u00e5 Engan i Orkdal ble det gjort fors\u00f8k med lignende undervisning, i 1897, men heller ikke her lyktes man med \u00e5 etablere noe permanent, tross b\u00e5de \u00f8konomisk og moralsk st\u00f8tte fra Landhusholdningsselskapet som var veldig opptatt av at det skulle v\u00e6re husstellundervisning i fylket, aller amtet, som det het p\u00e5 den tiden. Den f\u00f8rste husmorskolen i Norge var tross alt opprettet p\u00e5 Abils\u00f8 i \u00d8stre Aker (Akershus) i 1865.", "Eiendommen Hovde i \u00d8rland kommune ble kj\u00f8pt og overtatt av fylket 10. juni i 1918. Dette ble gjort etter at Landhusholdningsselskapet hadde vedtatt at det skulle kj\u00f8pes inn eiendommer for en eller to husmorskoler i amtet, en for Fosen og en for de indre bygder, som det het i vedtaket. For den sistnevnte ble det lett etter passende eiendommer i kommunene Strinda, Orkdal og Gauldal. Men det lyktes ikke \u00e5 finne en eiendom som var passende i st\u00f8rrelse og rimelig i pris. Dermed var det Hovde Husmorskole som ble f\u00f8rst.", "Fikk tillatelsen", "Men f\u00f8r elevene kunne flytte inn p\u00e5 internatet m\u00e5tte de opprinnelige g\u00e5rdsbygningene bygges om og tilpasses det nye form\u00e5let. Arkitekt Holmgren utarbeidet et kostnadsoverslag som endte p\u00e5 380 000 kroner - et bel\u00f8p som kom som et sjokk p\u00e5 byggekomiteen. B\u00e5de i 1920 og 1921 vedtok derfor fylkestinget at bygging bare skulle settes i gang \u00abdersom byggesummen kunne reduseres ganske betraktelig i forhold til overslaget\u00bb.", "Det klarte den forberedende komit\u00e9, etter \u00e5 ha delt opp byggearbeidet i tre poster; grunnarbeider, trearbeider og malerarbeider. Plutselig var summen redusert til 225 000 kroner, og dermed fikk man tillatelse til \u00e5 starte arbeidet.", "If\u00f8lge det byggekomiteens formann, Simon Leinum, skrev i forbindelse med skolens 25-\u00e5rsjubileum, s\u00e5 leverte \u00aballe leverand\u00f8rer f\u00f8rsteklasses varer, og alle arbeidere var dyktige og samvittighetsfulle folk\u00bb.", "250 000 kroner billigere", "Det er en p\u00e5stand dagens h\u00e5ndverkere kan skrive under p\u00e5. Det er med stor \u00e6refrykt man rehabiliterer bygningene i dag, for det er h\u00e5ndverk av f\u00f8rste klasse som skal videreforedles. Det h\u00f8rer ogs\u00e5 med til historien at det endelig kostnadsoverslaget endte p\u00e5 145 000 kroner, n\u00e6rmere 250 000 kroner under det arkitekten hadde antydet!", "Det f\u00f8rste kurset ved skolen startet i august 1923, med Anna Flatby som styrer. Senere har mangt et husmoremne g\u00e5tt ut fra skolen med solid ballast i bagasjen. I l\u00f8pet av skolens f\u00f8rste 50 \u00e5r hadde man 2763 kvinner som elever. P\u00e5 Hovde l\u00e6rte de alt fra det \u00e5 sy til \u00e5 melke kyr. En av dem som gjorde lengst tjeneste ved skolen var l\u00e6rer og senere skoleinspekt\u00f8r i \u00d8rland, Karsten Andersen. Han var sangl\u00e6rer ved skolen i 37 \u00e5r f\u00f8r han sluttet i 1960.", "Har ogs\u00e5 husmorskole", "Over nytt\u00e5r er det alts\u00e5 nye brukere som inntar Hovde.", "Rehabiliteringen skal v\u00e6re ferdig til nytt\u00e5r, januar 2009 vil man bruke til \u00e5 \u00ab\u00f8ve seg\u00bb, f\u00f8r de f\u00f8rste gjestene kommer inn i februar. Daglig leder Gerda Husby har for \u00f8vrig selv g\u00e5tt p\u00e5 husmorskole, men det var i Rissa.", "- Er det en skole som skulle v\u00e6rt innf\u00f8rt igjen, s\u00e5 er det husmorskolen. Vi f\u00e5r ikke med oss slikt i dag. Derfor kommer vi til \u00e5 ha stor respekt for det som har v\u00e6rt her ved Hovde, at det har v\u00e6rt fokus p\u00e5 god mat i alle \u00e5r, sier Gerda og r\u00f8per med det litt av matprofilen ved stedet. Romskisser fra gamle dager forteller at det var b\u00e5de bakekj\u00f8kken, middagskj\u00f8kken og enmannskj\u00f8kken i bygningene. Hovde var dessuten siste husmorskole med fj\u00f8sstell i undervisningen. P\u00e5 g\u00e5rden var det b\u00e5de kyr, griser, hester og h\u00f8ns.", "Ikke spart p\u00e5 noe", "Med 35 rom totalt, fordelt p\u00e5 hovedbygning, portnerbolig, fj\u00f8s og hotellfl\u00f8y, kan man huse store grupper tilreisende. Og de trenger ikke v\u00e6re redd for vindfulle \u00d8rland heller, for Gr\u00f8ntvedt har investert i ny underjordisk tunnelforbindelse som gj\u00f8r at du kan vandre i morgenk\u00e5pen innend\u00f8rs mellom flere av bygningene. Denne investeringen dro av g\u00e5rde med noen av millionene som er brukt p\u00e5 oppgraderingen. 13-1400 kvm med vannb\u00e5ren varme i alle gulv er ogs\u00e5 med p\u00e5 \u00e5 forsterke inntrykket av at her er det ikke spart p\u00e5 noe.", "- Det har tatt lengre tid enn beregnet, men det har v\u00e6rt n\u00f8dvendig. Hovde G\u00e5rd skal bli en attraksjon for kommunen, den kan bli \u00f8rlendingenes nye storstue, et sted de gjerne vil vise frem, sier Gr\u00f8ntvedt som mener det \u00e5 urbanisere distriktene er viktig for fremtiden til mindre samfunn rundt om i Norge.", "Han er glad for at kommunen legger opp til viktige langsiktige investeringer. Gr\u00f8ntvedt er ogs\u00e5 klar over at det \u00e5 drive et sted som \u00abnye\u00bb Hovde G\u00e5rd vil kreve mye av den som skal st\u00e5 for driften.", "- Vedkommende m\u00e5 ha med sjela si inn i dette, ha et stort hjerte for b\u00e5de historien og n\u00e5tiden. I Gerda mener jeg \u00e5 ha funnet nettopp denne personen, sier Gr\u00f8ntvedt og gir den nyansatte daglige lederen en vennskapelig dytt i siden.", "I fraukjelleren", "Det er litt nybrottsarbeid Bj\u00f8rnar Gr\u00f8ntvedt og Gerda Husby har gitt seg ut p\u00e5. For det er verken et vanlig hotell eller et vanlig serveringssted de \u00e5pner.", "Portnerboligen, hvor forpakter og bestyrerinnen i sin tid bodde, kan leies ut separat til for eksempel et styre i en bedrift eller til Forsvaret under st\u00f8rre \u00f8velser. Boligen har eget kj\u00f8kken og overnattingsrom. Ogs\u00e5 i fj\u00f8sbygningen kommer det etter hvert 18 gjesterom. Restauranten der, med plass til 100 gjester, skal v\u00e6re \u00e5pen hver dag for \u00e0 la carte-servering, med god, folkelig mat, if\u00f8lge Gerda Husby. Nede i den originale fraukjelleren blir det bar og sitteplasser for 50 personer. Den gamle landkummen blir gjort om til et chambre separ\u00e8e.", "Et smykkeskrin", "Bj\u00f8rn Gr\u00f8ntvedt svarer dette p\u00e5 sp\u00f8rsm\u00e5l om hvorfor han ville kj\u00f8pe Hovde G\u00e5rd:", "- Dette er et av veldig f\u00e5 smykkeskrin vi har her i landet. Du f\u00e5r \u00e6refrykt n\u00e5r du kommer inn i hus som dette, og det er en utfordring \u00e5 sette i stand en slik eiendom og slike bygninger. Det har v\u00e6rt n\u00f8dvendig \u00e5 spesialbygge verkt\u00f8y for \u00e5 gjenskape mye av det som er her av originale listverk og d\u00f8rer. Vi m\u00e5 bare gjennomf\u00f8re dette skikkelig. Det blir s\u00e5 synlig hvis du jukser p\u00e5 kvaliteten. Blant annet er panelet fra 1923 pusset ned og malt p\u00e5 nytt. Totalt bruksareal i bygningene er p\u00e5 3700 kvm. Utend\u00f8rs har vi brukt to m\u00e5l med brustein, r\u00f8per Gr\u00f8ntvedt.", "- Du betalte 3 750 000 for Hovde G\u00e5rd, hva har du brukt til rehabiliteringen?", "- Det er ikke fritt for at det er blitt noen kroner. Du m\u00e5 nok gange kj\u00f8pesummen med ti, svarer Bj\u00f8rnar Gr\u00f8ntvedt."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "0f6c9ebde6d14d46edd6a3e2055bab51cd21c516f4ea7be26a56e430b47b64dd"}, {"field": "createtime", "value": "2017-04-30T19:19:20.000Z"}, {"field": "description", "value": "Investeringer p\u00e5 rundt 35 millioner kroner har stoppet kritikken mot at investor Bj\u00f8rnar Gr\u00f8ntvedt fikk kj\u00f8pe prakteiendommen Hovde G\u00e5rd. N\u00e5 skal den tidligere husmorskolen p\u00e5 Brekstad bli den nye store, attraksjonen p\u00e5 \u00d8rlandet."}, {"field": "dominantimage", "value": "http://www.adressa.no/incoming/article1280123.ece5/ALTERNATES/w980-default/Hovdegaard2_21"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4a931bb882c2088dca34e135cff2b91d95a89515.jpg?597e56c1"}, {"field": "dominantthumbnaildimensions", "value": "300x169"}, {"field": "heading", "value": "Fra husmorskole til praktanlegg -adressa.no"}, {"field": "id", "value": "4a931bb882c2088dca34e135cff2b91d95a89515"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "home-and-garden"}, {"field": "kw-concept", "value": ["g\u00e5rd", "kroner", "bygninger", "daglige lederen", "n\u00e5go att\u00e5t", "forberedende komit\u00e9", "skole", "dag", "husmorskole", "millioner kroner"]}, {"field": "kw-entity", "value": ["\u00f8rland farvehandel", "hammer", "strinda", "engan", "mini-skaugum", "hovde husmorskole", "landhusholdningsselskapet", "gr\u00f8ntvedt", "holmgren", "forsvaret", "fosen", "hovde g\u00e5rd", "\u00f8rlandet", "stiftsg\u00e5rden", "haltbrekken", "slottsbalkongen", "bj\u00f8rnar gr\u00f8ntvedt og gerda husby", "abils\u00f8", "anna flatby", "proviantgruppen", "orkdal og gauldal", "kvilhaugen", "leinstrand", "hovde", "buvik"]}, {"field": "kw-location", "value": ["s\u00f8r-tr\u00f8ndelag", "orkdal", "brekstad", "akershus", "trondheim", "rissa", "norge"]}, {"field": "kw-pageclass", "value": "article"}, {"field": "kw-person", "value": ["simon leinum", "audun dueskar", "\u00f8stre aker", "bj\u00f8rnar gr\u00f8ntvedt", "bj\u00f8rn gr\u00f8ntvedt", "gerda husby", "karsten andersen"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1280123.ece5/ALTERNATES/w980-default/Hovdegaard2_21"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra husmorskole til praktanlegg"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1203287.ece"}, {"field": "pageclass", "value": ["article"]}, {"field": "publishtime", "value": "2008-12-05T04:00:00.000Z"}, {"field": "recs-articleid", "value": "1480694"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-12-05T04:00:00.000Z"}, {"field": "recs-rawtitle", "value": "Fra husmorskole til praktanlegg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Investeringer p\u00e5 rundt 35 millioner kroner har stoppet kritikken mot at investor Bj\u00f8rnar Gr\u00f8ntvedt fikk kj\u00f8pe prakteiendommen Hovde G\u00e5rd. N\u00e5 skal den tidligere husmorskolen p\u00e5 Brekstad bli den nye store, attraksjonen p\u00e5 \u00d8rlandet."}, {"field": "thumbnail", "value": "http://content-thumbnail.cxpublic.com/content/thumbnail200x150/4a931bb882c2088dca34e135cff2b91d95a89515.jpg?597e56c1"}, {"field": "thumbnailfullheightdimensions", "value": "200x2943"}, {"field": "timestamp", "value": "2017-07-30T21:59:29.000Z"}, {"field": "title", "value": "Fra husmorskole til praktanlegg"}, {"field": "url", "value": "http://www.adressa.no/nyheter/dokument/article1203287.ece"}, {"field": "urlhash", "value": "4a931bb882c2088dca34e135cff2b91d95a89515"}], "score": 0.87020266, "siteId": "9222270286501375973", "id": "4a931bb882c2088dca34e135cff2b91d95a89515"}

