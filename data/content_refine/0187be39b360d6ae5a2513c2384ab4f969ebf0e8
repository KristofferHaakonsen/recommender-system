{"fields": [{"field": "modifiedtime", "type": "time", "value": "2016-12-14T10:06:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Arve Tellefsen", "Familieliv"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Onsdag fyller Arve Tellefsens 80 \u00e5r. Det kommer ikke til \u00e5 bli forbig\u00e5tt i stillhet.", "Mange har lyst til \u00e5 hylle fiolinisten som i en mannsalder har v\u00e6rt landets mest folkekj\u00e6re klassiske musiker.", "LES OGS\u00c5: I kveld kan du lene deg tilbake, Arve", "Selv synes han det mest er rart at han er 80 \u00e5r om noen dager. Han rekker ikke tenke s\u00e5 mye p\u00e5 det heller, for leiligheten p\u00e5 Frogner er ikke noe hvilehjem. Her er det kj\u00f8r fra tidlig morgen til sen kveld.", "Det er 15 \u00e5r gamle Kari Sofie og 13 \u00e5r gamle Ingeborg Cecilie som setter dagsrytmen for Arve og kona Kristin Sl\u00f8rdahl (56).", "Det er trompet som skal \u00f8ves p\u00e5, det er h\u00e5r som skal flettes, treningst\u00f8y som skal vaskes, henting og bringing som skal organiseres. I tillegg til skolen trener begge kunstl\u00f8p seks dager i hele uka, og Ingeborg er dessuten aktiv i korps.", "LES OGS\u00c5: Hylles gjennom tre konserter", "Arve er en bekymret pappa. Han passer p\u00e5 \u00e5 f\u00e5 sagt til jentene at de m\u00e5 g\u00e5 forsiktig f\u00f8r de er ute av huset. Spesielt p\u00e5 denne tiden av \u00e5ret, n\u00e5r det er s\u00e5 m\u00f8rkt. Han vet selv hvor vanskelig det for bilister \u00e5 f\u00e5 \u00f8ye p\u00e5 alt n\u00e5 i m\u00f8rketiden.", "N\u00e5r jentene er ute av huset og trygt p\u00e5 skolen, er det tid for \u00f8ving p\u00e5 fiolinen. Det blir gjerne to timer hver formiddag.", "Det er alltid en ny konsert, alltid noe \u00e5 \u00f8ve mot, og i hvert fall alltid noe \u00e5 holde ved like. Rett etter mottagelse i Nationaltheatret og sikkert noen privat feiring, er det duket for den faste f\u00f8rjulstradisjon i Arves liv, med konserter med Nidarosdomens guttekor i Nidarosdomen.", "\u00c5 spille for et publikum er en grunnleggende del av livsrytmen. Det er blitt litt rart i de siste \u00e5rene.", "- Alle jeg spilte med pleide \u00e5 v\u00e6re eldre enn meg. N\u00e5 er alle yngre enn meg. Jeg fikk ikke helt med meg n\u00e5r det skiftet inntraff, sier Arve.", "Den dagen Adresseavisens er p\u00e5 bes\u00f8k i den hyggelige leiligheten p\u00e5 Frogner, viser en henlagt fiolinkasse og et eksemplar av Tr\u00f8nder-Avisa med Arve og Sn\u00e5samannen p\u00e5 forsiden, at han har opptr\u00e5dt i Nord-Tr\u00f8ndelag kvelden f\u00f8r.", "Men mest av alt b\u00e6rer leiligheten preg av et dagligliv der to travle ten\u00e5ringsd\u00f8tre definerer familielivet. At h\u00e5ndverkere som har v\u00e6rt ventet i flere m\u00e5neder, plutselig rykket inn og endevendte stuen for n\u00f8dvendig takvedlikehold, gj\u00f8r hverdagspreget enda tydeligere.", "Men gjestfriheten er stor. Vi bes inn p\u00e5 kj\u00f8kkenet n\u00e5r vi kommer p\u00e5 kveldsvisitt fredag, og igjen p\u00e5 grytidlig frokost dagen etter.", "Jentene er litt forsiktige n\u00e5r de blir bedt om \u00e5 beskrive pappaen sin.", "- Han er veldig beskyttende, og kan av og til bli litt stresset, sier Kari Sofie", "- Arve elsker barna sine, men han er litt upraktisk, sier mamma Kristin.", "- Lager du mat, sp\u00f8r vi Arve.", "- Nei, det skal jeg ikke skryte av. Men jeg er ganske flink til \u00e5 vaske opp, sier Arve Tellefsen.", "F\u00f8r i tiden hadde han en spesialitet. Kaare \u00d8rnung som hadde l\u00e6rt \u00e5 steke biff av kj\u00f8kkensjefen p\u00e5 Blom, og l\u00e6rte det videre til Arve.", "Han har laget det noen ganger, og klarte ogs\u00e5 \u00e5 imponere Kristin. Men det er en stund siden n\u00e5.", "- Jeg har kanskje ikke servert det til dere, sp\u00f8r Arve jentene, som tydelig viser at de ikke forbinder sin far spesielt med matlaging.", "- Kanskje jeg burde sl\u00e5 til med det igjen. Men jeg er ikke sikker p\u00e5 om jeg husker alt. Det var noe med tre minutter p\u00e5 hver side, mumler Arve.", "LES OGS\u00c5: Varmt mesterm\u00f8te", "Leksehjelp er han noe bedre p\u00e5. Men ikke matematikk. Eller regning, som Arve kaller det. Det jentene holder p\u00e5 med noe er noe ganske annet enn det han bedrev p\u00e5 skolen.", "- Men norsk og engelsk er jeg ganske god p\u00e5. Og historie, mener Arve.", "- Du er veldig bra p\u00e5 geografi, sier Ingeborg.", "- Men du vet, i v\u00e5re dager s\u00e5 har de jo nettet. Vi blir utkonkurrert av internett, sier Arve.", "- Men det er ikke alltid jeg er enig med dette nettet heller jeg da, sukker pappa Tellefsen, og jentene kniser.", "Han er ikke den yngste pappaen i gata, men muligens den sprekeste. Han holder seg i imponerende fysisk form, g\u00e5r p\u00e5 ski n\u00e5r han f\u00e5r sjansen og er igjen klar for Birken neste \u00e5r.", "Mens de andre foreldrene som f\u00f8lger p\u00e5 kunstl\u00f8pstevne eller trening, kanskje rusler og tar seg en kopp kaffe, finner Arve seg gjerne en ergometersykkel.", "Han er imponert over dedikasjonen og seri\u00f8siteten i kunstl\u00f8pmilj\u00f8et. Dette er virkelig toppidrettsfolk, og ingen av dem er i n\u00e6rheten av l\u00f8nna til selv den d\u00e5rligst betalte spilleren i Elitedivisjonen.", "LES OGS\u00c5: Ser tilbake p\u00e5 60 \u00e5r lang karriere", "Jentene trener aldri p\u00e5 samme sted til samme tid, de reiser rundt p\u00e5 fire forskjellige arenaer i Oslo, noen ganger tidlig p\u00e5 morgenen f\u00f8r skolen, andre dager sent p\u00e5 kvelden. De trener spenst og styrke, og s\u00e5 er det en enorm terping p\u00e5 detaljer. Du m\u00e5 kanskje falle seks tusen ganger f\u00f8r den doble akselen sitter.", "- Og du f\u00e5r trekk i karakter fra dommeren om du ikke smiler og f\u00e5r det til \u00e5 se lett ut, sier Arve.", "Kari Sofie har holdt p\u00e5 med kunstl\u00f8p siden hun var helt liten, og har g\u00e5tt foran. Hun har v\u00e6rt landsmester i to \u00e5r p\u00e5 rad, f\u00f8r hun n\u00e5 skal delta i sitt f\u00f8rste junior-NM. Ingeborg er blitt like ivrig, selv om hun fortsatt ogs\u00e5 spiller trompet i Uranienborg skolekorps.", "- Jentene viser b\u00e5de stayerevne og stort fokus, og jeg er ikke fremmed for at de har det fra faren sin, sier Kristin", "- Jeg har ikke pushet dem, sier Arve.", "- Der har nok jeg ansvaret. Jeg spilte piano, men sluttet fordi jeg ikke var s\u00e5 flink til \u00e5 \u00f8ve, og da ble det ikke g\u00f8y lenger. Jeg er litt lei meg for at ingen pushet meg, og det m\u00e5 kanskje jentene v\u00e5re unngjelde for, smiler Kristin Sl\u00f8rdahl.", "Hun har v\u00e6rt direkt\u00f8r for Forleggerforeningen, jobbet mange \u00e5r som forretningsadvokat \u2013 n\u00e5 er hun daglig leder for Oslo Kammermusikkfestival, som Arve startet. Men hjemme har hun mer funksjon som sekret\u00e6r, sj\u00e5f\u00f8r og st\u00f8tteapparat for de tre andre, passer p\u00e5 at innviklet logistikk fungerer. \u2013 Jeg har begynt \u00e5 g\u00e5 p\u00e5 sk\u00f8yter jeg ogs\u00e5, faktisk \u2013 men det er helt p\u00e5 nybegynnerniv\u00e5, presiserer Kristin Sl\u00f8rdahl.", "Da Arve Tellefsen ble far for f\u00f8rste gang som 64-\u00e5ring, registrerte han at mange syntes han var for gammel for et slikt ansvar. Han f\u00f8lte det ikke s\u00e5nn selv, han var i god form. Jentene har v\u00e6rt en kolossal berikelse.", "- Han er en flott far, og jeg tror nok kanskje ikke han hadde v\u00e6rt like mye til stede for barna om de hadde komme inn i livet hans tidligere. Han reiser jo en del n\u00e5 ogs\u00e5, men f\u00f8r, da det var enda viktigere \u00e5 pleie karriere, ville fokuset v\u00e6rt annerledes, tror Kristin Sl\u00f8rdahl."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "8008a8d86fb0e372252675b36c32717b08fbf4cfb7b39357ebe0515deaf5aeaf"}, {"field": "createtime", "value": "2017-05-01T11:06:53.000Z"}, {"field": "description", "value": "Det blir mye styr rundt Arve Tellefsen denne uka, og han vil nok sette pris p\u00e5 det. Men enda mer pris setter han pris p\u00e5 hverdagslivet sammen med de tre jentene sine."}, {"field": "dominantimage", "value": "http://www.adressa.no/pluss/kultur/article13910317.ece/r7xlaz/ALTERNATES/w980-default/HjemmeHosArveTellefsen05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0187be39b360d6ae5a2513c2384ab4f969ebf0e8.jpg?596d263c"}, {"field": "dominantthumbnaildimensions", "value": "300x169"}, {"field": "heading", "value": ["Ikke akkurat noe hvilehjem -adressa.no", "Ekstrem logistikk", "Alltid en ny konsert", "N\u00e5 er alle yngre", "Veldig beskyttende", "Hadde en signaturrett", "Ikke alltid enig", "med internettet", "Ikke yngst, men sprekest", "M\u00e5 falle 6000 gangerf\u00f8r det sitter", "F\u00f8rste junior-NM", "Mamma med sekret\u00e6rfunksjon", "Bedre far n\u00e5 enn om han ble det 30 \u00e5r siden"]}, {"field": "id", "value": "0187be39b360d6ae5a2513c2384ab4f969ebf0e8"}, {"field": "keyword", "value": ["Arve Tellefsen", "Familieliv"]}, {"field": "keywords", "value": "Arve Tellefsen,Familieliv"}, {"field": "kw-category", "value": ["pluss", "kultur"]}, {"field": "kw-concept", "value": ["jentene", "dager"]}, {"field": "kw-entity", "value": ["nidarosdomen", "blom", "uranienborg", "adresseavisens", "ingeborg", "nationaltheatret", "arve", "m. ingeborg", "tellefsen", "elitedivisjonen", "arve tellefsens 80", "birken", "tr\u00f8nder-avisa", "forleggerforeningen", "oslo kammermusikkfestival", "arve og sn\u00e5samannen"]}, {"field": "kw-location", "value": ["nord-tr\u00f8ndelag", "frogner"]}, {"field": "kw-pageclass", "value": "article"}, {"field": "kw-person", "value": ["ingeborg cecilie", "kaare \u00f8rnung", "kari sofie", "arve tellefsen", "kristin sl\u00f8rdahl"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13910317.ece/r7xlaz/ALTERNATES/w980-default/HjemmeHosArveTellefsen05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke akkurat noe hvilehjem"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/10/Ikke-akkurat-noe-hvilehjem-13910334.ece"}, {"field": "pageclass", "value": ["article"]}, {"field": "publishtime", "value": "2016-12-10T07:45:46.000Z"}, {"field": "recs-articleid", "value": "13910334"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-10T07:45:46.000Z"}, {"field": "recs-rawtitle", "value": "Ikke akkurat noe hvilehjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Det blir mye styr rundt Arve Tellefsen denne uka, og han vil nok sette pris p\u00e5 det. Men enda mer pris setter han pris p\u00e5 hverdagslivet sammen med de tre jentene sine."}, {"field": "thumbnail", "value": "http://content-thumbnail.cxpublic.com/content/thumbnail200x150/0187be39b360d6ae5a2513c2384ab4f969ebf0e8.jpg?596d263c"}, {"field": "thumbnailfullheightdimensions", "value": "200x2929"}, {"field": "timestamp", "value": "2017-07-17T21:03:56.000Z"}, {"field": "title", "value": "Det er jentene som er det viktigste for Arve"}, {"field": "url", "value": "http://www.adressa.no/pluss/kultur/2016/12/10/Ikke-akkurat-noe-hvilehjem-13910334.ece"}, {"field": "urlhash", "value": "0187be39b360d6ae5a2513c2384ab4f969ebf0e8"}], "score": 0.74065906, "siteId": "9222270286501375973", "id": "0187be39b360d6ae5a2513c2384ab4f969ebf0e8"}

