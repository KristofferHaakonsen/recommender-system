{"fields": [{"field": "modifiedtime", "type": "time", "value": "2017-05-23T08:41:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Europa", "Sverige", "Reise"]}, {"field": "author", "value": "ann-mari gregersen"}, {"field": "body", "value": ["Saken oppdateres.", "\u2014 Jeg tror ikke du finner noen som bader i dag. Det er sol ja, men neppe mer enn 10\u201312 grader i vannet.", "Jane Ekstr\u00f6m p\u00e5 Risungs g\u00e5rd dreper h\u00e5pet. Vi klager ikke, for solen skinner tross alt, selv om det bare er midtsommer.", "Gotland skryter av at \u00f8ya alltid ligger p\u00e5 pallplass over flest sommer-soltimer.", "Vi har kj\u00f8rt knappe fem mil fra lille Visby flyplass, rett til Risungs g\u00e5rd. Her har det v\u00e6rt flere nordmenn f\u00f8r oss. B\u00e5de meritterte kokker, jubilanter og vennegjenger er kommet med fly, eller ferge for \u00e5 v\u00e6re med Ulla Berglund og hennes Lagotto Romagnolo-hunder p\u00e5 tur.", "\u2014 Vi g\u00e5r p\u00e5 tr\u00f8ffeljakt! Lagotto-hundene er gode til \u00e5 lukte seg frem til modne tr\u00f8fler.", "Vi freser av g\u00e5rde i Volvoen, for \u00e5 se tr\u00f8ffelskogen. P\u00e5 turen kan vi s\u00e5 vidt skimte noen av hennes 650 lam, som er kommet i v\u00e5r.Vel fremme er Maggie (8) glad for \u00e5 v\u00e6re med, men mest interessert i \u00e5 spise gress. Matmor roper, og kr\u00f8lltoppen kommer etter hvert med inn i den vakre skogen.", "Men uten fangst av brukbar tr\u00f8ffel. Som for \u00f8vrig er blitt funnet p\u00e5 Gotland siden slutten av 1990-tallet.", "\u2014 Sesongen starter vanligvis i august/september og ut november. Turen tar rundt to\u2013tre timer, og s\u00e5 f\u00e5r en smakspr\u00f8ver etterp\u00e5.", "Samarbeid p\u00e5 \u00f8ya med 56.000 innbyggere er det ogs\u00e5. Ullas tr\u00f8ffel finner du p\u00e5 pizzaen hos Rute stenugnsbageri, og gjester hos Furillen kommer ogs\u00e5 innom.", "F\u00e5 kilometer fra tr\u00f8ffelskogen er det som \u00e5 komme til en annen planet.", "Et gult skilt ved hovedveien viser vei.Ikke ett tegn til at du er p\u00e5 vei mot et spesielt hotell med eremitthytter drevet av en av landets kjente fotografer, eller en restaurant med mesterkokken Filip Fast\u00e9n bak stekespadene. N\u00e5r du ser noen h\u00f8ye t\u00e5rn, er du kommet rett.", "\u2014 Velkommen! Vil dere ha kaffe? Filip kommer straks. Han holder p\u00e5 \u00e5 rive ned kj\u00f8kkenet.Johan Hellstr\u00f6m tar blidt imot oss, med en Leicaveske p\u00e5 skr\u00e5 over skulderen.", "Gr\u00fcnderen og fotografen er vant til pressen. Her har alt fra BBC til sm\u00e5 aviser v\u00e6rt. For hvem vil ikke se hva han har skapt p\u00e5 sine 680 hektar. Det tidligere kalkbruddet er n\u00e5 restaurant og et lite hotell. 14 rom, inkludert to spesielle hytter.", "\u2014 Eremitthyttene designet av Mats Theselius er p\u00e5 7,7 m2, og de plasseres skjult p\u00e5 \u00f8ya. For jeg tror fremtidens luksus er stillhet, \u00e5 lukte p\u00e5 naturen og h\u00f8re fuglekvitter. Her kan du ogs\u00e5 h\u00f8re lam som gnugger seg s\u00e5 en tror det er en \u00f8ksemorder p\u00e5 gang. Det gill\u00e4r jag som F, skratter Johan Hellstr\u00f6m.", "Har du et tips til reiseredaksjonen? Send oss gjerne en e-post!", "Akkurat da vi er der, er det klargj\u00f8ring til sommersesongen.", "En hytte har h\u00f8nsene (!) f\u00e5tt, andre skal m\u00f8bleres og flyttes p\u00e5. De bookes av fototeam, utbrente bymennesker og musikere. Selv er Hellstr\u00f6m forn\u00f8yd med prissystemet.", "\u2014 Eremitthytten koster 5000 kroner f\u00f8rste natt. Andre natt 500, tredje 50, s\u00e5 fem kroner og femte natt er gratis. Da unng\u00e5r en de som har det s\u00e5 travelt, og bare vil krysse en kul ting av p\u00e5 listen. Har en det s\u00e5 travelt, f\u00e5r de betale. Det er jo briljant, om jeg s\u00e5 m\u00e5 si det selv.", "\u2014 Smak p\u00e5 dette, sier Filip Fast\u00e9n, som kommer forbi og stikker til oss noen fr\u00f8.", "\u2014 Lakrissmak! Er det fennikel? tipper vi.", "\u2014 Nei, det er spansk kj\u00f8rvel!", "Fast\u00e9n setter seg ned med gressl\u00f8kblomster i en pose. Med erfaring fra stjernerestauranter i Stockholm, prinsebryllup og n\u00e5 snart egen restaurant, er han vant til \u00e5 ha det travelt. I sommer og hver helg til november, skal han kokkelere p\u00e5 Furillen.", "Solen er i ferd med \u00e5 takke for seg. H\u00f8nene g\u00e5r til ro i eremitthytta, og vi treffer ogs\u00e5 puten og dr\u00f8mmer om badedraktv\u00e6r.Solen viser seg sjenert frem. Ganske varmt er det ogs\u00e5. Men kjenner vi litt trekk? Noen sier at det er vind 300 dager p\u00e5 Gotland. De andre 65 stormer det. Hvor skal vi dra? En hyggelig resepsjonist p\u00e5 hotellet gir r\u00e5d.", "\u2014 Folk p\u00e5 Gotland sjekker vindretningen, og s\u00e5 bestemmer de seg for hvor de skal. Tofta Strand, ikke langt fra Visby sentrum, bruker \u00e5 v\u00e6re popul\u00e6rt. Ljugarn er bra for barnefamilier.Vi kj\u00f8rer videre, til Visbys bymur og husene som har 20 \u00e5r p\u00e5 Unescos verdensarvliste. Men vent! St\u00e5r det ikke Villa Villekulla p\u00e5 det skiltet? Vi vrenger til venstre, og kj\u00f8rer mot Kneippbyn.", "Det finnes Pippi-hus p\u00e5 fastlandet, men huset som ble brukt i de f\u00f8rste filminnspillingene befinner seg p\u00e5 Gotland. I h\u00f8ysesongen er det daglig Pippi-teater og sangstund, samt karuseller og annet g\u00f8y for de minste.", "Visbys innerby ser du lett. Spir og t\u00e5rn rager i v\u00e6ret. En 3,5 meter lang mur snor seg rundt sjarmerende hus.I innerbyen bor det n\u00e5 rundt 2500 mennesker, p\u00e5 det meste var det 12.000 som levde her.", "Vil du vite mer om sm\u00e5 og store historier om mur, bygninger, folk og historier, kan der v\u00e6re nyttig \u00e5 bli med p\u00e5 en guidet bytur.", "Da kan du blant annet f\u00e5 vite at Visby var kronjuvelen blant Hansabyene i 1360, se Olav den helliges kirke i den botaniske hagen og sniffe p\u00e5 lommet\u00f8rkletreet (n\u00e4sduk) som lukter kattepiss, se statuen av mannen bak tappekranen og h\u00f8re at flertallet av s\u00f8lvfunn fra vikingetiden stammer fra Gotland.", "Visby har en stor tetthet av restauranter.", "Bare p\u00e5 Stora Torget kan du f\u00e5 alt fra str\u00f8mning p\u00e5 Bakfickan til nattklubbliv p\u00e5 Gutek\u00e4llaren. De lokale har ogs\u00e5 sine favoritter. Vi m\u00f8ter Furillen-Johan Hellstr\u00f6m p\u00e5 Amarillo, ett av flere yndlingssteder.", "\u2014 Vi starter her, og s\u00e5 g\u00e5r vi til Surfers, forteller han.- Jeg st\u00f8tter andre lokale bryggere, s\u00e5 jeg anbefaler Black Sheep Arms, sier Bruce Todd, som selve st\u00e5r bak \u00f8l fra Alskute.", "\u2014 Jeg liker \u00e5 shoppe p\u00e5 Bers\u00e5, som ligger p\u00e5 veien mot Tofta. Og s\u00e5 er jeg glad i Rute Stenugnsbageris j\u00e4ttegoda boller, sier Amarillo-eier Petra Shila.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Sveriges st\u00f8rste \u00f8y med 3134 km2, fem mil bred og ca. 57.400 innbyggere.", "Har 92 middelalderkirker, bygd mellom 1100- og 1400-tallet. Visby st\u00f8rste sted, ble verdensarvby i 1995.", "Reise dit: Norwegian flyr enkelte dager om sommeren direkte fra Oslo, ellers via Stockholm.", "Ferge g\u00e5r fra Nyn\u00e4shamn og Oskarshamn.", "Aktiviteter: Surfing, kiting, klatring, sykling, ridning, tr\u00f8ffelturer, golf, nattsafari, ruinturer, botanisk hage.", "Guide: Guidede turer i Visby og andre steder arrangeres f.eks. av Gotlands museum, Gotlands guideservice og Hansa event.", "Bo: \u00d8ya har alt fra campingplasser, vandrerhjem og B & B til kjede- og designhoteller.", "P\u00e5 nett: gotland.net og destinationgotland.se", "Vis fakta"]}, {"field": "category0", "value": "reise"}, {"field": "contenthash", "value": "99eeb44d3313dca5755437fca4cb7f50ccb1e9f7279abd334045d05a001fd8b8"}, {"field": "createtime", "value": "2017-04-28T18:10:46.000Z"}, {"field": "description", "value": "Blir du lei av \u00e5 bade, kan Gotland friste med tr\u00f8fler, ruiner, roser, design og mat i verdensklasse."}, {"field": "heading", "value": ["Sveriges st\u00f8rste \u00f8y har flest soltimer om sommeren -adressa.no", "Gull i skogen", "Design i kalkbruddet", "Bo som en eremitt", "Sol, bare sol", "Lokale favoritter"]}, {"field": "id", "value": "f684428903588b474036df38aa3155ecfdfd00d6"}, {"field": "keyword", "value": ["Reiseguide", "Europa", "Sverige", "Reise"]}, {"field": "keywords", "value": "Reiseguide,Europa,Sverige,Reise"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["tur", "tr\u00f8ffel", "natt", "sol", "flest soltimer", "botanisk hage", "gotland"]}, {"field": "kw-entity", "value": ["black sheep arms", "leicaveske", "hansa", "olav", "bakfickan", "volvoen", "gutek\u00e4llaren", "pippi", "kneippbyn", "alskute", "tofta", "villa villekulla", "hellstr\u00f6m", "lagotto romagnolo", "twitter", "unescos", "rute stenugnsbageris", "bers\u00e5", "maggie", "hansabyene", "surfers", "furillen-johan hellstr\u00f6m", "stora torget", "risungs"]}, {"field": "kw-location", "value": ["stockholm", "strand", "oslo", "amarillo", "visby", "gotland"]}, {"field": "kw-pageclass", "value": "article"}, {"field": "kw-person", "value": ["jane ekstr\u00f6m", "johan hellstr\u00f6m", "filip fast\u00e9n", "petra shila", "ulla berglund", "bruce todd", "mats theselius"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/1839d710-319c-4a76-b943-eac429128438?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sveriges st\u00f8rste \u00f8y har flest soltimer om sommeren"}, {"field": "og-type", "value": "article"}, {"field": "og-url", "value": "http://www.adressa.no/reise/Sveriges-storste-oy-har-flest-soltimer-om-sommeren-7455b.html"}, {"field": "pageclass", "value": ["article"]}, {"field": "publishtime", "value": "2015-08-07T08:28:22.000Z"}, {"field": "recs-articleid", "value": "7455"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-08-07T08:28:22.000Z"}, {"field": "recs-rawtitle", "value": "Sveriges st\u00f8rste \u00f8y har flest soltimer om sommeren -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Blir du lei av \u00e5 bade, kan Gotland friste med tr\u00f8fler, ruiner, roser, design og mat i verdensklasse."}, {"field": "thumbnail", "value": "http://content-thumbnail.cxpublic.com/content/thumbnail200x150/f684428903588b474036df38aa3155ecfdfd00d6.jpg?59843dcd"}, {"field": "thumbnailfullheightdimensions", "value": "200x2312"}, {"field": "timestamp", "value": "2017-08-04T09:26:37.000Z"}, {"field": "title", "value": "Sveriges st\u00f8rste \u00f8y har flest soltimer om sommeren"}, {"field": "url", "value": "http://www.adressa.no/reise/Sveriges-storste-oy-har-flest-soltimer-om-sommeren-7455b.html"}, {"field": "urlhash", "value": "f684428903588b474036df38aa3155ecfdfd00d6"}], "score": 0.75484097, "siteId": "9222270286501375973", "id": "f684428903588b474036df38aa3155ecfdfd00d6"}

