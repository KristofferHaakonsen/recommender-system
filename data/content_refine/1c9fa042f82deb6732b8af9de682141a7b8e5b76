{"fields": [{"field": "modifiedtime", "type": "time", "value": "2017-04-11T09:56:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Stord", "Tips og triks", "Sintef", "Hjemme hos", "Interi\u00f8r"]}, {"field": "author", "value": "irene jacobsen"}, {"field": "body", "value": ["Saken oppdateres.", "Det g\u00e5r i Star Wars-Lego og spillkonsoller. Kj\u00f8kkenskuffene er fulle av hobby- og tegnesaker. Oldefar Theodor Onarheims skrift p\u00e5 veggen, KOL og KOKS, minner om bingene med brensel.", "Ellers er alt flunkende nytt.", "Johannes Eld\u00f8y og Julie Bergers fire barn er femte generasjon i den hvitmalte eneboligen p\u00e5 Stord.", "\u00abProsjekt kjellerrenovasjon\u00bb startet med innspill fra arkitekt Jo Kjetil Nielsen og er gjennomf\u00f8rt av Eld\u00f8y. Han har f\u00e5tt god hjelp av barnas bestefar, Jostein Eld\u00f8y, pluss dyktige h\u00e5ndverkere.", "Johannes Eld\u00f8y og Julie Berger, Theodor (5), Live (8), Nj\u00e5l (8) og Lars (12)", "Hvor: Leirvik, Stord", "Hva: Enebolig fra 1930 \u2013 n\u00e5 med en kjeller fra 2016.", "Vis fakta", "\u2013 En typisk kjeller for sin tid. Lavt under taket, fuktig og r\u00e5tt, forteller Eld\u00f8y.", "Bestefaren hans lagret den hjemmelagde vinene sin her nede. P\u00e5 det meste hadde han 2000 flasker laget p\u00e5 l\u00f8vetann, epler, kirseb\u00e6r og plommer \u2013 kun ting han fant i hagen og i skogen.", "P\u00e5 det ene av husets to pipel\u00f8p sto fortsatt grua der de vasket kl\u00e6r. Det var her nede de parterte de nyslaktede grisene ogs\u00e5.", "Tidlig p\u00e5 60-tallet bygde familien kjellerstue til ten\u00e5ringsd\u00f8trene sine i det ene hj\u00f8rnet av det store rommet, alts\u00e5 Live, Nj\u00e5l, Theodor og Lars\u2019 bestemor. Og da faren deres, Johannes, ble ten\u00e5ring, var det hans kompiser som kom hit.", "To generasjoner stordungdommer har dermed v\u00e6rt i fest i den gamle kjellerstuen.", "\u2022 S\u00f8knadsplikt: Du m\u00e5 s\u00f8ke kommunen om bruksendring, dette gjelder b\u00e5de n\u00e5r du skal bruke den selv, eller innrede for \u00e5 leie ut.", "\u2022 M\u00e5l radonkonsentrasjonen f\u00f8r du begynner \u00e5 bygge. Som huseier er du pliktet til \u00e5 s\u00f8rge for at det ikke er for h\u00f8y niv\u00e5er av radon i oppholdsrom.", "\u2022 Har du nok takh\u00f8yde, eller m\u00e5 du grave ut kjelleren?", "\u2022 Vurder drenering og fuktsikre l\u00f8sninger", "\u2022 Pass p\u00e5 at du f\u00e5r inn nok dagslys og at du oppfyller kravene til r\u00f8mningsvei.", "Vis fakta", "Familien m\u00e5tte drenere rundt huset, og gravd seg ned en halv meter. Det st\u00f8pte gulvet var bare noen f\u00e5 centimeter tykt. Under var det ingen pukk, man kom rett inn p\u00e5 fjellet.", "Naboen Ole Petter Alm\u00e5s er entrepren\u00f8r. Det var han som fikk jobben med \u00e5 meisle og grave ut kjelleren.", "Den minste gravemaskinen var s\u00e5 liten at den smatt inn kjellerd\u00f8ren. Mesteparten av fjellet var av den por\u00f8se sorten. Da de nesten var ferdige, dukket det opp en klump steinhard granitt som det tok hele to m\u00e5neder \u00e5 dunke vekk.", "Som en del av renoveringen erstattet paret peisen i stuen med en s\u00e5kalt masseovn (en stor steinovn som magasinerer varme, journ.anm.). Alle r\u00f8rene i huset er ogs\u00e5 skiftet.", "De har lagt inn vannb\u00e5ren varme i b\u00e5de kjellergulvet og i 1. etasje. Det baller lett p\u00e5 seg n\u00e5r en bygger en ny kjeller p\u00e5 et gammelt hus.", "Veggene er det eneste i kjelleren som minner om det som var.", "\u2013 Jeg s\u00e5 virkelig ikke for meg hvordan dette skulle bli, sier Berger.", "\u2013 Veggene var s\u00e5 grove og stygge, enkelte deler var det malt, andre steder r\u00e5 betong og klatter med gamle malingsflekker.", "Men Eld\u00f8y slipte vekk gammel maling i to hele uker. N\u00e5 er det p\u00e5 mange m\u00e5ter denne gamle murveggen som er det kuleste i hele rommet.", "De har bevisst valgt \u00e5 ikke isolere veggene. Den gamle pustende muren er full av gr\u00e5stein, og tanken er at slik b\u00f8r den fortsette \u00e5 v\u00e6re. Isteden har de satset p\u00e5 effektiv oppvarming med vann-til-vann varmepumpe, og aksepterer heller at det kanskje forsvinner litt varme ut veggene.", "Kj\u00f8kkeninnredningen er laget av Ikea-moduler som er plassert inni en selvsnekret ramme. Denne er laget av gulvbord som rett og slett er limt sammen.", "Rammen sklir ogs\u00e5 inni den plassbygde benken som g\u00e5r langs hele langveggen.", "Skyved\u00f8rene skjuler b\u00e5de spill og leker, men kan ogs\u00e5 brukes som sittebenk.", "Minde Snikkeri i Bergen har laget d\u00f8rene og veggpanelene p\u00e5 den andre langveggen. Det er bare h\u00e5ndtakene som avsl\u00f8rer at det skjuler seg et lite bad og det som skal bli et vaskerom bak to av panelene \u2013 som alts\u00e5 er d\u00f8rer.", "Restekappet passet perfekt til \u00e5 bli skuffefronter p\u00e5 kj\u00f8kkenet.", "Omtrent samtidig som familien holdt p\u00e5 med kjellerprosjektet sitt, kom det en modul til skipsverftet p\u00e5 Stord. Den sto plassert opp\u00e5 en t\u00f8mmerstabel, tonnevis med stokker av en dimensjon som er vanskelige \u00e5 f\u00e5 tak i.", "30x30 cm var for tykt til og med for den gamle kjelleren, s\u00e5 et lokalt sagbruk saget dem ned til 20x20 cm.", "Eld\u00f8y tok dem hjem til l\u00f8a, h\u00f8vlet og pusset for \u00e5 f\u00e5 rette finishen.", "Stokkene ligger n\u00e5 i taket og noen brukes som s\u00f8yler. De ti centimeter lange bitene som ble til overs har han kappet, skrudd og limt sammen og bygd en ny trapp av.", "\u2013 Jeg kjenner plutselig jeg har fortrengt hvor mye jobb det var, sier Eld\u00f8y og ler.", "Men trappen passet perfekt. De l\u00f8ftet den p\u00e5 plass med store taljer og ingen har maken. Hverken til trapp eller kjeller.", "Hva gj\u00f8r du n\u00e5r du trenger mer plass, bygger p\u00e5 eller lager nye rom i kjelleren? Og er det n\u00f8dvendigvis billigste l\u00f8sningen \u00e5 innrede kjelleren?", "\u2013 Det er mange forhold som har innvirkning p\u00e5 kostnadsbildet og det er derfor vanskelig \u00e5 si noe bestemt om hva som l\u00f8nner seg, sier Anders Kirkhus, seniorr\u00e5dgiver i Sintef Byggforsk.", "\u2013 Men en tommelfingerregel kan v\u00e6re at innredning av eksisterende, t\u00f8rr kjeller kan bli billigere enn nybygging, men m\u00e5 du drenere rundt huset eller senke kjellergulvet kan det bli billigere med nybygging. V\u00e6r s\u00e6rlig oppmerksom p\u00e5 at senking av kjellergulvet kan f\u00f8re til at du m\u00e5 refundamentere hele bygningen.", "Sintef har gitt ut en hel serie Gj\u00f8r det selv b\u00f8ker. Lag rom i kjelleren tar for seg alt du trenger \u00e5 vite for \u00e5 innrede en tom kjeller, enten den er t\u00f8rr, fuktig eller altfor lav under taket.", "Vis fakta", "Fra 1. Januar 2016 ble reglene endret, og det er n\u00e5 enklere \u00e5 f\u00e5 gjort om en bodkjeller til boligrom. Det er for eksempel n\u00e5 tillatt med en takh\u00f8yde ned til 2,0 m (for nye boliger 2,2m), vinduer trenger heller ikke \u00e5 ha utsyn.", "S\u00e5 lenge vinduet oppfyller kravet til r\u00f8mningsvei er kravet om dagslys oppfylt.", "SINTEF Byggforsk anbefaler likevel at boliger har en takh\u00f8yde p\u00e5 2,4 og utsyn gjennom vinduet. Selv om reglene er lempet p\u00e5, betyr det ikke at du f\u00e5r like gode oppholdsrom n\u00e5r du g\u00e5r for det knappeste l\u00f8sningene."]}, {"field": "category0", "value": "bolig"}, {"field": "contenthash", "value": "6dc6da2a4d2f76400701a5c58c07d795098208a2b904f899ec76a024e55f8718"}, {"field": "createtime", "value": "2017-04-15T08:00:14.000Z"}, {"field": "description", "value": "Etter hundrevis av timer med egeninnsats ser kjelleren fra 1930 slik ut. \u2013 En typisk kjeller for sin tid. Lavt under taket, fuktig og r\u00e5tt."}, {"field": "heading", "value": ["Fra fuktig r\u00e5kjeller til familiens nye hule -adressa.no", "Vin, klesvask og slakt", "Stor gravejobb", "Pustende og gammel mur", "DIY-Ikea", "T\u00f8mmer fra Polen", "Innrede kjelleren eller bygge p\u00e5 huset?", "Enklere regler"]}, {"field": "id", "value": "1c9fa042f82deb6732b8af9de682141a7b8e5b76"}, {"field": "keyword", "value": ["Stord", "Tips og triks", "Sintef", "Hjemme hos", "Interi\u00f8r"]}, {"field": "keywords", "value": "Stord,Tips og triks,Sintef,Hjemme hos,Interi\u00f8r"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["fuktig r\u00e5kjeller", "oppfyller kravet", "innrede kjelleren", "kjeller", "typisk kjeller", "passet perfekt"]}, {"field": "kw-entity", "value": ["theodor og lars", "johannes eld\u00f8y og julie berger", "nj\u00e5l", "star wars-lego", "snikkeri", "jo kjetil nielsen", "sintef byggforsk", "live", "johannes"]}, {"field": "kw-location", "value": ["polen", "berger", "stord", "bergen"]}, {"field": "kw-pageclass", "value": "article"}, {"field": "kw-person", "value": ["jostein eld\u00f8y", "anders kirkhus", "johannes eld\u00f8y", "ole petter alm\u00e5s", "theodor onarheims", "julie berger"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/ecb2b39b-13d8-4a3a-8b07-692e351980ed?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra fuktig r\u00e5kjeller til familiens nye hule"}, {"field": "og-type", "value": "article"}, {"field": "og-url", "value": "http://www.adressa.no/bolig/Fra-fuktig-rakjeller-til-familiens-nye-hule-9847b.html"}, {"field": "pageclass", "value": ["article"]}, {"field": "publishtime", "value": "2017-04-15T08:00:00.000Z"}, {"field": "recs-articleid", "value": "9847"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-04-15T08:00:00.000Z"}, {"field": "recs-rawtitle", "value": "Fra fuktig r\u00e5kjeller til familiens nye hule -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Etter hundrevis av timer med egeninnsats ser kjelleren fra 1930 slik ut. \u2013 En typisk kjeller for sin tid. Lavt under taket, fuktig og r\u00e5tt."}, {"field": "thumbnail", "value": "http://content-thumbnail.cxpublic.com/content/thumbnail200x150/1c9fa042f82deb6732b8af9de682141a7b8e5b76.jpg?5994bfa7"}, {"field": "thumbnailfullheightdimensions", "value": "200x1824"}, {"field": "timestamp", "value": "2017-08-16T21:56:55.000Z"}, {"field": "title", "value": "Fra fuktig r\u00e5kjeller til familiens nye hule"}, {"field": "url", "value": "http://www.adressa.no/bolig/Fra-fuktig-rakjeller-til-familiens-nye-hule-9847b.html"}, {"field": "urlhash", "value": "1c9fa042f82deb6732b8af9de682141a7b8e5b76"}], "score": 0.80311364, "siteId": "9222270286501375973", "id": "1c9fa042f82deb6732b8af9de682141a7b8e5b76"}

