{"fields": [{"field": "modifiedtime", "type": "time", "value": "2014-04-09T14:33:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Adresseavisen fortalte i g\u00e5r om en kvinne som pr\u00f8vde \u00e5 varsle om trakassering p\u00e5 jobben i Trondheim kommune. Varslingen f\u00f8rte til mer trakassering og sykemelding. Til slutt sa hun opp jobben sin fordi forholdet til sjefen ble uutholdelig. I stedet for at forholdet som kvinnen varslet om ble tatt tak i, ble varsleren selv tatt.", "Historien er nedsl\u00e5ende og forteller om et utrygt arbeidsmilj\u00f8. Dessverre er kvinnens erfaringer slett ikke uvanlige. De siste \u00e5rene har vi sett utallige eksempler p\u00e5 den samme dynamikken som den kvinnen opplevde. For altfor mange er viljen og motet til \u00e5 ta opp vanskelige forhold p\u00e5 arbeidsplassen blitt en stor personlig belastning. Mange varslere har mistet b\u00e5de jobb og helse etter \u00e5 ha varslet om kritikkverdige forhold p\u00e5 arbeidsplassen. De opplever at det lovfestede vernet om varsleren er illusorisk.", "I en rapport som kommunerevisjonen i Trondheim har laget, bekreftes langt p\u00e5 vei varslerens vanskelige vei. \u00c9n av fire kommuneansatte som ville varsle om uheldige forhold p\u00e5 jobben, turde ikke gj\u00f8re det av frykt for represalier fra sjefen. \u00c9n av tre ansatte melder om kritikkverdige forhold i jobben de siste fem \u00e5rene. Opplysningene i rapporten burde f\u00e5 alarmklokkene til \u00e5 ringe hos alle som sitter med arbeidsgiveransvar i kommunen. Det gj\u00f8r de enkelte enhetslederne, men ogs\u00e5 sjefene i den administrative og politiske toppledelsen.", "-Sladderhank skal selv ha bank, sa vi i min barndom. Mange av reaksjonene dagens varslere opplever, tyder p\u00e5 at den samme tankegang gjelder i deler av arbeidslivet. Arbeidsmilj\u00f8loven stiller krav om at varsleren skal ha noe mer substansielt \u00e5 fare med enn det vi kalte sladring i gamle dager. Varsleren m\u00e5 t\u00e5le at det stilles relevante motsp\u00f8rsm\u00e5l, men det m\u00e5 skje p\u00e5 en saklig og ryddig m\u00e5te.", "Arbeidsmilj\u00f8loven har flere bestemmelser som gir varsleren rettigheter og vern. Den krever at arbeidsgiver forholder seg til loven og tar alle varslere p\u00e5 alvor. Loven gir vern mot gjengjeldelse fra arbeidsgiver eller kolleger. En arbeidstager som opplever kritikkverdige eller ulovlige forhold p\u00e5 jobben, skal i prinsippet g\u00e5 til sin n\u00e6rmeste sjef.", "Hvis det er sjefen som er problemet, finnes det mange andre veier \u00e5 g\u00e5. Tillitsvalgte, arbeidsmilj\u00f8utvalg, sjefens sjefer. Varslere har rett til \u00e5 g\u00e5 til alle de ulike tilsyn vi har, inkludert Arbeidstilsynet, men ogs\u00e5 Helsetilsynet, \u00d8kokrim, Datatilsynet og andre instanser. Det er nok av steder \u00e5 henvende seg. Likevel er det s\u00e5 vanskelig \u00e5 si fra n\u00e5r noe er feil.", "Ogs\u00e5 i Trondheim kommune skal det finnes nok av alternative veier for den som mener han eller hun har noe viktig \u00e5 varsle om. Kommunen har til og med opprettet et eget varslingssekretariat, men det er \u00e5penbart ikke godt nok kjent blant de ansatte. Her har kommuneledelsen en stor oppgave i \u00e5 gj\u00f8re \u00abtjenesten\u00bb kjent. Det b\u00f8r ogs\u00e5 vurderes om sekretariatet b\u00f8r legges til et eksternt kontor.", "I en kronikk i Aftenposten nylig skrev en gruppe med utgangspunkt i Varslerunionen at problemenee med trakassering og utst\u00f8ting av varslere er st\u00f8rst p\u00e5 offentlige arbeidsplasser. De skrev ogs\u00e5 at forholdene er s\u00e6rlig ille i skolen og helsevesenet. Det m\u00e5 bety at det her er spesielt d\u00e5rlig arbeidsmilj\u00f8 og mange utydelige og lite profesjonelle ledere.", "Trakassering, mobbing og frykt for represalier for varslere gj\u00f8r at et arbeidsmilj\u00f8 som allerede er d\u00e5rlig, blir enda d\u00e5rligere. Trakassering er en utst\u00f8tingsmekanisme som kan g\u00e5 p\u00e5 helsa l\u00f8s for den det gjelder.", "Flere unders\u00f8kelser den siste tiden gir grunn til \u00e5 sette sp\u00f8rsm\u00e5lstegn ved Trondheim kommune som arbeidsgiver. Den politiske ledelsen har et overordnet ansvar for \u00e5 s\u00f8rge for at alle som arbeider i kommunen, skal ha best mulig arbeidsforhold. Det handler ogs\u00e5 om stort sykefrav\u00e6r, d\u00e5rlig arbeidsmilj\u00f8 og n\u00e5 alts\u00e5 frykt for trakassering av ledelsen.", "Den som varsler om kritikkverdige forhold, skal ikke selv \u00abf\u00e5 bank\u00bb.", "Siri Wahl-Olsen951 98 715siri.wahl-olsen@adresseavisen.no"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|siriwo"}, {"field": "contenthash", "value": "2f42baf9f128928a5682c03f6d2538d212e00282ffcd39322d92ee385d74ed21"}, {"field": "createtime", "value": "2017-04-30T18:25:01.000Z"}, {"field": "description", "value": "Arbeidstagere som varsler om kritikkverdige forhold p\u00e5 arbeidsplassen, er beskyttet ved lov. Virkeligheten ser annerledes ut."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0dccec0a591000809a0fa11925b5f575e2eb9a42.jpg?59552bb0"}, {"field": "dominantthumbnaildimensions", "value": "256x256"}, {"field": "heading", "value": "Farlig \u00e5 varsle -adressa.no"}, {"field": "id", "value": "0dccec0a591000809a0fa11925b5f575e2eb9a42"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger", "siriwo"]}, {"field": "kw-classification", "value": "careers"}, {"field": "kw-concept", "value": ["forhold", "varsle", "kritikkverdige forhold"]}, {"field": "kw-entity", "value": ["varslerunionen", "helsetilsynet", "\u00f8kokrim", "datatilsynet", "aftenposten", "arbeidstilsynet"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "siri wahl"}, {"field": "kw-taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Farlig \u00e5 varsle"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/siriwo/article9482995.ece"}, {"field": "pageclass", "value": ["article"]}, {"field": "publishtime", "value": "2014-04-10T04:00:00.000Z"}, {"field": "recs-articleid", "value": "9482995"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|siriwo"}, {"field": "recs-publishtime", "value": "2014-04-10T04:00:00.000Z"}, {"field": "recs-rawtitle", "value": "Farlig \u00e5 varsle -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/siriwo", "meninger/kommentarer"]}, {"field": "teaser", "value": "Arbeidstagere som varsler om kritikkverdige forhold p\u00e5 arbeidsplassen, er beskyttet ved lov. Virkeligheten ser annerledes ut."}, {"field": "thumbnail", "value": "http://content-thumbnail.cxpublic.com/content/thumbnail200x150/0dccec0a591000809a0fa11925b5f575e2eb9a42.jpg?59552bb0"}, {"field": "thumbnailfullheightdimensions", "value": "200x1223"}, {"field": "timestamp", "value": "2017-06-29T16:32:48.000Z"}, {"field": "title", "value": "Farlig \u00e5 varsle"}, {"field": "url", "value": "http://www.adressa.no/meninger/kommentarer/siriwo/article9482995.ece"}, {"field": "urlhash", "value": "0dccec0a591000809a0fa11925b5f575e2eb9a42"}], "score": 0.5807197, "siteId": "9222270286501375973", "id": "0dccec0a591000809a0fa11925b5f575e2eb9a42"}

