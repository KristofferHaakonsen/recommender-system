{"fields": [{"field": "modifiedtime", "type": "time", "value": "2017-02-01T08:28:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Krig", "2.verdenskrig", "Andre verdenskrig", "nazisme", "Henry Oliver Rinnan", "Kristiansten festning"]}, {"field": "author", "value": ["trond risto nilssen", "historiker", "institutt for l\u00e6rerutdanning", "ntnu"]}, {"field": "body", "value": ["Saken oppdateres.", "Kristiansten festning 1. februar 1947: Den d\u00f8dsd\u00f8mte Henry Oliver Rinnan ble f\u00f8rt fram til retterstedet like f\u00f8r klokka 04.00.", "Han hadde f\u00e5tt bind for \u00f8ynene og var bundet fast, men det kom ingen store f\u00f8lelsesutbrudd, heller ikke mens presten vekslet noen ord med den d\u00f8dsd\u00f8mte.", "Med faste h\u00e5ndgrep og alvorlig mine festet konstituert stadsfysikus Carl Viggo Lange den hvite lappen p\u00e5 Henry Oliver Rinnans bryst. Henrettelsen ble fullbyrdet ved skyting kl. 04.05. Liket ble kremert samme dag.", "Fikk du med deg denne kronikken: Hva gj\u00f8r vi n\u00e5r nyhetsbildet preges av kamper om fakta?", "Drap og tortur: Henry Oliver Rinnan vil for all ettertid v\u00e6re en av de fremste representantene for nordmenns forr\u00e6deri og svik i okkupasjons\u00e5rene. Og med god grunn; med tette b\u00e5nd til det tyske sikkerhetspolitiet i Trondheim bygget han opp en organisasjon som til slutt talte over 60 medlemmer.", "Flere hundre ble torturert og over 80 mennesker ble drept som f\u00f8lge av Sonderabteilung Lolas virksomhet, av mange kalt Rinnan-banden.", "Selv ble Rinnan d\u00f8mt for 13 drap og flere titalls tilfeller av tortur. Han ble dessuten stilt til ansvar for at omkring ett tusen norske motstandsmenn- og kvinner ble arrestert og sendt i fengsler og fangeleirer i Norge og p\u00e5 kontinentet under de verste vilk\u00e5r.", "Les ogs\u00e5 debattinnlegget: Vanlig norsk mager kost f\u00f8rte til at jeg ble 120 kg. N\u00e5 spiser jeg det ekspertene sier er farlig, og har f\u00e5tt et nytt liv!", "Henrettelsene: Henrettelsen av Rinnan var bare en av mange. I alt ble 10 av Rinnans hjelpere d\u00f8mt til d\u00f8den, mens to av dem senere ble ben\u00e5det. Dette sier mye om omfanget og alvorlighetsgraden av forbrytelsene som ble beg\u00e5tt av Rinnans gruppe.", "Henrettelsene ble vanligvis utf\u00f8rt av en avdeling best\u00e5ende av 10 menige og en befalingsmann som, if\u00f8lge en instruks fra juli 1945, skulle best\u00e5 av \u00ab\u00f8vede skyttere som er minst 25 \u00e5r gamle\u00bb.", "Henrettelsene skulle skje p\u00e5 morgenen etter at domfelte hadde f\u00e5tt beskjed om at straffen skulle fullbyrdes, og skulle bli gjennomf\u00f8rt med gev\u00e6r eller karabin p\u00e5 fem meters hold. To av v\u00e5pnene skulle imidlertid v\u00e6re ladet med l\u00f8sammunisjon.", "Etter at d\u00f8den var inntr\u00e5dt, skulle liket bli kremert. Hvis domfeltes p\u00e5r\u00f8rende forlangte det, ville asken blir utlevert for bisettelse. Etter hver skyting skulle sporene fjernes.", "Instruksen om henrettelsene var unndratt offentlighet. Ingen andre enn representanter fra offentlige myndigheter fikk v\u00e6re til stede, fotografering var ikke tillatt, og de tilstedev\u00e6rende hadde taushetsplikt.", "Fikk du med deg denne kommentaren: Vil du akseptere at det tar over ett \u00e5r for \u00e5 f\u00e5 levert en vare eller tjeneste du har krav p\u00e5?", "Konspirasjoner: Tausheten og hemmeligholdet har kanskje bidratt til at konspirasjonene om henrettelsen av Rinnan har levd helt fram til i dag.", "Rinnan kan selv ha bidratt til \u00e5 s\u00e5 tvil om myndighetenes vilje til \u00e5 fullbyrde dommen. Gjennom hans kartlegging av kommunister mente han selv at han satt p\u00e5 verdifulle opplysninger som ville v\u00e6re interessante for de allierte.", "Andre har tvilt p\u00e5 at Rinnan faktisk ble henrettet p\u00e5 Kristiansten festning. I et intervju i Adresseavisen fra 1994 hevdet Rinnans bror, Tor Ingar, at det \u00aber et stort sp\u00f8rsm\u00e5l om Henry virkelig ble avrettet p\u00e5 Kristiansten\u00bb. Antydningene ble avfeid av Kjell S\u00f8rlie i samme avis.", "Oppslaget i mediene ble etter hvert s\u00e5 belastende at tidligere stadsfysikus Carl Viggo Lange tok kontakt med dav\u00e6rende kriminalsjef Harald Moholt ved Trondheim politikammer for \u00e5 fortelle hva som virkelig skjedde.", "Et kort notat fra telefonsamtalen fra 1994 f\u00f8rt i pennen av Moholt selv ligger i arkivet etter Trondheim politikammer p\u00e5 Dora. Her kan vi blant annet lese at Carl Viggo Lange festet en hvit lapp p\u00e5 brystet til den d\u00f8mte, og at \u00abnoen av de andre i banden var krakilske, men ikke han\u00bb. Eksekusjonen ble \u00abgjennomf\u00f8rt mens de sto og s\u00e5 p\u00e5\u00bb.", "Til tross for forsikringer fra sv\u00e6rt sentrale kilder har teorien om at Rinnan ikke ble skutt p\u00e5 Kristiansten levd videre; s\u00e5 sent som i januar 2015 kom et stort oppslag i Tr\u00f8nder-Avisa med nye spekulasjoner. Kan dette ha skyldtes manglende tilgang p\u00e5 h\u00e5ndfast dokumentasjon?", "Dette debattinnlegget er lest over 150.000 ganger: Jeg m\u00e5 frar\u00e5de alle \u00e5 bli helsefagarbeider. Yrket er rett og slett en stor bl\u00f8ff", "Henrettelsesprotokollen: Dokumentasjon p\u00e5 henrettelsen er lett tilgjengelig. Den godt bevarte henrettelsesprotokollen fra 1947 som ligger hos Statsarkivet p\u00e5 Dora er signert av politimesteren, fengselspresten, fylkeslegen og stadsfysikus, refererer kort til dramaet p\u00e5 Kristiansten festning og gir et tydelig bilde av hendelsesforl\u00f8pet:", "Aar 1947 den 1. februar ble dommen over Henry Oliver Rinnan, d\u00f8mt til d\u00f8den for forbrytelser mot strl. \u00a7 86 m. v. ved Frostating lagmannsretts dom av 20 september 1946, fullbyrdet ved skyting. Eksekusjonen fant sted kl. 4.05 i ansvar av politimester \u00d8sterberg, fengselsprest Ofstad, fylkeslege N\u00e6s og kst. stadsfysikus Lange. D\u00f8dsattest er utferdiget av stadsfysikus Lange.  Liket ble kremert samme dag.", "I sin bok fra 1948 om Henry Oliver Rinnan kalte Jon Lyng, som var aktor under Rinnan-saken, okkupasjons\u00e5rene for \u00abForr\u00e6deriets epoke\u00bb.", "Henrettelsen av Henry Oliver Rinnan var derfor viktig i oppgj\u00f8ret med det totalit\u00e6re voldsregimet som kom med den tyske okkupasjonen, og som nordmenn tok aktivt del i.", "H\u00f8r v\u00e5re kommentatorer snakke om alternative fakta, journalister og kokkekamp", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "72e3bf2c54ba1289a0e01160699007b83a4f1b26eac17635d66fdb8bb40428df"}, {"field": "createtime", "value": "2017-02-01T08:32:25.000Z"}, {"field": "description", "value": "1. februar er det 70 \u00e5r siden henrettelsen av Henry Oliver Rinnan. Tausheten og hemmeligholdet har kanskje bidratt til at konspirasjonene om henrettelsen har levd helt fram til i dag"}, {"field": "dominantimage", "value": "http://www.adressa.no/meninger/kronikker/article14142440.ece/eq6uyl/ALTERNATES/w980-default/Rinnan%20skutt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/21c78e64108fd59bc18e2db68f35e9534166376d.jpg?5977bd4a"}, {"field": "dominantthumbnaildimensions", "value": "300x169"}, {"field": "heading", "value": "Sannheten om Rinnans henrettelse -adressa.no"}, {"field": "id", "value": "21c78e64108fd59bc18e2db68f35e9534166376d"}, {"field": "keyword", "value": ["Krig", "2.verdenskrig", "Andre verdenskrig", "nazisme", "Henry Oliver Rinnan", "Kristiansten festning"]}, {"field": "keywords", "value": "Krig,2.verdenskrig,Andre verdenskrig,nazisme,Henry Oliver Rinnan,Kristiansten festning"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["henrettet", "hvit lapp"]}, {"field": "kw-entity", "value": ["frostating", "statsarkivet", "forr\u00e6deriets", "sonderabteilung lolas", "tr\u00f8nder-avisa", "ofstad", "kristiansten", "n\u00e6s", "adresseavisen", "\u00f8sterberg"]}, {"field": "kw-location", "value": ["norge", "dora", "trondheim"]}, {"field": "kw-pageclass", "value": "article"}, {"field": "kw-person", "value": ["tor ingar", "henry oliver rinnan", "carl viggo lange", "jon lyng", "kjell s\u00f8rlie", "harald moholt"]}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article14142440.ece/eq6uyl/ALTERNATES/w980-default/Rinnan%20skutt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sannheten om Rinnans henrettelse"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/02/01/Sannheten-om-Rinnans-henrettelse-14142442.ece"}, {"field": "pageclass", "value": ["article"]}, {"field": "publishtime", "value": "2017-02-01T08:28:49.000Z"}, {"field": "recs-articleid", "value": "14142442"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-02-01T08:28:49.000Z"}, {"field": "recs-rawtitle", "value": "Sannheten om Rinnans henrettelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "1. februar er det 70 \u00e5r siden henrettelsen av Henry Oliver Rinnan. Tausheten og hemmeligholdet har kanskje bidratt til at konspirasjonene om henrettelsen har levd helt fram til i dag"}, {"field": "thumbnail", "value": "http://content-thumbnail.cxpublic.com/content/thumbnail200x150/21c78e64108fd59bc18e2db68f35e9534166376d.jpg?5977bd4a"}, {"field": "thumbnailfullheightdimensions", "value": "200x2061"}, {"field": "timestamp", "value": "2017-07-25T21:51:06.000Z"}, {"field": "title", "value": "Sannheten om Rinnans henrettelse"}, {"field": "url", "value": "http://www.adressa.no/meninger/kronikker/2017/02/01/Sannheten-om-Rinnans-henrettelse-14142442.ece"}, {"field": "urlhash", "value": "21c78e64108fd59bc18e2db68f35e9534166376d"}], "score": 1.0622739, "siteId": "9222270286501375973", "id": "21c78e64108fd59bc18e2db68f35e9534166376d"}

