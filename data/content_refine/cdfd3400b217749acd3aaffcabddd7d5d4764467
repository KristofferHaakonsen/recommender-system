{"fields": [{"field": "modifiedtime", "type": "time", "value": "2012-06-20T09:34:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Saken oppdateres.", "20 \u00e5r etter at NRK viste den avsl\u00f8rende filmen om norsk selfangst \u2013 laget av fotograf, journalist og selfangstinspekt\u00f8r Odd Lindberg - kan fangstn\u00e6ringen igjen rammes av drepende bilder fra drivisen.", "Men det er ikke sikkert du f\u00e5r innsyn.", "- Det er ikke tatt stilling til om eller n\u00e5r disse bildene og filmene vil bli frigitt, var den knappe kommentaren Adresseavisen fikk p\u00e5 e-post fra statssekret\u00e6r Vidar Ulriksen i g\u00e5r kveld.", "Halvard Wensel, kommunikasjonsr\u00e5dgiver i Fiskeridepartementet, bekrefter at statssekret\u00e6rens e-postmelding betyr at filmene kan bli unntatt offentlighet \u2013 selv etter at saken er ferdig etterforsket.", "Selfangstinspekt\u00f8ren om bord p\u00e5 M/S Kvitungen har rapportert om selunger som kr\u00f8kes levende, skadeskutte dyr og sel som blir skutt i sj\u00f8en. Mye minner om det Odd Lindberg rapporterte om i 1988.", "LES OGS\u00c5: Rapport: Ulovlige automatv\u00e5pen mot selunger", "- Mitt umiddelbare r\u00e5d til inspekt\u00f8ren er at hun for enhver pris m\u00e5 offentliggj\u00f8re sine filmopptak. Hvis disse hemmeligholdes er det en veldig d\u00e5rlig sak for landet, sier Odd Lindberg.", "I f\u00f8lge rapporten fra inspekt\u00f8ren p\u00e5 M/S Kvitungen ble flere selunger \"kr\u00f8ket\" levende, som betyr at de heises levende om bord i skuta ved hjelp av en slags klepp montert p\u00e5 en lang bambusstang.", "- Kr\u00f8king var en av de tingene granskingskommisjonen p\u00e5pekte aldri m\u00e5tte skje igjen. Dette er veldig grovt, sier Lindberg i dagens utgave av Adresseavisen.", "Direkt\u00f8r Aksel Eikemo i Fiskeridirektoratet, sier alle selfangstinspekt\u00f8rer er p\u00e5 jobb for Staten, og at det ikke er noen tvil om at bildene er Statens eiendom.", "LES OGS\u00c5: Drev skytetrening p\u00e5 levende selunger", "Konstituert politimester Einar Sparboe Lysnes sier politiet har mottatt flere timer med filmopptak, og et stort antall bilder, fra Fiskeridirektoratet som anmeldte skipperen p\u00e5 M/S Kvitungen og rederiet Polarferd.", "- I rapporten fra inspekt\u00f8ren p\u00e5st\u00e5s det at selunger kr\u00f8kes levende, blir dette dokumentert p\u00e5 film?", "- Jeg kan ikke kommentere innholdet av hensyn til etterforskingen.", "- Jeg opplevde mye av det samme som beskrives i denne rapporten, den gang skj\u00f8t de ogs\u00e5 inn gev\u00e6rene sine p\u00e5 levende dyr, sier Odd Lindberg.", "Rapporten han skrev fra fangstskuta \"Harmoni\" ble umiddelbart hemmeligstemplet av Fiskeridirektoratet da det mottok rapporten 11. juli 1988 \u2013 og flere departement ble etter hvert satt i beredskap for \u00e5 dempe virkningene av Lindbergs sivile ulydighet.", "- Dav\u00e6rende utenriksminister Thorvald Stoltenberg ringte hjem til meg flere ganger for \u00e5 f\u00e5 meg til \u00e5 snu i saken, sier Lindberg, og regjeringsadvokaten fors\u00f8kte \u00e5 stoppe NRK fra \u00e5 vise bilder han hadde tatt fra drivisen.", "Skjermer inspekt\u00f8ren fra \"pressgrupper\"", "Selfangstinspekt\u00f8ren, som har laget rapporten fra M/S Kvitungens jakt \u00f8st for Gr\u00f8nland, vil ikke svare p\u00e5 henvendelser fra media.", "- Vi har ikke gitt henne munnkurv, men hun \u00f8nsker ikke oppmerksomhet om sin egen person n\u00e5, sier kommunikasjonssjef Olav Lekve i Fiskeridirektoratet.", "- Hvorfor ikke?", "- Vi \u00f8nsker ikke at hun skal utsettes for press fra for eksempel fangstmilj\u00f8 og dyrevernmilj\u00f8 som \u00f8nsker \u00e5 p\u00e5virke hennes eventuelle vitnem\u00e5l.", "- Frykter dere en ny Lindberg-sak?", "- Nei, det frykter vi ikke.", "Fra 12. mars til 11. april 1988, skrev Odd Lindberg detaljert ned det han s\u00e5 som inspekt\u00f8r p\u00e5 selfangstskuta \"Harmoni\". Han tok over fem tusen bilder. Filmet.", "- Inspekt\u00f8renes rapporter hadde ofte v\u00e6rt p\u00e5 under en side, noen ganger et par linjer, men min rapport var detaljert og ble underbygget av filmopptak. Tidligere rapporter hadde ogs\u00e5 varslet om brudd p\u00e5 fangstforskriftene, men disse ble ikke fulgt opp - verken av inspekt\u00f8rer eller direktoratet. Hadde det skjedd ville det ikke blitt noen \"Lindberg-sak,\" sier Odd Lindberg til Adresseavisen i dag.", "Da Lindberg leverte den 33 sider lange \u2013 hemmeligstemplede - rapporten til Bladet Troms\u00f8, startet helvete.", "Ungene til Lindberg ble kalt \"quisling-unger\" og familiens hus ble tagget ned av hakekors. Rapporten ga mat til \u00e5tte rettssaker.", "Avisa Troms\u00f8 ble d\u00f8mt, men Menneskerettighetsdomstolen i Strasbourg opphevet dommen i 1999 av hensyn til ytringsfriheten.", "Lindberg ble i 1990 d\u00f8mt til \u00e5 betale 390.000 kroner til 19 selfangere. Han flyttet til Sverige, hvor rettssakene mot selfangerne fulgte ham, og i 2008 ble gjelden hans slettet.", "I 1990 uttalte den britiske forfatteren og regiss\u00f8ren Stephen Mills, som har laget naturfilmer for BBC, at Lindberg var Nordens svar p\u00e5 den forfulgte forfatteren Salman Rushdie.", "Selv har Lindberg aldri tatt avstand fra \u00e5 drepe sel. Han har tatt avstand fra metodene - og flere av forslagene hans ble fulgt da fangsforskriftene ble endret.", "N\u00e5 skriver Odd Lindberg bok om sitt liv. Han kaller det en slags bearbeidelse av familiens sterke opplevelser. Mer vil han ikke si. Om boken."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "8a0a72f652c4a3cafd8ff4f4f79e8ba83abf516e1a8ccd4c7646a69b92de5bb0"}, {"field": "createtime", "value": "2016-03-27T07:18:08.000Z"}, {"field": "description", "value": "Selfangstinspekt\u00f8r om bord p\u00e5 M/S Kvitungen har levert flere timer med filmopptak. N\u00e5 vurderer regjeringen \u00e5 hemmeligholde bildene."}, {"field": "dominantimage", "value": "http://www.adressa.no/incoming/article1343995.ece5/ALTERNATES/w980-default/lindb"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cdfd3400b217749acd3aaffcabddd7d5d4764467.jpg?5910c82a"}, {"field": "dominantthumbnaildimensions", "value": "300x169"}, {"field": "heading", "value": ["Skandalejakten ble filmet -adressa.no", "Lindbergs r\u00e5d: Sivil ulydighet", "- Statens eiendom", "Topp-politikk: Da som n\u00e5", "Lindberg: \"En folkefiende\""]}, {"field": "id", "value": "cdfd3400b217749acd3aaffcabddd7d5d4764467"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "pets"}, {"field": "kw-concept", "value": ["selunger kr\u00f8ket levende", "inspekt\u00f8r", "rapport", "bilder", "film", "levert", "kr\u00f8kes levende"]}, {"field": "kw-entity", "value": ["staten", "fiskeridirektoratet", "menneskerettighetsdomstolen", "kvitungen", "salman rushdie", "nordens", "bladet troms\u00f8", "adresseavisen", "fiskeridepartementet", "polarferd"]}, {"field": "kw-location", "value": ["gr\u00f8nland", "sverige", "strasbourg"]}, {"field": "kw-pageclass", "value": "article"}, {"field": "kw-person", "value": ["odd lindberg", "halvard wensel", "einar sparboe lysnes", "olav lekve", "stephen mills", "vidar ulriksen", "thorvald stoltenberg", "aksel eikemo"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1343995.ece5/ALTERNATES/w980-default/lindb"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skandalejakten ble filmet"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1444311.ece"}, {"field": "pageclass", "value": ["article"]}, {"field": "publishtime", "value": "2010-02-13T06:20:22.000Z"}, {"field": "recs-articleid", "value": "862071"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2010-02-13T06:20:22.000Z"}, {"field": "recs-rawtitle", "value": "Skandalejakten ble filmet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Selfangstinspekt\u00f8r om bord p\u00e5 M/S Kvitungen har levert flere timer med filmopptak. N\u00e5 vurderer regjeringen \u00e5 hemmeligholde bildene."}, {"field": "thumbnail", "value": "http://content-thumbnail.cxpublic.com/content/thumbnail200x150/cdfd3400b217749acd3aaffcabddd7d5d4764467.jpg?5910c82a"}, {"field": "thumbnailfullheightdimensions", "value": "200x1554"}, {"field": "timestamp", "value": "2017-05-08T19:34:02.000Z"}, {"field": "title", "value": "Skandalejakten ble filmet"}, {"field": "url", "value": "http://www.adressa.no/nyheter/okonomi/article1444311.ece"}, {"field": "urlhash", "value": "cdfd3400b217749acd3aaffcabddd7d5d4764467"}], "score": 0.7242676, "siteId": "9222270286501375973", "id": "cdfd3400b217749acd3aaffcabddd7d5d4764467"}

