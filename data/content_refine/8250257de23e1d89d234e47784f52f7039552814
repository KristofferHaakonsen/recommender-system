{"fields": [{"field": "modifiedtime", "type": "time", "value": "2017-04-05T18:15:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Forbruker", "Internett", "Tips og triks", "Teknotips", "Mobiltelefoni", "Personlig \u00f8konomi", "Smarttelefon", "Forbrukerrettigheter"]}, {"field": "author", "value": "martine furulund"}, {"field": "body", "value": ["Saken oppdateres.", "Vi er nok mange som har opplevd at mobildataen g\u00e5r tom i l\u00f8pet av m\u00e5neden. Men fortvil ikke. Det finnes enkle grep du kan gj\u00f8re for \u00e5 spare penger p\u00e5 abonnementet ditt.", "Har du opplevd \u00e5 g\u00e5 tom for mobildata i l\u00f8pet av m\u00e5neden? Svar i pollen nederst i saken!", "De mobilappene som tar mest mobiltrafikk er YouTube og Facebook med hele 27 prosent, if\u00f8lge en unders\u00f8kelse nylig gjennomf\u00f8rt av Telenor Norge.", "\u2013 Jeg ble overrasket over at Netflix ikke var h\u00f8yere opp. Folk er kanskje redde for \u00e5 bruke mye datatrafikk n\u00e5r de ser p\u00e5 film eller serie. Da bruker de TV og PC istedenfor mobil, sier Morten Evjen, daglig leder i Telehjelpen. De r\u00e5dgir og forhandler mobiltilbud mellom bedrifter og mobiloperat\u00f8rer", "Det er s\u00e6rlig en funksjon i Facebook-appen som tar mye av mobildataen.", "\u2013 Facebook i seg selv tar ikke mye datatrafikk, men n\u00e5r du g\u00e5r inn p\u00e5 appen spiller den automatisk av videoer du like gjerne kan starte selv etter behov. Automatisk avspilling tar mye data, og det er noe teleoperat\u00f8ren din tjener mye penger p\u00e5, forklarer Evjen.", "Telenor Norge gjennomf\u00f8rte en s\u00e5kalt dybdem\u00e5ling i uke ti. Den viser at ti apper og webtjenester utgj\u00f8r hele 60 prosent av all datatrafikk p\u00e5 en vanlig mobiltelefon.", "Det er video- og bildetjenester som utgj\u00f8r mest datatrafikk. Str\u00f8mmetjenesten Netflix har en trafikkandel p\u00e5 nesten fire prosent p\u00e5 mobil og er mest popul\u00e6r p\u00e5 kvelden og i helger. Den mest brukte musikkstreaming-appen er Spotify med 3,6 prosent.", "Apper p\u00e5 telefonen bruker i seg selv ikke mye datatrafikk, men det er likevel fort gjort at hele datapakken blir borte.", "\u2013 Det kommer helt an p\u00e5 hva du gj\u00f8r p\u00e5 mobilen. Laster du ned ting, streamer eller oppdaterer, tar det mye mobildata. Har du for eksempel p\u00e5 stedstjenester hele tiden bruker det mye un\u00f8dvendig datatrafikk og batteri p\u00e5 telefonen, sier Evjen.", "Telefonselskapet Telia opplever at flere kunder bruker mer mobildata.", "\u2013 Vi ser en \u00f8kning hvert eneste \u00e5r. I 2014 var gjennomsnittlig bruk \u00e9n gigabyte, mens det i januar i \u00e5r var 3,65 gigabyte, sier seniorkommunikasjonsr\u00e5dgiver i Telia, Ellen Scheen.", "Med syv gigabyte kan du surfe en time p\u00e5 Facebook og andre nettsider, lese/sende 30 e-poster, str\u00f8mme musikk i 45 minutter og str\u00f8mme video/TV i ti minutter.", "Kilde: Ellen Scheen, Telia", "Vis fakta", "\u00d8nsker du \u00e5 f\u00e5 mest mulig ut av ditt abonnement, har Evjen flere tips og triks som ikke g\u00e5r utover gleden av mobilen.", "1. Skru av automatisk videovisning i Facebook. N\u00e5r du \u00e5pner appen eller nettsiden, blir videoer automatisk lastet ned.", "Iphone:", "Innstillinger-kontoinnstillinger-videoer og bilder- autoavspilling- aldri spill av videoer automatisk, alternativt bare \u00abn\u00e5r tilkoblet internett\u00bb. Deaktiver ogs\u00e5 innstillingen \u00abLast opp HD\u00bb, da den ogs\u00e5 bruker un\u00f8dvendig mye mobildata.", "Android/Samsung:", "Innstillinger-appinstillinger-autoavspilling-aldri spill av videoer automatisk, alternativt bare \u00abN\u00e5r tilkoblet WiFi\u00bb.", "Vis fakta", "2. Last ned musikk og filmer n\u00e5r du er p\u00e5 wifi. Da kan du se og h\u00f8re offline uten \u00e5 bruke verdifull data.", "3. V\u00e6r bevisst p\u00e5 videokvalitet . Hvis du velger \u00e5 streame film med mobildata, b\u00f8r man v\u00e6re oppmerksom p\u00e5 at man bruker riktig videokvalitet. Netflix har en mulighet til \u00e5 velge det manuelt. Samme mulighet har man blant annet ogs\u00e5 p\u00e5 Viaplay-appen.", "G\u00e5 inn p\u00e5 Netflix-appen og velg: App \u2013 innstillinger \u2013 mobildatabruk \u2013 velg \u00f8nsket kvalitet. Her st\u00e5r det hvor mye hver kvalitet gir i antall timer. Lav kvalitet gir fire timer streaming pr. gigabyte, mens h\u00f8y kvalitet gir en time pr. gigabyte.", "Du kan ogs\u00e5 velge at nedlastningen kun skal gj\u00f8res n\u00e5r du har internett. G\u00e5 inn p\u00e5 app \u2013 innstillinger \u2013 nedlastinger \u2013 aktiver \u00abkun WiFi\u00bb.", "Vis fakta", "4. Skru av automatisk synkronisering av bilder over mobilnett. Det kan v\u00e6re at du automatisk synker til Dropbox, Icloud, Onedrive, Google Drive eller andre tjenester. Tar man mange bilder, vil automatisk synkronisering bruke mye datatrafikk. Hvordan man sl\u00e5r av funksjonen avhenger av hvilken tjeneste du bruker og hvilken mobiltelefon du har.", "5. Last ned operat\u00f8rens app eller sjekk \u00abMin Side\u00bb. Det er greit \u00e5 kunne f\u00f8lge med p\u00e5 eget forbruk. Da kan du passe p\u00e5 at du ikke bruker mer enn det som er inkludert i abonnementet eller i datapakken du har.", "6. Sjekk hvilke apper som bruker mye mobildata p\u00e5 din mobiltelefon .", "P\u00e5 Iphone: Innstillinger-mobilnett og scroll deg ned til \u00abmobildatabruk\u00bb. Der kan du se total bruk av datatrafikk for perioden. For \u00e5 se hvilken periode det gjelder, ruller du deg helt nederst. Under \u00abMobildatabruk\u00bb ser du hvilke apper du har tillatt at kan bruke mobildata og hvor mye de har brukt i perioden. St\u00e5r det ingenting under appen, har den ikke brukt data.", "P\u00e5 Android/Samsung: Innstillinger \u2013 databruk-scroll ned til \u00abEtter app\u00bb for \u00e5 se bruken av data pr. app.", "7. Bruk WiFi aktivt. Er du bekymret for sikkerheten kan du bruke en VPN-tjeneste som NordVPN, F-Secure, Freedom eller Cloak VPN. VPN st\u00e5r for Virtual Private network og lager en tunnel for trafikken fra din mobil/PC til en server slik at trafikken er kryptert og dermed sikker.", "8. Deaktiver \u00abWiFi hjelp\u00bb p\u00e5 Iphone. P\u00e5 Iphone fra Ios9 og Ios10 har man en funksjon som heter \u00abWiFi hjelp\u00bb. Det betyr at man bruker mobildata n\u00e5r wifi-forbindelsen er d\u00e5rlig. Denne b\u00f8r man skru av da man mister litt kontroll p\u00e5 om man bruker wifieller mobilnett. P\u00e5 Iphone: Innstillinger \u2013 Mobilnett og rulle seg helt ned til bunnen.", "Android/Samsung har en tilsvarende tjeneste kalt \u00abSmart nettverksbytte\u00bb. Den kan deaktiveres under Instillinger \u2013 WiFi.", "9. Deaktiver \u00abstedstjenester\u00bb. Denne funksjonen bruker b\u00e5de mobildata og batteri. Det kan v\u00e6re fornuftig med en gjennomgang av disse med jevne mellomrom.", "Iphone:", "G\u00e5 inn p\u00e5 Innstillinger \u2013 Personvern-Stedstjenester-Velg hvilke apper som du \u00f8nsker at skal synkronisere stedsinformasjon.", "Android/Samsung:", "G\u00e5 inn p\u00e5 Innstillinger \u2013 Tillatelser/Posisjon.", "Vis fakta", "10. Deaktiver \u00abautomatisk oppdatering\u00bb. Mange apper oppdaterer innhold i bakgrunn uten at du merker det. G\u00e5 gjennom oversikten med jevne mellomrom for \u00e5 deaktiver apper du ikke bruker s\u00e5 ofte. G\u00e5 inn p\u00e5 Iphone: Innstillinger \u2013 Generelt \u2013 Bakgrunnsoppdatering for \u00e5 se oversikt over hvilke apper som oppdaterer seg i bakgrunnen.", "11. Oppdater apper kun via wifi. Du b\u00f8r skru av funksjonen som gj\u00f8r at apper oppdaterer seg automatisk n\u00e5r du bruker mobilnettet.", "P\u00e5 Iphone: Innstillinger \u2013 Itunes\u2013App Store og deaktiver valget \u00abBruk mobildata\u00bb.", "P\u00e5 Android: G\u00e5 inn p\u00e5 Google Play\u2013Innstillinger\u2013velg \u00abOppdatere apper automatisk\u00bb og velg \u00abOppdater apper automatisk bare via WiFi\u00bb.", "12. Skru av automatisk henting av e-post. Hvis man virkelig vil spare datatrafikk, kan man ogs\u00e5 skru av automatisk synkronisering av e-post. P\u00e5 Iphone: Innstillinger\u2013mail\u2013kontoer\u2013hent nye data\u2013deaktiver \u00abPush\u00bb. V\u00e6r oppmerksom p\u00e5 at dette sikkert p\u00e5virker brukeropplevelsen mer enn bruken av mobildata.", "Kilde: Morten Evjen i Telehjelpen.", "Scheen mener det er smart \u00e5 vente med \u00e5 se p\u00e5 film eller laste ned apper til du har internett. Det kan spare deg for mange kroner i l\u00f8pet av et \u00e5r.", "\u2013 Det er et godt utgangspunkt \u00e5 finne ut hva du faktisk bruker mest mobildata p\u00e5, og hvor du i s\u00e5 fall kan begrense deg. Hvor mye data folk bruker i m\u00e5neden er veldig individuelt. Noen er p\u00e5 nett hele tiden og klarer seg ikke uten en stor datapakke, mens andre bruker veldig lite av sin m\u00e5nedlige kvote, sier Scheen."]}, {"field": "category0", "value": "digital"}, {"field": "contenthash", "value": "5264efea3b4678d5937a9efb8fd5ec64e5761aec6efc642361c8836bb5da12d1"}, {"field": "createtime", "value": "2017-04-05T18:47:58.000Z"}, {"field": "description", "value": "Disse appene tar mest mobiltrafikk."}, {"field": "heading", "value": ["Bruker du mye penger p\u00e5 mobildata? Slik f\u00e5r du ned utgiftene -adressa.no", "Flere bruker mer mobildata", "Slik sparer du mobildata"]}, {"field": "id", "value": "8250257de23e1d89d234e47784f52f7039552814"}, {"field": "keyword", "value": ["Forbruker", "Internett", "Tips og triks", "Teknotips", "Mobiltelefoni", "Personlig \u00f8konomi", "Smarttelefon", "Forbrukerrettigheter"]}, {"field": "keywords", "value": "Forbruker,Internett,Tips og triks,Teknotips,Mobiltelefoni,Personlig \u00f8konomi,Smarttelefon,Forbrukerrettigheter"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": ["samsung", "netflix", "facebook"]}, {"field": "kw-concept", "value": ["automatisk", "oppdater apper automatisk", "oppdater apper", "bruk", "automatisk synkronisering", "mobildata", "videoer automatisk"]}, {"field": "kw-entity", "value": ["android", "bruk", "innstillinger", "google drive", "oppdatere", "smart", "viaplay", "min side", "telehjelpen", "oppdater", "telia", "wifi", "last", "spotify", "cloak vpn", "instillinger", "google play", "nordvpn", "iphone", "telenor norge", "push", "youtube og facebook", "dropbox", "mobildatabruk", "onedrive", "icloud", "virtual private"]}, {"field": "kw-location", "value": "freedom"}, {"field": "kw-pageclass", "value": "article"}, {"field": "kw-person", "value": ["morten evjen", "ellen scheen"]}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/630ca957-4f54-4c9a-a866-7e1b80d1513e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruker du mye penger p\u00e5 mobildata? Slik f\u00e5r du ned utgiftene"}, {"field": "og-type", "value": "article"}, {"field": "og-url", "value": "http://www.adressa.no/digital/Bruker-du-mye-penger-pa-mobildata-Slik-far-du-ned-utgiftene-10013b.html"}, {"field": "pageclass", "value": ["article"]}, {"field": "publishtime", "value": "2017-04-05T12:30:00.000Z"}, {"field": "recs-articleid", "value": "10013"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2017-04-05T12:30:00.000Z"}, {"field": "recs-rawtitle", "value": "Bruker du mye penger p\u00e5 mobildata? Slik f\u00e5r du ned utgiftene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Disse appene tar mest mobiltrafikk."}, {"field": "thumbnail", "value": "http://content-thumbnail.cxpublic.com/content/thumbnail200x150/8250257de23e1d89d234e47784f52f7039552814.jpg?59807c3d"}, {"field": "thumbnailfullheightdimensions", "value": "200x2076"}, {"field": "timestamp", "value": "2017-08-01T13:03:57.000Z"}, {"field": "title", "value": "Bruker du mye penger p\u00e5 mobildata? Slik f\u00e5r du ned utgiftene"}, {"field": "url", "value": "http://www.adressa.no/digital/Bruker-du-mye-penger-pa-mobildata-Slik-far-du-ned-utgiftene-10013b.html"}, {"field": "urlhash", "value": "8250257de23e1d89d234e47784f52f7039552814"}], "score": 0.95474654, "siteId": "9222270286501375973", "id": "8250257de23e1d89d234e47784f52f7039552814"}

