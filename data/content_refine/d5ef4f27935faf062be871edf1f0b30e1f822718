{"fields": [{"field": "modifiedtime", "type": "time", "value": "2016-06-03T10:11:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mia kristin midtb\u00f8", "p\u00e5l solberg"]}, {"field": "body", "value": ["Saken oppdateres.", "Personene i \u00abBarnas Trygghet\u00bb opptrer som unge jenter p\u00e5 sosiale medier og chattekanaler for \u00e5 f\u00e5 kontakt med voksne menn som kan ha \u00f8nske om \u00e5 treffe og beg\u00e5 sexovergrep mot mindre\u00e5rige.", "De avtaler \u00e5 m\u00f8te mennene, filmer m\u00f8tet og publiserer filmen med fullt navn og utskrift fra chatloggen p\u00e5 sosiale medier.", "LES OGS\u00c5: - Det er mange syke menn der ute", "Det hele begynte som et eksperiment etter at Stig Kalsnes hadde sett en tv-dokumentar om grooming \u2013 at voksne tar kontakt med barn og unge p\u00e5 nett for \u00e5 misbruke dem seksuelt . Han la ut en profil p\u00e5 et forum og utga seg for \u00e5 v\u00e6re en ung jente. Responsen sjokkerte ham.", "- N\u00e5r jeg ser hvor stort omfanget er, kan jeg ikke leve med at de skal komme unna med dette, sier han.", "Nylig har de lagt ut en ny video. En mann i 70-\u00e5rene tror angivelig at han skal treffe en 14-\u00e5ring for \u00e5 beg\u00e5 overgrep, men i stedet m\u00f8ter han Stig Kalsnes med kamera. Mannen er identifisert med fullt navn og bilde.", "Onsdag denne uken ble en 63-\u00e5ring fra Tr\u00f8ndelag frifunnet i S\u00f8r-Tr\u00f8ndelag tingrett for \u00e5 ha avtalt et m\u00f8te med det han trodde var \u00abLisa\u00bb p\u00e5 14 \u00e5r. I stedet m\u00f8tte han representanter fra \u00abBarnas Trygghet\u00bb p\u00e5 en campingplass i Hokksund. Retten er kritisk til metodene Kalsnes brukte og betegner det som en \u00abulovlig, privat provokasjon\u00bb.", "- Retten mener det dere har gjort er ulovlig. Vil du fortsatt drive med dette?", "- Selvf\u00f8lgelig. Vi kommer ikke til \u00e5 slutte. Hadde det v\u00e6rt ulovlig, ville vi blitt straffet for lenge siden, mener Kalsnes.", "- Blir barn tryggere av virksomheten deres?", "- Jeg h\u00e5per at det vi gj\u00f8r, kan v\u00e6re med p\u00e5 \u00e5 skremme mennene som driver med dette. Omfanget er vanvittig stort, mener Kalsnes.", "If\u00f8lge Kalsnes er det stort sett menn mellom 40 og 50 \u00e5r som tar kontakt med \u00abjentene\u00bb p\u00e5 de falske profilene.", "De falske jenteprofilene har en alder p\u00e5 18 \u00e5r, siden dette er aldersgrensen p\u00e5 nettstedene. N\u00e5r chatten kommer i gang, oppgir Kalsnes at han er en jente p\u00e5 13 eller 14 \u00e5r. Samtalene dreier fort inn p\u00e5 seksuelle tema. Chatteloggene viser at mennene kommer med seksuelle forslag ogs\u00e5 etter at \u00abjenta\u00bb har oppgitt alderen sin.", "- Hva tenker du om \u00e5 offentliggj\u00f8re navnet til disse mennene? Og hva tenker du om hensynet til familien deres?", "- Jeg synes det er viktig at familien og n\u00e6rmilj\u00f8et vet hva slags personer dette er. De er l\u00f8gnere, sier Kalsnes, som mener han ikke kan st\u00e5 til rette for at eventuelle familiemedlemmer f\u00e5r ubehagelige reaksjoner i etterkant.", "P\u00e5 sosiale medier f\u00e5r Barnas Trygghet mye st\u00f8tte fra folk som har sett videoene. \u00abEthvert innlegg fra dere kan skremme en potensiell overgriper fra \u00e5 gj\u00f8re noe mot et barn. H\u00e5per fler gj\u00f8r som deg\u00bb, skriver en kvinne. Andre er kritiske til det de kaller gapestokk og uthenging.", "Ogs\u00e5 Datatilsynet har uttalt seg kritisk til fenomenet.", "- Det er uakseptabelt \u00e5 bruke Facebook til privat vendetta. Mange vil lese innlegget og tenke at det har siktede bare godt av, men vil vi ha et samfunn der alle er egne detektiver? Du kan havne i straffansvar for \u00e5 henge ut andre p\u00e5 denne m\u00e5ten, sa senior kommunikasjonsr\u00e5dgiver Guro Sk\u00e5ltveit i Datatilsynet til Adresseavisen da den f\u00f8rste av videoene ble offentliggjort .", "Ogs\u00e5 Datatilsynets juridiske r\u00e5dgiver Rannveig Bakke Tvedten sier at man b\u00f8r v\u00e6re varsom med denne typen formuleringer.", "- \u00c5 legge ut bilde av den mistenkte inneb\u00e6rer en form for forh\u00e5ndsd\u00f8mming som kan f\u00e5 konsekvenser for vedkommendes rettssikkerhet. Man har ogs\u00e5 vern av eget bilde i lovgivningen, sa Tvedten til Adresseavisen i forbindelse med saken.", "Ada Sofie Austegard er leder av Stine Sofies Stiftelse som jobber for \u00e5 hjelpe barn som er utsatt for vold og overgrep. Hun mener at det kan gj\u00f8res mye n\u00e5r det gjelder \u00e5 sikre barn p\u00e5 nett, og viser til at det ikke er lenge siden grooming ble forbudt.", "- Dette er ikke noe vi i stiftelsen oppfordrer til, men jeg har full forst\u00e5else for frustrasjonen i befolkningen som f\u00f8rer til at noen \u00f8nsker \u00e5 gj\u00f8re dette, sier Austegard.", "LES OGS\u00c5: 30 prosent av 13-14-\u00e5ringene har mottatt intime bilder", "Les leserinnlegget fra en far her: \u00abJeg blir f\u00f8rst flau over at jeg, som pappa, ikke visste hvilket press jenta mi blir utsatt for\u00bb", "En av mennene som Barnas Trygghet har identifisert, ble senere etterforsket av politiet i S\u00f8r-\u00d8st politidistrikt. Ogs\u00e5 Tr\u00f8ndelag politidistrikt ble involvert i saken. Mannens pc ble beslaglagt, og politiet kom over det de mener er straffbare forhold ogs\u00e5 i Nord-Tr\u00f8ndelag.", "- Han er siktet for voldtekt mot barn under 14 \u00e5r. Den forn\u00e6rmede er fra Tr\u00f8ndelag, sier politiadvokat Anita Ravlo Sand ved Tr\u00f8ndelag politidistrikt. Hun legger til at politiet mener at mannen har kommet i kontakt med jenta via nett. Han erkjenner kontakt med jenta via nett, men erkjenner ikke straffskyld for voldtekt.", "Mannen sitter n\u00e5 varetektsfengslet p\u00e5 grunn av at retten mener det er gjentakelsesfare.", "Torsdag mottok Kalsnes et brev fra Tr\u00f8ndelag politidistrikt, som opplyser om at han blir b\u00f8telagt for \u00e5 ha krenket privatlivets fred. Dette er en reaksjon p\u00e5 ett av m\u00f8tene som Kalsnes har filmet og offentliggjort. Kalsnes f\u00e5r et forelegg p\u00e5 6000 kroner.", "\u2013 B\u00f8teleggelsen kom ikke helt uventet p\u00e5 oss, og den oppleves som om den er helt i tr\u00e5d med norsk lovgivning. Det er jo egentlig bare politiet som gis mulighet til \u00e5 avdekke og etterforske saker som dette. Derfor har vi jo gjentatte ganger fors\u00f8kt \u00e5 involvere politiet, slik at vi ikke opererer p\u00e5 egenh\u00e5nd, skriver en talsperson i Barnas Trygghet i en mail til TV 2 .", "Kort tid etter at Kalsnes la ut et bilde av brevet p\u00e5 Facebook, har flere privatpersoner startet kronerulling for \u00e5 betale boten, og p\u00e5 et d\u00f8gn ble det samlet inn 5800 kroner.", "LES OGS\u00c5: Flere menn d\u00f8mt for overgrep mot unge jenter p\u00e5 Fosen", "LES OGS\u00c5: - Ikke bli nettvenn med noen du ikke kjenner"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "851e3950d7280809b9961725481cfac8b0bed018436a6342afd54fd22796d35c"}, {"field": "createtime", "value": "2017-05-01T22:38:40.000Z"}, {"field": "description", "value": "Deres form\u00e5l er \u00e5 avsl\u00f8re pedofile p\u00e5 nett. Stig Kalsnes (24) st\u00e5r i spissen for nettverket p\u00e5 rundt ti personer som kaller seg \u00abBarnas Trygghet\u00bb."}, {"field": "dominantimage", "value": "http://www.adressa.no/nyheter/innenriks/article12799663.ece/st36o2/ALTERNATES/w980-default/btmont1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5ef4f27935faf062be871edf1f0b30e1f822718.jpg?5973c94f"}, {"field": "dominantthumbnaildimensions", "value": "300x169"}, {"field": "heading", "value": ["Nettverket \u00abBarnas trygghet\u00bb vil navngi barnelokkere i sosiale medier -adressa.no", "- Kan ikke leve med at de skal komme unna", "- Forh\u00e5ndsd\u00f8mming", "- Forst\u00e5else for at folk er frustrerte", "Tr\u00f8nder siktet for grooming og overgrep", "F\u00e5r bot for \u00e5 krenke privatlivets fred"]}, {"field": "id", "value": "d5ef4f27935faf062be871edf1f0b30e1f822718"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["trygghet", "menn", "barn tryggere", "jenta", "barn", "krenke privatlivets fred"]}, {"field": "kw-entity", "value": ["barnas trygghet", "fosen", "rannveig bakke tvedten", "s\u00f8r-\u00f8st", "datatilsynet", "adresseavisen", "guro sk\u00e5ltveit"]}, {"field": "kw-location", "value": ["hokksund", "s\u00f8r-tr\u00f8ndelag", "lisa", "tr\u00f8ndelag", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["stig kalsnes", "anita ravlo sand", "stine sofies stiftelse", "ada sofie austegard"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/nyheter/innenriks/article12799663.ece/st36o2/ALTERNATES/w980-default/btmont1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nettverket \u00abBarnas trygghet\u00bb vil navngi barnelokkere i sosiale medier"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2016/05/27/Nettverket-%C2%ABBarnas-trygghet%C2%BB-vil-navngi-barnelokkere-i-sosiale-medier-12799664.ece"}, {"field": "pageclass", "value": ["article"]}, {"field": "publishtime", "value": "2016-05-27T20:35:30.000Z"}, {"field": "recs-articleid", "value": "12799664"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2016-05-27T20:35:30.000Z"}, {"field": "recs-rawtitle", "value": "Nettverket \u00abBarnas trygghet\u00bb vil navngi barnelokkere i sosiale medier -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Deres form\u00e5l er \u00e5 avsl\u00f8re pedofile p\u00e5 nett. Stig Kalsnes (24) st\u00e5r i spissen for nettverket p\u00e5 rundt ti personer som kaller seg \u00abBarnas Trygghet\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/d5ef4f27935faf062be871edf1f0b30e1f822718.jpg?5973c94f"}, {"field": "thumbnailfullheightdimensions", "value": "200x2267"}, {"field": "timestamp", "value": "2017-07-22T21:53:19.000Z"}, {"field": "title", "value": "Nettverket \u00abBarnas trygghet\u00bb vil navngi barnelokkere i sosiale medier"}, {"field": "url", "value": "http://www.adressa.no/nyheter/innenriks/2016/05/27/Nettverket-%c2%abBarnas-trygghet%c2%bb-vil-navngi-barnelokkere-i-sosiale-medier-12799664.ece"}, {"field": "urlhash", "value": "d5ef4f27935faf062be871edf1f0b30e1f822718"}], "score": 0.8611988, "siteId": "9222270286501375973", "id": "d5ef4f27935faf062be871edf1f0b30e1f822718"}

