{"fields": [{"field": "modifiedtime", "type": "time", "value": "2017-02-08T10:17:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Les igjen", "trondheim", "atomkrig"]}, {"field": "author", "value": ["tone frid\u00e9n", "egil opland"]}, {"field": "body", "value": ["Midt under den kalde krigen samlet Sivilforsvaret eksperter for \u00e5 vurdere skadene av en tenkt atomeksplosjon over Trondheim. I et notat fra 1966 gjorde ekspertene en n\u00f8ktern analyse. Notatet etterlater ingen tvil: Etter at den enorme ildkulen hadde sloknet, ville det ikke v\u00e6re mye liv igjen i byomr\u00e5det. Alt ville bli lagt i ruiner. Mens vi i dag ikke ser p\u00e5 atomkrig som er trussel, var den ramme alvor for en generasjon siden.", "Denne saken ble f\u00f8rst publisert 3.10.2009.", "P\u00e5 Kuhaugen st\u00e5r et sjeldent minne fra tidlig i den kalde krigen. Bygget er i solid betong, og bare noen f\u00e5 kvadratmeter stort. Det ligner p\u00e5 en transformatorstasjon, men er en av observasjonskioskene som Sivilforsvaret satte opp.", "Den lille \u00abbetongklossen\u00bb er tagget ned, men framst\u00e5r ellers omtrent som den gjorde da den ble bygd i 1953. P\u00e5 den ene veggen en smal jernd\u00f8r, p\u00e5 de tre andre sidene hengslede jernplater som dekker smale glugger.", "Adresseavisen gir deg gode saker som vi har publisert tidligere. Har du et tema eller en god sak du \u00f8nsker \u00e5 lese igjen? Tips oss p\u00e5 webred@adresseavisen.no", "Plasseringen p\u00e5 en h\u00f8yde med utsikt over byen er ikke tilfeldig. Fra det trange rommet, bak 30 centimeter tykke betongmurer, skulle to-tre observat\u00f8rer holde utkikk i en situasjon der byen kunne v\u00e6re truet av angrep fra luften. Mannskapene var en del av Sivilforsvarets spesielle utkikkstjeneste.", "\u2013 Ser du noe flyangrep Tore, sier sivilforsvarsinspekt\u00f8r Trond Svingen i S\u00f8r-Tr\u00f8ndelag Sivilforsvarsdistrikt. Han hever jernplaten foran en av gluggene. Fra det trange rommet innenfor myser hans kollega Tore Pettersen ut gjennom den lange og smale \u00e5pningen.", "Hovedoppgaven til de som skulle bemanne observasjonskiosken var \u00e5 stedfeste skadesteder og bombenedslag helt n\u00f8yaktig. De skulle ogs\u00e5 melde fra om hvilke flytyper de s\u00e5 over byen. P\u00e5 utstyrslisten sto en peileskive, felttelefoner, kart med plastikkbelegg, fettstifter, gjennomsiktige linjaler, meldeblokker, tabell over viktige peileobjekter og flytabeller.", "Atomtrusselen hadde rykket n\u00e6rmere da Sivilforsvaret i november 1966 vurderte \u00f8deleggelsene av et tenkt atomangrep mot Trondheim. Basert p\u00e5 folketallet den gang, ville over 100 000 mennesker i byen og omegn i verste fall bli direkte ber\u00f8rt.", "1947-1957: Storkrig med konvensjonelle v\u00e5pen sett p\u00e5 som mest sannsynlig, men bruk av atomv\u00e5pen en mulighet.", "1957-1962: Storkrig med atomv\u00e5pen og enorme \u00f8deleggelser dominerte trusselbilde.", "1962-1968: Sjansen for atomkrig kraftig redusert. Norge kunne ikke utelukke isolert angrep p\u00e5 Finnmark.", "Etter 1968: Terrorangrep mot sivilbefolkningen mindre sannsynlig. Konvensjonelt angrep fra \u00f8st sentral i forsvarsplanleggingen, bruk av kjernefysiske v\u00e5pen et alternativ.", "Kilde: Forsvaret, fra leidang til totalforsvar, 1999.", "I notatet tar Sivilforsvaret utgangspunkt i en bombe fire ganger st\u00f8rre enn den som la den japanske byen Hiroshima i grus i 1945. Man tenkte seg at bomben detonerte i 900 meters h\u00f8yde over Nidarosdomen en maidag med klart v\u00e6r og frisk bris fra vest. P\u00e5 et kart ble skadevirkningene ansl\u00e5tt i forskjellig avstand fra sentrum. Slike mente Sivilforsvarets eksperter at Trondheim kunne rammet av atomkatastrofen:", "A-sonen (0-1300 meter): All bebyggelse \u00f8delegges. Omr\u00e5det er utilgjengelig for hjelp.", "B-sonen (1300-2650 meter): Trebebyggelsen brenner sammenhengende p\u00e5 en gang. Det oppst\u00e5r branner ogs\u00e5 i murhus. Hurtigaksjoner kan kanskje gjennomf\u00f8res p\u00e5 et tidlig tidspunkt.", "C-sonen (2650-4000 meter): Spredte branner. Ikke st\u00f8rre problemer for en redningsinnsats.", "D-sonen: Enkelte branner som neppe skaper problemer for redningstjenesten.", "Slik kunne atomkrigen beskrives.", "Pensjonert NTNU-fysiker Tore H\u00f8e L\u00f8vaas var medlem av Sivilforsvarets varslingsgruppe, og deltok i flere \u00f8velser der atomangrep mot Trondheim var tema.", "\u2013 Jeg husker en \u00f8velse fra tidlig p\u00e5 1970-tallet. En av oppgavene var \u00e5 ansl\u00e5 hvor mange mennesker som ville bli drept eller skadet i ulike omr\u00e5der etter et atomangrep mot Trondheim med en bombe av en bestemt st\u00f8rrelse. Det var ikke trivelig \u00e5 gj\u00f8re slike beregninger selv om dette bare var \u00f8velse. Man gjorde seg jo sine tanker om hvilket syn som ville m\u00f8te oss ute etter noen dager inne i kommandosentralen dersom dette hadde v\u00e6rt alvor, sier L\u00f8vaas.", "Sivilforsvarets ledelse, og deres r\u00e5dgivere, satt inne i kommandosentralen i Kastbergan ved Heimdal under \u00f8velsene. Fjellanlegget ligger dypt inne i fjellet, og er bygd for \u00e5 t\u00e5le et atomangrep. Varslingsgruppen skulle finne ut hvor Sivilforsvaret uten altfor stor sikkerhetsrisiko kunne g\u00e5 inn med redningsmannskaper, og hvor skadene og den radioaktive str\u00e5lingen var s\u00e5 kraftig at evakuering av sivile ikke var mulig.", "\u2013 P\u00e5 grunnlag av erfaringer fra blant annet amerikanske pr\u00f8vesprengninger, beregnet vi nedfallet i ulike omr\u00e5der av byen og omr\u00e5det rundt. Etter et atomangrep er det viktig \u00e5 raskt komme ut med r\u00e5d til hva publikum skal gj\u00f8re i omr\u00e5der som ikke er \u00f8delagt med hensyn til for eksempel drikkevann. Vi \u00f8vde derfor p\u00e5 \u00e5 lage radiomeldinger som skulle ut via NRKs sendinger fra en nyhetsoppleser i kommandosentralen. For at meldingene skal bli oppfattet som troverdig av publikum, er det viktig at de formidles i de vante kanalene. Under et atomangrep vil selve eksplosjonen f\u00f8re til omfattende skader som vi ikke kan gj\u00f8re noe med, men det er mulig \u00e5 begrense skadene av det radioaktive nedfallet som kommer over et st\u00f8rre omr\u00e5de. \u00abHusk \u00e5 ta med reiseradio dersom du g\u00e5r ned i kjelleren\u00bb, er en setning jeg husker, sier L\u00f8vaas.", "\u2013 Vi gjennomf\u00f8rte flere \u00f8velser der temaet var tenkte atomangrep mot \u00d8rland og Stj\u00f8rdal. Vi beregnet hvordan atomskyen ville bre seg til st\u00f8rre omr\u00e5der fra stedet der eksplosjonen hadde funnet sted, og regnet med at det ville ta rundt en time f\u00f8r nedfallet kunne n\u00e5 Trondheim med de vindretningene vil la til grunn. I \u00f8velsene inngikk ogs\u00e5 bruk av kjemiske og biologiske v\u00e5pen. \u00d8velsene ble gjerne kombinert med Nato-\u00f8velser. De siste atom\u00f8velsene jeg deltok i ble holdt i andre halvdel av 1980-\u00e5rene. I dag \u00f8ves sivil beredskap i regi av beredskapsavdelingen hos fylkesmannen, og med utgangspunkt i et helt annet trusselbilde enn atomkrig, sier L\u00f8vaas.", "Historiker Terje Bratberg i Trondheim er ikke overrasket over at Sivilforsvaret hadde \u00f8velser der atomangrep var tema.", "\u2013 I den kalde krigens dager ble atomfaren opplevd som reell b\u00e5de i befolkningen og hos myndighetene. Trondheim var \u00e5penbart et atombombem\u00e5l p\u00e5 grunn av radaranleggene p\u00e5 Gr\u00e5kallen. Ogs\u00e5 den strategiske beliggenheten for kommunikasjonene mellom nord og s\u00f8r gjorde byen til et mulig bombem\u00e5l. Aktuelle m\u00e5l var ogs\u00e5 \u00d8rland og Stj\u00f8rdal, mener Bratberg.", "Historikeren peker p\u00e5 at redselen for atombomben l\u00e5 som en klam h\u00e5nd over befolkningen i 1950- og 60-\u00e5rene.", "\u2013 Folk fryktet en ny storkrig, og visste at disse v\u00e5pnene ikke skiller mellom milit\u00e6re og sivile. Angsten \u00f8kte ut over i 1950-\u00e5rene etter hvert som forholdet mellom supermaktene tilspisset seg. Under Cuba-krisen i 1962 trodde mange at slutten var n\u00e6r. P\u00e5 oppfordring fra Sivilforsvaret handlet folk n\u00f8dproviant, innredet beskyttelsesrom i kjellere og forberedte seg p\u00e5 det verste. Det utviklet seg en atompsykose, sier Bratberg.", "av at russerne trappet opp pr\u00f8vesprengningene med atombomber i nordomr\u00e5dene.", "\u2013 Myndighetene holdt krisem\u00f8ter, og jevnlig gikk dystre radiomeldinger ut over eteren med opplysninger om nye russiske pr\u00f8vesprengninger, og fare for nedfall. Nord-Norge var s\u00e6rlig utsatt, sier Bratberg.", "Selv de offentlige tilfluktsrommene var en konstant p\u00e5minnelse om krigsfaren.", "LES OGS\u00c5: Bli med inn i ett av byens tilfluktsrom", "\u2013 Byggingen av tilfluktsrom var et viktig beredskapstiltak. Men for noen ble synet av d\u00f8rene i fjellet en p\u00e5minnelse om at helvetet bokstavelig talt ville v\u00e6re l\u00f8s dersom alarmen gikk. Det kom krav om at alle st\u00f8rre nybygg skulle ha tilfluktsrom, og enkelte private boligbyggere anla dekningsrom i kjellerne sine, sier Bratberg.", "Observasjonskiosken p\u00e5 Kuhaugen ble bygd for \u00e5 t\u00e5le en st\u00f8yt, men det er uvisst om de som oppholdt seg bak betongveggene ville ha overlevd et atomangrep.", "\u2013 Det b\u00f8r settes opp en plakett som forklarer folk hvorfor den ble bygd. Mange lurer nok p\u00e5 hva dette er, sier sivilforsvarsinspekt\u00f8r Tore Pettersen, mens han betrakter den bunkersaktige bygningen.", "Observasjonskiosken p\u00e5 Kuhaugen var en av opprinnelig to slike i Trondheim. Den andre ble revet for mange \u00e5r siden, og p\u00e5 landsbasis er bare noen ganske f\u00e5 bevart.", "\u2013 Kiosken illustrerer hvordan man tenkte i Sivilforsvaret p\u00e5 1950-tallet. Det var den direkte observasjonen som gjaldt enten man skulle lokalisere fiendtlige fly, eller direkte bombenedslag, sier Pettersen.", "Utkikkstjenestens reglement er samlet i et hefte p\u00e5 27 sider fra 1953. Her overlates intet til tilfeldighetene. Om behandling av kikkert heter det: \u00abKikkerten b\u00e6res i en kort rem om halsen. N\u00e5r en legger fra seg kikkerten under en lengre hvil, skal den legges ned i futteralet. Remmen kortes inn s\u00e5 meget at kikkerten ikke blir hengende og dingle langt ned p\u00e5 maven, men henger \u00f8verst p\u00e5 brystet rett under haken\u00bb.", "Om mannskapene heter det: \u00abErfaring har vist at blikkenslagere, feiere og eldre speidere (roverspeidere) med fordel kan brukes, hvis de fyller ovennevnte krav\u00bb. (Sikker oppfatningsevne, gode nerver, godt syn, normal h\u00f8rsel og fargesans).", "\u2013 Da reglementet ble uformet, ble faren for krig oppfattet som reell, sier Pettersen.", "I 1950-\u00e5rene fikk det milit\u00e6re forsvaret av Nord-Norge \u00f8kt oppmerksomhet. Tr\u00f8ndelag og Trondheim fikk da strategisk betydning f\u00f8rst og fremst som et bindeledd mellom S\u00f8r-og Nord-Norge. Innad i Forsvaret ble byen regnet som et av landsdelens mest sannsynlige atombombem\u00e5l i en krig, sier historiker Rune Hovd ved H\u00f8gskolen i Bod\u00f8. Han har skrevet historien om flystasjonene b\u00e5de p\u00e5 \u00d8rland og V\u00e6rnes.", "\u2013 Trondheim var viktig blant annet p\u00e5 grunn av byens store havnekapasitet og jernbanen. En bombing av Trondheim ville ramme forsyningslinjene til Nord-Norge. Man tenkte seg ogs\u00e5 at forsyninger som skulle til Sverige, i en gitt situasjon kunne g\u00e5 via Trondheim havn. I tillegg var flere milit\u00e6re institusjoner lokalisert i byen eller i umiddelbar n\u00e6rhet, sier Hovd.", "Ogs\u00e5 \u00d8rland ble regnet som et sannsynlig atombombem\u00e5l p\u00e5 grunn av den milit\u00e6re flystasjonen.", "\u2013 Hovedflystasjonen var inkludert i Natos planer for et atomangrep. Atomv\u00e5pen var forbudt p\u00e5 norsk jord i fredstid, men i en krig kunne stasjonen komme til \u00e5 bli brukt av fly som f\u00f8rte atomv\u00e5pen. Mer konkret var det planer og gjort visse forberedelser for at en flyskvadron med atomv\u00e5pen skulle kunne bruke \u00d8rland til mellomlanding i forbindelse med angrep. Et tredje bombem\u00e5l i Tr\u00f8ndelag var V\u00e6rnes. Operative avdelinger var ikke forlagt her siden slutten av 1950-tallet, men i en krig ville flystasjonen f\u00e5 milit\u00e6r betydning, sier Hovd.", "For de mest sannsynlige bombem\u00e5lene ble det utarbeidet planer for evakuering av sivilbefolkningen hvis det var fare for angrep. Men myndighetene gikk stilt i d\u00f8rene.", "\u2013 Det var ikke offentlighet rundt planene. Men i 1960 uttalte sjefene for h\u00e6ren, luftforsvaret og marinen i Tr\u00f8ndelag at sivilbefolkningen \u00abi det stille\u00bb burde orienteres om at det fantes slike planer, men man skulle ikke g\u00e5 i detaljer om hvor folk skulle evakueres. Det var f\u00f8rst da forh\u00e5ndslagring ble et tema 20 \u00e5r senere at evakueringsplaner og mangelen p\u00e5 tilfluktsrom fikk stor oppmerksomhet i media, sier Hovd.", "I Trondheim begynte det if\u00f8lge Terje Bratberg \u00e5 g\u00e5 all slags rykter om hva overlevende hadde i vente dersom en atombombe rammet byen.", "\u2013 Det gikk hardnakkede rykter om at de som ble hardest skadd ikke ville f\u00e5 noen hjelp av myndighetene. Denne gruppen skadde hadde kort tid igjen uansett, og ville bli overlatt til seg selv. De begrensede pleieressursene skulle forbeholdes andre grupper med mindre skader. If\u00f8lge de villeste ryktene skulle de hardest skadde tas av dage. Disse historiene sier noe om hvordan folk opplevde atomtrusselen, sier Bratberg.", "P\u00e5 oppfordring fra Stortinget ble det utf\u00f8rt skadeanalyser for en rekke byer. I Oslo gjennomf\u00f8re Sivilforsvaret en analyse allerede i 1955. I 1963 presenterte Tidsskrift for Den norske l\u00e6geforening en oversikt over mulige konsekvenser av at en 160 KT (kilotonn) atombombe eksploderte over Oslo (\u00e5tte ganger kraftigere enn Hiroshima-bomben).", "I det verst tenkelige tilfelle ville bomben ta livet av 130 000 mennesker og s\u00e5re over 110 000 alvorlig, skrev legen som hadde utf\u00f8rt analysen. Dersom en stor andel av befolkningen p\u00e5 forh\u00e5nd var flyttet ut av byen, og varslingen kom tidsnok til at de \u00f8vrige rakk \u00e5 komme seg inn i tilfluktsrom, kunne katastrofen reduseres til omkring 5200 drepte, og omkring 11900 s\u00e5rede.", "Er du glad i historiske bilder? Da har vi samlet mange fine \u00f8yeblikk her.", "Sivilforsvaret planla for det verst tenkelige, og gikk rett p\u00e5 sak i informasjonen til befolkningen. I brosjyren \u00abSivilt vern i krig\u00bb fra 1961, legges hovedvekten p\u00e5 ABC-v\u00e5pen (atomv\u00e5pen, kjemiske og biologiske v\u00e5pen), mens konvensjonelle brann- og sprengbomber nevnes med f\u00e5 ord. Brosjyren ble trykket i et opplag p\u00e5 1.2 millioner eksemplarer.", "Her heter det: \u00abVi m\u00e5 forberede oss p\u00e5 de alvorligste alternativer. Vi m\u00e5 med andre ord se i \u00f8ynene at ogs\u00e5 atombomber, stridsgasser og biologiske stridsmidler kan bli brukt mot norsk sivilbefolkning\u00bb.", "Rene ord for pengene, med andre ord. Sivilforsvaret mente man hadde plikt til \u00e5 spre slik informasjon til befolkningen, men enkelte advarte mot skrekkscenarier.", "Helsedirekt\u00f8r Karl Evang, som var aktiv i protestene mot atomv\u00e5pen og pr\u00f8vesprengninger, rykket i 1959 ut med f\u00f8lgende advarsel i Sivilforsvarets eget tidsskrift: \u00abNettopp n\u00e5r det gjelder det radioaktive nedfallet vil en stadig gjentatt beskrivelse av de masseskader og d\u00f8dsfall som kan for\u00e5rsakes, v\u00e6re en stadig kilde til angst og nerv\u00f8sitet i det daglige liv\u00bb.", "Terje Bratberg mener Sivilforsvaret i noe av sitt informasjonsarbeid spilte p\u00e5 frykten i befolkningen.", "\u2013 Sivilforsvaret drev med propaganda for \u00e5 styrke sin egen posisjon. Det ble bevisst formidlet et skrekkbilde som skulle bidra til \u00f8kte bevilgninger, og politisk st\u00f8tte. Dette bidro til \u00e5 holde atomangsten oppe i befolkningen mener Bratberg.", "I 1960-\u00e5rene ble det blant annet produsert et stort antall lysbildeserier til bruk i informasjonsarbeidet. Seriene hadde titler som \u00abVern mot atombombens \u00f8yeblikkelige virkning\u00bb, \u00abVern mot radioaktivt nedfall\u00bb og \u00abSelvhjelp mot biologisk krigf\u00f8ring og stridsgass\u00bb. En brosjyre som ble delt ut til alle husstander i 1957 ble innledet med \u00abHvis det skulle bli krig\u00bb.", "Men folkegassmasken ble en gedigen fiasko p\u00e5 tross av at Sivilforsvaret anbefalte alle husstander \u00e5 kj\u00f8pe den. Bare noen f\u00e5 hundre ble solgt da den ble lagt ut for salg i 1967. Sivilforsvarsinspekt\u00f8r Tore Pettersen synes det er merkelig at flere ikke kj\u00f8pte en slik enkel beskyttelse hvis det var slik at befolkningen levde i krigsangst.", "\u2013 Kanskje var folk likevel ikke s\u00e5 redde. Salgsfiaskoen kan jo rett og slett skyldes at folk ikke var s\u00e5 opptatt av faren for krig og atomangrep mot Norge som enkelte har hevdet, sier Pettersen.", "Angsten ble ikke mindre"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d9908e0bf15892f1fe60eb683e2e413215c159c1116266517eaae8e8cdeac807"}, {"field": "createtime", "value": "2017-02-07T20:48:29.000Z"}, {"field": "description", "value": "Et tenkt atomangrep mot m\u00e5l i Tr\u00f8ndelag var tema for \u00f8velser i Sivilforsvaret til opp i 1980-\u00e5rene. En \u00abliten\u00bb bombe som eksploderte over Trondheim ville legge alt i grus innenfor en radius p\u00e5 2,7 kilometer."}, {"field": "dominantimage", "value": "http://www.adressa.no/incoming/article1304619.ece/86wulo/ALTERNATES/w980-default/DokTrondheimAtombombe5665"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9d4e73397c3a64a2dda6d10eb127a3bf8057b380.jpg?5986517a"}, {"field": "dominantthumbnaildimensions", "value": "300x169"}, {"field": "heading", "value": ["Slik ville Trondheim blitt rammet av en atombombe -adressa.no", "Byen utslettet", "Atom\u00f8velser", "Faren reell", "Plakett", "Ogs\u00e5 \u00d8rland truet", "Rykteb\u00f8rsen", "- Propaganda"]}, {"field": "id", "value": "9d4e73397c3a64a2dda6d10eb127a3bf8057b380"}, {"field": "keyword", "value": ["Les igjen", "trondheim", "atomkrig"]}, {"field": "keywords", "value": "Les igjen,trondheim,atomkrig"}, {"field": "kw-category", "value": ["pluss", "magasin"]}, {"field": "kw-classification", "value": ["science", "law-government-and-politics"]}, {"field": "kw-concept", "value": ["atomangrep", "atombombe", "krig", "trondheim", "radioaktivt nedfall", "kalde krigen", "\u00f8vde", "tenkt atomangrep", "byen"]}, {"field": "kw-entity", "value": ["nidarosdomen", "kuhaugen", "kastbergan", "sivilforsvaret", "\u00f8rland og stj\u00f8rdal", "sivilt", "tidsskrift for den", "heimdal", "h\u00f8gskolen", "sikker", "s\u00f8r-tr\u00f8ndelag sivilforsvarsdistrikt", "stortinget", "selvhjelp", "gr\u00e5kallen", "tore", "forsvaret", "vern", "\u00f8rland og v\u00e6rnes", "rene"]}, {"field": "kw-location", "value": ["v\u00e6rnes", "oslo", "hiroshima", "nord-norge", "sverige", "trondheim", "finnmark", "norge", "nato", "bod\u00f8", "cuba", "\u00f8rland"]}, {"field": "kw-pageclass", "value": "article"}, {"field": "kw-person", "value": ["trond svingen", "karl evang", "terje bratberg", "tore h\u00f8e l\u00f8vaas", "tore pettersen", "rune hovd"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article1304619.ece/86wulo/ALTERNATES/w980-default/DokTrondheimAtombombe5665"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik ville Trondheim blitt rammet av en atombombe"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/07/Slik-ville-Trondheim-blitt-rammet-av-en-atombombe-14100790.ece"}, {"field": "pageclass", "value": ["article"]}, {"field": "publishtime", "value": "2017-02-07T20:45:26.000Z"}, {"field": "recs-articleid", "value": "14100790"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-07T20:45:26.000Z"}, {"field": "recs-rawtitle", "value": "Slik ville Trondheim blitt rammet av en atombombe -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Et tenkt atomangrep mot m\u00e5l i Tr\u00f8ndelag var tema for \u00f8velser i Sivilforsvaret til opp i 1980-\u00e5rene. En \u00abliten\u00bb bombe som eksploderte over Trondheim ville legge alt i grus innenfor en radius p\u00e5 2,7 kilometer."}, {"field": "thumbnail", "value": "http://content-thumbnail.cxpublic.com/content/thumbnail200x150/9d4e73397c3a64a2dda6d10eb127a3bf8057b380.jpg?5986517a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-05T23:15:06.000Z"}, {"field": "title", "value": "Les igjen: Slik ville Trondheim blitt rammet av en atombombe"}, {"field": "url", "value": "http://www.adressa.no/pluss/magasin/2017/02/07/Slik-ville-Trondheim-blitt-rammet-av-en-atombombe-14100790.ece"}, {"field": "urlhash", "value": "9d4e73397c3a64a2dda6d10eb127a3bf8057b380"}], "score": 0.58027476, "siteId": "9222270286501375973", "id": "9d4e73397c3a64a2dda6d10eb127a3bf8057b380"}

