{"fields": [{"field": "modifiedtime", "type": "time", "value": "2016-02-06T12:08:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "body", "value": ["Saken oppdateres.", "I dag feires samefolkets dag til minne om samenes aller f\u00f8rste landsm\u00f8te i Trondheim, eller Tr\u00e5ante som byen heter p\u00e5 samisk, fra 6. til 9. februar 1917.", "Ett \u00e5r f\u00f8r hundre\u00e5rsfeiringen for den historiske begivenheten er et tre\u00e5rig forskningsprosjekt omkring den s\u00f8rsamiske identiteten s\u00e5 vidt i gang. M\u00e5let er \u00e5 studere hvordan samenes identitet er formet gjennom ulike m\u00f8ter med majoritetskulturen og hvordan b\u00e5de samene og den \u00f8vrige befolkningen har p\u00e5virket denne utviklingen. Deler av de nye forskningsresultatene skal presenteres under jubileet neste \u00e5r.", "- M\u00f8tet i 1917 var den f\u00f8rste virkelig store manifestasjonen av samisk kultur og enhet. P\u00e5 en samisk kongress i 1992 ble det derfor bestemt at 6. februar skulle feires som samefolkets dag, b\u00e5de i Norge, Sverige, Finland og Russland. Planleggingen av hundre\u00e5rsmarkeringen er godt i gang. Det meste skal foreg\u00e5 i Trondheim, mens forskerne samles til et symposium i Levanger. En ny vandreutstilling blir ogs\u00e5 laget, sier f\u00f8rstelektor Asbj\u00f8rn Kolberg ved Nord universitets l\u00e6rerutdanning i Levanger, tidligere kjent som H\u00f8gskolen i Nord-Tr\u00f8ndelag (Hint).", "Den samiske forskningshistorien har  sine skyggesider?", "- Absolutt. F\u00f8r krigen sto den rasebiologiske forskningen sterkt, og samene ble ogs\u00e5 utsatt for slike studier. Som folkegruppe er de vel vant til \u00e5 bli studert av andre, sier Kolberg, som startet det nye prosjektet sammen med kollegene Trond Rissto Nilssen (historiker) og Leiv Sem (kulturhistoriker) i januar. En lang rekke samarbeidspartnere, blant annet Samien Sijte i Sn\u00e5sa, NTNU - Vitenskapsmuseet, Universitetsmuseet i Troms\u00f8 samt to universitet i Canada er ogs\u00e5 involvert i tillegg til ressurspersoner i de s\u00f8rsamiske milj\u00f8ene. Prosjektet finansieres med bevilgninger fra det regionale forskningsfondet samt Nord universitet, 9,5 millioner kroner til sammen.", "- M\u00e5let er \u00e5 \u00f8ke kunnskapen og bevisstheten om s\u00f8rsamisk kultur og historie, sier Kolberg, som selv fordyper seg i historiske tekster fra 1880-\u00e5rene og fram mot siste krig.", "Hva slags tekster er dette?", "- Mye forskjellig fra b\u00e5de aviser, l\u00e6reb\u00f8ker og ulike typer topografisk litteratur. I \u00abReisehaandbog over Norge\u00bb fra 1885 har vi et av de grelleste eksemplene: \u00abR\u00f8roslapperne ere de sydligste av de nomadiserende Lapper, men selv for Lapper at v\u00e6re staa de paa et lavt Trin. Meget skiddenf\u00e6rdige ...\u00bb Boken er skrevet av professor dr. philos. Yngvar Nielsen som var historiker og etnograf. Sverre Fjellheim har gjengitt Nielsens beskrivelse i sin bok \u00abG\u00e5ebrien sijte - en sameby i R\u00f8rostraktene\u00bb, fra 2012.", "Preges avisartiklene fra samme periode av lignende holdninger?", "- Nei, det ser ikke slik ut. I avisartiklene jeg har funnet, er samene omtalt med respekt og forst\u00e5else. Lokale aviser skriver en hel del om forholdene som reindriftssamene lever under. Ut over 1880-tallet var det flere rettssaker om beiterettigheter som samene tapte. Stortinget, som vedtok lovene, var jo befolket av norske b\u00f8nder som var opptatt av \u00e5 sikre livsgrunnlaget for sin stand. Flere historikere, deriblant f\u00f8r nevnte Yngvar Nielsen, hevdet at samene etablerte seg i Tydal og R\u00f8ros s\u00e5 sent som ca 1700, og at de derfor hadde mindre rett til \u00e5 utnytte fjellbeitene enn fastboende b\u00f8nder. Unionsoppl\u00f8sningen i 1905 forverret forholdene for reindriftssamer p\u00e5 begge sider av grensen fordi de ikke kunne flytte flokkene sine like fritt som f\u00f8r.", "Hvordan reagerte storsamfunnet p\u00e5  samenes situasjon?", "- Flere steder ble samene fremstilt som en svak gruppe, som etter manges mening ville forsvinne av seg selv i likhet med reindriften.", "Hvem tok initiativet til landsm\u00f8tet  i Trondheim i 1917?", "- Aktivistene Elsa Laula Renberg og Daniel Mortensson var nok blant de mest sentrale. Journalist Ellen Lie i avisa Dagsposten i Trondheim involverte seg ogs\u00e5 sterkt i arrangementet som foregikk i byens metodistkirke.", "Hvilke tema ble behandlet under m\u00f8tet?", "- Tidlig p\u00e5 1900-tallet sto reindriftssamene n\u00e6rmest med ryggen mot veggen, og mange bekymret seg for n\u00e6ringens framtid. Etter en omfattende debatt ble en egen reindriftslovkomit\u00e9 valgt. Arbeidet deres fikk stor innflytelse p\u00e5 den nye reindriftsloven fra 1919. I tillegg var mange opptatt av \u00e5 skaffe samiske barn et skoletilbud hvor de fritt kunne bruke sitt eget spr\u00e5k. Fornorskingsprosessen overfor de samiske milj\u00f8ene hadde allerede p\u00e5g\u00e5tt i mange \u00e5r.", "Hvordan oppsto din interesse for  samisk kultur?", "\u2013 For flere \u00e5r siden fikk H\u00f8gskolen i Levanger ansvar for s\u00f8rsamisk spr\u00e5k og kultur i l\u00e6rerutdanningen, og et tilbud om \u00e5 studere s\u00f8rsamisk ble opprettet. Som norskfilolog og spr\u00e5kmann ble jeg nysgjerrig og ga meg med p\u00e5 et begynnerkurs. M\u00f8tet med spr\u00e5ket og kulturen var veldig spennende. Frode Fjellheim jobber ogs\u00e5 ved utdanningen, og hans kompetanse bl.a. p\u00e5 joik er berikende. I m\u00f8te med alt dette inns\u00e5 jeg hvor lite jeg visste om den samiske kulturen i mitt eget n\u00e6romr\u00e5de. Jeg har vokst opp i Levanger, innenfor grensene til det som i dag regnes som Sameland, S\u00e1mpi p\u00e5 nordsamisk, Saepmie p\u00e5 s\u00f8rsamisk, uten \u00e5 kjenne den samiske kulturen. Vi visste nok at reinsflokkene vi m\u00f8tte p\u00e5 Skj\u00f8tingen, v\u00e5rt hjemlige fjellterreng, ikke var villrein, men hvem som eide dem, og hvor eierne bodde, ante vi ingenting om. Men min viktigste \u00f8ye\u00e5pner var Sverre Fjellheim og hans \u00abG\u00e5ebrien Sijte\u00bb. Hans beskrivelse av uretten som er beg\u00e5tt mot den samiske befolkningen opp gjennom historien gj\u00f8r sterkt inntrykk. Vi m\u00e5 ogs\u00e5 huske at den s\u00f8rsamiske kulturen er en minoritet i minoriteten, p\u00e5 samme m\u00e5te som lulesamenes kultur. Det haster om vi \u00f8nsker \u00e5 ta vare p\u00e5 det som enn\u00e5 finnes b\u00e5de av fysiske og mer immaterielle kulturminner som navn, spr\u00e5k og skikker, sier Asbj\u00f8rn Kolberg ved det tradisjonsrike utdanningssenteret i Levanger.", "Under feiring av samefolkets nasjonaldag i dag blir samenes eget flagg heist p\u00e5 skoleanleggets flaggstang \u2013 i tr\u00e5d med godt innarbeidede skikker i l\u00f8pet av de siste \u00e5rene.", "Halldis Nerg\u00e5rd951 98 694halldis.nergaard@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "153d450c9a4cd7d920c908de7517958639fe219f30e3b7ef73a0656d20bc1021"}, {"field": "createtime", "value": "2016-02-06T12:16:04.000Z"}, {"field": "description", "value": "\u00ab ... men selv for Lapper at v\u00e6re staa de paa et lavt Trin. Meget skiddenf\u00e6rdige ...\u00bb"}, {"field": "dominantimage", "value": "http://www.adressa.no/pluss/magasin/article12111816.ece/jnijn8/ALTERNATES/w980-default/Sameforskning1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4be4e13ddc27d596fca04916d3621ff60e38f865.jpg?5908fd97"}, {"field": "dominantthumbnaildimensions", "value": "300x169"}, {"field": "heading", "value": "Forsker p\u00e5 s\u00f8rsamisk identitet -adressa.no"}, {"field": "id", "value": "4be4e13ddc27d596fca04916d3621ff60e38f865"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": ["education", "science"]}, {"field": "kw-concept", "value": ["s\u00f8rsamisk", "samisk", "samisk kultur", "kultur", "m\u00f8te", "samene", "dag"]}, {"field": "kw-entity", "value": ["tr\u00e5ante", "s\u00e1mpi", "tydal og r\u00f8ros", "saepmie", "dagsposten", "samien sijte", "nielsens", "elsa laula renberg og daniel mortensson", "r\u00f8rostraktene", "h\u00f8gskolen", "lapper", "sameland", "universitetsmuseet", "trin", "finland og russland", "skj\u00f8tingen", "reisehaandbog", "hint", "g\u00e5ebrien sijte"]}, {"field": "kw-location", "value": ["levanger", "sn\u00e5sa", "canada", "sverige", "trondheim", "norge", "troms\u00f8", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["leiv sem", "ellen lie", "trond rissto nilssen", "asbj\u00f8rn kolberg", "frode fjellheim", "yngvar nielsen", "daniel mortensson", "sverre fjellheim", "elsa laula renberg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12111816.ece/jnijn8/ALTERNATES/w980-default/Sameforskning1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forsker p\u00e5 s\u00f8rsamisk identitet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/06/Forsker-p%C3%A5-s%C3%B8rsamisk-identitet-12111819.ece"}, {"field": "pageclass", "value": ["article"]}, {"field": "publishtime", "value": "2016-02-06T12:08:05.000Z"}, {"field": "recs-articleid", "value": "12111819"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-06T12:08:05.000Z"}, {"field": "recs-rawtitle", "value": "Forsker p\u00e5 s\u00f8rsamisk identitet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00ab ... men selv for Lapper at v\u00e6re staa de paa et lavt Trin. Meget skiddenf\u00e6rdige ...\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/4be4e13ddc27d596fca04916d3621ff60e38f865.jpg?5908fd97"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T21:43:51.000Z"}, {"field": "title", "value": "Les om s\u00f8rsamenes ukjente historie"}, {"field": "url", "value": "http://www.adressa.no/pluss/magasin/2016/02/06/Forsker-p%c3%a5-s%c3%b8rsamisk-identitet-12111819.ece"}, {"field": "urlhash", "value": "4be4e13ddc27d596fca04916d3621ff60e38f865"}], "score": 0.32361034, "siteId": "9222270286501375973", "id": "4be4e13ddc27d596fca04916d3621ff60e38f865"}

