{"fields": [{"field": "modifiedtime", "type": "time", "value": "2012-06-07T10:00:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Da Atle Antonsen var ferdig p\u00e5 Romerike folkeh\u00f8yskole, dro han sammen med noen nyervervede tr\u00f8nderske venner opp til Trondheim til engasjement for det kommunale ungdomsteatret Storm.", "En annen nasjonal kjendis med bakgrunn i samme teatergruppe er Erlend Loe, men han gikk ikke samtidig med Atle.", "- Vi satte opp \u00abAnimal Farm\u00bb som rockopera p\u00e5 Rosendal. Jeg spilte en av de for s\u00e5 vidt ledende griser, men d\u00f8de tre og et halvt minutt inn i forestillingen, og etter det spilte jeg en mer anonym hund, forteller Antonsen.", "Han l\u00e6rte endel om teater av drivkreftene bak teatret Berit Rusten og Elin Hassel Iversen, s\u00e5 kan det jo v\u00e6re \u00e5pent for diskusjon om det for Rustens Panter Tanter holder p\u00e5 med n\u00e5 for tiden har noe slags slektskap med det Atle driver med.", "L\u00e6rerikt p\u00e5 Svartlamoen", "Dette var i 1991, og Atle fikk seg et sted og bo p\u00e5 Svartlamoen, som den gang var i en tidlig fase som oppr\u00f8rsbydel.", "- Jeg overtok leiligheten i Bl\u00e5huset, rett ved jernbanen av en som ikke hadde klart \u00e5 betale husleien, og husker jeg var skikkelig imponert over min forgjenger. N\u00e5r husleien er 60 kroner i m\u00e5neden, \u00e5ssen g\u00e5r det an \u00e5 ikke klare \u00e5 betale den, m\u00e5ned etter m\u00e5ned?", "Atle Antonsen hadde en l\u00e6rerik tid p\u00e5 Svartlamoen. Blant annet l\u00e6rte han \u00e5 drikke kaldkjeft.", "- Poenget er jo \u00e5 ikke blande for svakt. I begynnelsen hadde jeg mye vann og mye heimbrent - nesten ikke saft. Og s\u00e5 tok jeg altfor store slurker. Jeg fant ut at for meg var hemmeligheten \u00e5 bruke mye mer saft for \u00e5 kamuflere heimbrentsmaken ihvertfall litt, og i stedet for store sjokkartede slurker heller ta mer kontinuerlig nipping - slik at en er konstant bed\u00f8vd.", "Med slik vital livsvisdom i bagasjen flyttet Antonsen fra Trondheim etter ni m\u00e5neder - helt ned til hovedstaden og der begynte han en m\u00f8ysommelig vei opp mot toppen av norsk scenehumor, via Lompelandslaget, stand up-milj\u00f8et og diverse tv-stunt p\u00e5 mindre kanaler f\u00f8r \u00abTeam Antonsen\u00bb ble en av tidenes mest markante norske humorsuksesser p\u00e5 tv, og s\u00e5 p\u00e5 et historisk sceneshow i Oslo Spektrum.", "I forlengelsen av team Antonsen kom team Eckbo, oppkalt etter den nyankomne i teamet Espen Eckbo.", "Fjor\u00e5rets humorsuksess", "Team Eckbo var fjor\u00e5rets st\u00f8rste humorsuksess i Oslo, med fulle hus p\u00e5 Chateu Neuf fra tidlig h\u00f8st til godt oppunder jul.", "Snedig nok var undertegnede anmelder b\u00e5de av \u00abAnimal Farm\u00bb p\u00e5 Rosendal teater i 1991, og p\u00e5 Team Eckbo p\u00e5 Chateu Neuf i 2006.", "I 1991 var konklusjonen p\u00e5 anmeldelsen at Animal Farm som rockopera var en ganske bra rockkonsert, men et litt bastant og anmasende scenestykke som ikke helt formidlet dybden og de mange lag i Orwells roman. Atle Antonsen ble ikke fremhevet, verken som gris eller hund.", "\u00abTeam Eckbo\u00bb p\u00e5 Chateu Neuf fikk atskillig mer positiv anmeldelse, selv om forestillingen ble beskrevet som kanskje litt mer seif enn en kunne forventet av kvartetten B\u00e5rd Tufte Johansen, Harald Eia, Espen Eckbo og Harald Eia. Bitte litt skuffende i forhold til skyh\u00f8ye forventninger, men likevel veldig, veldig morsomt - og skyh\u00f8yt over niv\u00e5et til konkurrende show i julebordssesongen. Atle Antonsen ble fremhevet flere ganger - ikke minst i det som blir fremhevet som forestillingens udiskutable h\u00f8ydepunkt - der Antonsen har en pedagogisk anskueliggj\u00f8ring av Midt\u00f8sten-problematikken som involverer masse, og da mener vi masse, knusing av egg.", "Utfordrer grenser", "- Det var s\u00e5pass at jeg virkelig ble vemmet av lukten av egg i fjor h\u00f8st. Det var ikke mye egg til frokost i den perioden nei, mimrer Atle - som har opplevd litt av et l\u00f8ft b\u00e5de i karrieren og i faglig utvikling etter at han begynte \u00e5 samarbeide med duoen Eia /Tufte - \u00abUt i v\u00e5r hage?\u00bb.", "- Jeg har jo min bakgrunn fra det direkte sceneuttrykket f\u00f8rst og fremst. Det er fantastisk \u00e5 f\u00e5 jobbe med de aller beste folka p\u00e5 tv. De kan mediet ut og inn, og s\u00e5 har de en utrolig evne til \u00e5 hele tiden jobbe med nye ting, utfordre grenser. Det er ingen ting som gj\u00f8res for effektens skyld, der er bare utrolige ambisi\u00f8se. Jeg har l\u00e6rt utrolig mye av dem, sier Atle.", "Og kanskje har de to l\u00e6rt endel av Atle ogs\u00e5. I hvert fall har han den folkelige forankringen som ogs\u00e5 kommer de to andre til gode.", "- Det er morsomt \u00e5 se hele staben bak en produksjon n\u00e5r vi er p\u00e5 fest. Mot slutten av festen har alle fra sminke og de andre tekniske funksjonen alltid samlet seg rundt Atle. Folk blir s\u00e5 utrolig glad i ham, sier Harald Eia.", "Glad i Antonsen har tv-seere blitt ogs\u00e5. Men n\u00e5r han er tilbake p\u00e5 tv-skjermen over nytt\u00e5r, er det nok i litt mer eksperimentelle omgivelser enn han har befunnet seg i i de siste \u00e5rene. Han har laget en ny location-basert humorserie sammen med Eia og Tufte, en ny \u00abUt i v\u00e5r hage\u00bb som vil g\u00e5 f\u00f8r kveldsnytt p\u00e5 torsdager p\u00e5 NRK 1 i 2008.", "- Vi er mer s\u00e5nn halv elleve. Vi er ikke noen l\u00f8rdagsunderholdere, mener Antonsen.", "De hadde aldri trodd \u00abTeam Antonsen\u00bb skulle sl\u00e5 an s\u00e5 bredt heller.", "- Men plutselig var avsagde bein og downs syndrom-humor regnet som allmenn underholdning. Det var et sjokk for oss ogs\u00e5.", "Mange planer", "Han jobber med andre ting med tanke p\u00e5 ny\u00e5ret ogs\u00e5, som ikke er s\u00e5 konkrete at de kan snakkes om enn\u00e5. Men noen ny runde med \u00abEtaten\u00bb blir de neppe, selv om Antonsens egen tv-serie er blant de desidert beste av de utallige humorseriene tydelig inspirert av \u00abKontoret\u00bb.", "- Det var veldig morsomt og l\u00e6rerikt \u00e5 jobbe med en s\u00e5 karakter-basert serie som \u00abEtaten\u00bb, og jeg er ikke fremmed for \u00e5 jobbe med noe lignende, sier Antonsen, som ogs\u00e5 sporadisk bedriver god gammeldags stand up, med og uten Johan Golden.", "Og som n\u00e5 frem til jul m\u00f8ter folk som en del av Team Eckbo-showet.", "- Det er en s\u00e5nn moderne turn\u00e9 for voksne menn, annenhver helg - for at Harald skal f\u00e5 v\u00e6re sammen med barna sine de andre ukene. Men det blir gjevt \u00e5 jobbe p\u00e5 den m\u00e5ten, det blir intenst, og showet st\u00e5r ikke i like stor fare for \u00e5 f\u00e5 et rutinepreg som n\u00e5r det spilles hver dag. Kanskje vi f\u00e5r ideer som kan brukes til et helt nytt show ogs\u00e5?", "Gammel korgutt", "Sier Atle Antonsen som er s\u00e5pass mye fagidiot p\u00e5 humor til at han ikke har rom til mange andre fritidsinteresser. Lenge var han en av Prepples betrodde menn i mannskoret med tilhold p\u00e5 Kampen Bistro. Koret er ogs\u00e5 sterkt tr\u00f8nderdominert s\u00e5 Atle fikk holdt Svartlamoen-bakgrunnen sin vedlike. Men i de siste \u00e5rene har ikke tiden strukket til for et aktivt korliv.", "- Men det var en utrolig morsom gjeng \u00e5 v\u00e6re sammen med. Sosialt s\u00e5 det holder. S\u00e5 n\u00e5r populariteten min daler er jeg nok tilbake i koret igjen, lover Atle Antonsen."]}, {"field": "category0", "value": "kultur"}, {"field": "category1", "value": "kultur|tv"}, {"field": "contenthash", "value": "3ede398098c05176051d66cf26f20e7c2a6810e73419703857151ea0262e1402"}, {"field": "createtime", "value": "2015-09-04T09:18:54.000Z"}, {"field": "description", "value": "Dr\u00f8mmen om en seri\u00f8s skuespillerkarri\u00e8re ble druknet av store doser kaldkj\u00e6ft og en rollefigurs d\u00f8d tre minutter ut i \u00abAnimal Farm\u00bb-oppsetningen p\u00e5 Rosendal teater."}, {"field": "dominantimage", "value": "http://www.adressa.no/incoming/article1216878.ece5/ALTERNATES/w980-default/ATLE-BIG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/88d6edc05bf702b39f91058856b71cc7f7aa22c2.jpg?59627c1a"}, {"field": "dominantthumbnaildimensions", "value": "300x169"}, {"field": "heading", "value": "Atles dystre fortid -adressa.no"}, {"field": "id", "value": "88d6edc05bf702b39f91058856b71cc7f7aa22c2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "tv"]}, {"field": "kw-classification", "value": "arts-and-entertainment"}, {"field": "kw-concept", "value": ["l\u00e6rt endel", "utfordre grenser", "l\u00e6rt", "jobbe", "tiden", "team", "dystre fortid", "teater"]}, {"field": "kw-entity", "value": ["oslo spektrum", "kontoret", "etaten", "storm", "berit rusten og elin hassel iversen", "eckbo", "rosendal", "midt\u00f8sten", "espen eckbo og harald eia", "team eckbo", "eia og tufte", "rustens panter tanter", "chateu neuf", "bl\u00e5huset", "svartlamoen", "prepples", "kampen bistro", "lompelandslaget", "antonsen", "romerike", "animal farm", "orwells"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["atle antonsen", "espen eckbo", "erlend loe", "berit rusten", "elin hassel iversen", "team antonsen", "b\u00e5rd tufte johansen", "harald eia", "johan golden"]}, {"field": "kw-taxonomy", "value": ["kultur", "kultur/tv"]}, {"field": "og-image", "value": "http://www.adressa.no/incoming/article1216878.ece5/ALTERNATES/w980-default/ATLE-BIG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Atles dystre fortid"}, {"field": "og-type", "value": "article"}, {"field": "og-url", "value": "http://www.adressa.no/kultur/tv/article933275.ece"}, {"field": "pageclass", "value": ["article"]}, {"field": "publishtime", "value": "2007-09-21T06:40:00.000Z"}, {"field": "recs-articleid", "value": "1770650"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|tv"}, {"field": "recs-publishtime", "value": "2007-09-21T06:40:00.000Z"}, {"field": "recs-rawtitle", "value": "Atles dystre fortid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/tv"]}, {"field": "teaser", "value": "Dr\u00f8mmen om en seri\u00f8s skuespillerkarri\u00e8re ble druknet av store doser kaldkj\u00e6ft og en rollefigurs d\u00f8d tre minutter ut i \u00abAnimal Farm\u00bb-oppsetningen p\u00e5 Rosendal teater."}, {"field": "thumbnail", "value": "http://content-thumbnail.cxpublic.com/content/thumbnail200x150/88d6edc05bf702b39f91058856b71cc7f7aa22c2.jpg?59627c1a"}, {"field": "thumbnailfullheightdimensions", "value": "200x2275"}, {"field": "timestamp", "value": "2017-07-09T18:55:22.000Z"}, {"field": "title", "value": "Atles dystre fortid"}, {"field": "url", "value": "http://www.adressa.no/kultur/tv/article933275.ece"}, {"field": "urlhash", "value": "88d6edc05bf702b39f91058856b71cc7f7aa22c2"}], "score": 0.698241, "siteId": "9222270286501375973", "id": "88d6edc05bf702b39f91058856b71cc7f7aa22c2"}

