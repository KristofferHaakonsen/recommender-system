{"fields": [{"field": "modifiedtime", "type": "time", "value": "2012-06-19T12:49:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00c5tte milliarder kroner. Noen mener det kan komme til \u00e5 koste mer enn det ogs\u00e5. Det er aldri noen gang bygd for s\u00e5 mange penger nord for Dovre. Det som skal bli St. Olavs Hospital p\u00e5 \u00d8ya er det st\u00f8rste sykehusprosjektet i Norden. I annonser formet av utbyggingsorganisasjonen selv, er sykehuset sagt \u00e5 v\u00e6re det viktigste bygget i Trondheim siden Nidarosdomen.", "Men ingen har noen gang formelt vedtatt \u00e5 bygge et nytt sykehus i Trondheim - bare \u00e5 \u00abutvikle\u00bb det gamle.", "Byggestart i september", "Hittil er det bygd garasje og bru over Nidelven. Det f\u00f8rste spadestikket for selve sykehusbygningene er planlagt satt 1. september - etter at Fylkestinget og Stortinget har gitt sine endelige godkjenninger. G\u00e5r alt etter planen skal samtlige seks senterbygg og alle funksjoner v\u00e6re klar til bruk i 2010.", "Da er det som en gang var en idyllisk, landlig halv\u00f8y dominert av en sykehusghetto. Da skal Midt-Norges befolkning ha f\u00e5tt et av de mest orginale, moderne og velfungerende sykehusene i verden. Og landets dyreste - nesten uten at vi merket det.", "Og uten at noen egentlig hadde tenkt og planlagt at det skulle bli s\u00e5 stort.", "Ingen \u00abmistanke\u00bb", "Ingen foruts\u00e5 kjempeprosjektet - ikke gruppen som i 1991 arbeidet fram det f\u00f8rste forprosjektet, og antydet et opplegg til rundt to milliarder.", "Ikke i 1995 da forslaget \u00abRiT-l\u00e6kkert\u00bb vant id\u00e9-konkurransen til utviklingen av sykehuset. Vinnerutkastet innebar mye nybygging og store omstruktureringer i forhold til dagens sykehus, men ble ansett som genialt og bestemt lagt til grunn for det videre arbeidet. Ogs\u00e5 politikerne var begeistret og ville satse videre p\u00e5 konseptet med ulike senterbygninger.", "Heller ikke i 1996, da den f\u00f8rste avtalen med staten ble inng\u00e5tt, foruts\u00e5 man dagens dimensjon. Da skulle RIT 2000 ha en kostnadsramme p\u00e5 i overkant av fire milliarder.", "Blinkende lys", "F\u00f8rst i 1999 gikk det et lys opp for de involverte. En diskusjon om arealrammen startet. Det var gjort feilberegninger, det var brukt for lav s\u00e5kalt brutto/netto-faktor for arealet sykehuset trengte. I tillegg var utstyrskostnadene beregnet for lavt. Plutselig var kostnadsrammen jumpet opp til n\u00e6rmere 7,3. Men staten gikk ogs\u00e5 med p\u00e5 dette, og ny avtale ble inng\u00e5tt.", "Men f\u00f8rst i fjor gikk for alvor konsekvensene av valget av RiT-l\u00e6kkert-konseptet fram. Da ble det regnet mer n\u00f8yaktig p\u00e5 forprosjektet for byggetrinn 1 med Nevrosenteret. Flere feilkalkuleringer var gjort. Det ville g\u00e5 med enda en god del millioner, og antakelig kom det samme til \u00e5 gjelde ogs\u00e5 for byggetrinn 2.", "Tynn tr\u00e5d", "Hittil har dette v\u00e6rt den mest kritiske fasen av prosjektet. Selv om 99-avtalen var basert p\u00e5 at tr\u00f8nderne skulle komme tilbake til hovedstaden med et mer detaljert forprosjekt for godkjennelse, var det forsmedelig \u00e5 m\u00e5tte presentere ytterligere avvik. I mellomtiden var Tore T\u00f8nne blitt helseminister, og han \u00absvelget\u00bb ikke nye tall uten videre. Det hjalp lite at tr\u00f8nderne presset p\u00e5: - Sier staten nei, blir det et sykehus som ingen vil ha, proklamerte RIT 2000s styreleder Olaf Melb\u00f8.", "Men Tore T\u00f8nne erkl\u00e6rte \u00abtime out\u00bb og utsettelse av byggestarten for \u00e5 f\u00e5 bedre tid til en n\u00e6rmere gjennomgang av prosjektet. Byggetrinn 1 og 2 ble samtidig sl\u00e5tt sammen og kalt byggefase 1. Dette utgj\u00f8r omtrent halvparten av sykehuset. De siste tallene for hva sykehuset kommer til \u00e5 koste ble lagt fram av RIT 2000-styret i slutten av mars. For byggefase 1 m\u00e5 det stilles 4, 3 milliarder til r\u00e5dighet.", "Det er dette oppjusterte bel\u00f8pet fylkesting og storting skal ta stilling til f\u00f8r sommerferien. Godkjennes ikke det, kan neppe spaden settes i jorden 1. september. Men en slik \u00abworst case\u00bb er det ikke mange som frykter. Selv", "om bel\u00f8pet er mange hundre millioner mer enn det som ble ansl\u00e5tt i den siste avtalen med staten i 1999.", "Det politikerne ogs\u00e5 m\u00e5 ha i bakhodet, er den totale kostnadsrammen som det enn\u00e5 er en stund til at man vet med sikkerhet. Den regnes med \u00e5 bli det dobbelte - rundt \u00e5tte milliarder.", "Sn\u00f8ballen som rullet", "Historien om St. Olavs Hospital er historien om sn\u00f8ballen som begynte \u00e5 rulle - og \u00e5t p\u00e5 seg. Om en rehabiliteringssak som ble til en gigant.", "For det var et rehabiliteringsprosjekt RIT 2000 skulle v\u00e6re. Og er det fortsatt. I alle \u00e5r har RIT 2000 \u00abbare\u00bb handlet om \u00e5 utvikle det eksisterende sykehuset. For s\u00e5 vidt har man sitt p\u00e5 det t\u00f8rre; 30 prosent av den gamle bygningsmassen skal best\u00e5. \u00abBare\u00bb 70 prosent av det ferdige St. Olavs Hospital kommer til \u00e5 v\u00e6re nye bygninger.", "Ikke gitt valg", "Er \u00e5tte milliarder rett pris? Prosjektarbeidere og lokalpolitikerne mener det. S\u00e5 mye m\u00e5 til dersom Trondheim skal f\u00e5 et kvalitetssykehus, sies det - og utkast, planer og kostnadsoversikter er i l\u00f8pet av \u00e5rene blitt suksessivt vedtatt og godkjent. I opinionen er prisen aldri skikkelig diskutert. Debatten om det er en ny kjempeinstitusjon av et sykehus vi vil ha, om vi hadde v\u00e6rt bedre tjent med en annen modell, eller om pengene kan brukes bedre p\u00e5 en annen m\u00e5te, er aldri tatt. Iallfall ikke p\u00e5 en slik m\u00e5te at man er blitt gitt reelle valg.", "D\u00e5rlig \u00f8konomi", "Paradoksalt nok var det d\u00e5rlig \u00f8konomi som var utgangspunktet for valget av \u00abutviklingsmodellen\u00bb som n\u00e5 har ballet p\u00e5 seg til et kjempeprosjekt. Da den f\u00f8rste lille sn\u00f8ballen ble laget rundt 1990, var ikke bare sykehuset i d\u00e5rlig forfatning. Fylkeskommunen slet med elendig \u00f8konomi og store underskudd. Skulle man makte l\u00f8ftet med \u00e5 gi byen et mer moderne og velfungerende sykehus, m\u00e5tte investeringene gj\u00f8res over tid. \u00c5 realisere investeringen ville ta 6 - 10 \u00e5r, het det allerede i forprosjektet.", "Dessuten b\u00f8r det betraktes som en foreldet filosofi at bygging av sykehus er en engangsinvestering som kan gjennomf\u00f8res med 30-50 \u00e5rs mellomrom, uttalte RIT 2000-direkt\u00f8r Inge Fottland i 1994. Samtidig p\u00e5pekte han, som den gang var prosjektleder, at ute i verden rehabiliteres sykehus i stedet for at det bygges helt nytt.", "P\u00e5 den tiden, rundt 1990, var det bestemt at Rikshospitalet i Oslo og Regionsykehuset i Troms\u00f8 skulle bygge helt nytt p\u00e5 nye tomter.", "- Men for oss var ikke det en reell problemstilling. Det var utopisk. Vi hadde akutt underskudd og strevde voldsomt med \u00f8konomien, minnes Fottland i dag.", "Helt fram til 1996 var det alts\u00e5 snakk om en investering p\u00e5 rundt to milliarder over ti \u00e5r.", "Men forutsetninger har en tendens til \u00e5 forandre seg, kanskje s\u00e6rlig i store offentlige byggeprosjekter. I RIT 2000s tilfelle, endret forutsetningene seg spesielt etter at RiT-l\u00e6kkert forel\u00e5. Fottland selv konstaterte den gang at man gradvis hadde sett konturene av et nytt sykehus, og at man med RiT-l\u00e6kkert s\u00e5 en fin sjanse til \u00e5 bygge et moderne sykehus mens det gamle drives videre. Prosjektet forandret karakter da det ble bestemt \u00e5 legge RiT-L\u00e6kkert til grunn for det videre arbeidet. For f\u00f8rste gang hadde man da et mer konkret visuelt bilde av hva det nye sykehuset skulle bli - n\u00e6rmest en ny bydel med ulike bygninger inndelt i kvartaler. Likevel ble det bestemt, ogs\u00e5 i de politiske organer, \u00e5 holde fast som man stevnet.", "En annen f\u00f8ring den gangen, og som for s\u00e5 vidt har gjort seg sterkt gjeldende i alle \u00e5r, er redselen for forsinkelser. Ogs\u00e5 derfor s\u00e5 man ingen grunn til \u00e5 ta en skikkelig stopp og utrede andre alternativer.", "Stopp en halv", "Inntil staten ba om det. Staten ville ha en vurdering av utbyggingsalternativer - fordeler og ulemper ved \u00e5 bygge helt nytt og p\u00e5 \u00abjomfruelig mark\u00bb. Men det ble et kort stopp. P\u00e5legget ble l\u00f8st gjennom et seminar p\u00e5 Stj\u00f8rdal, riktig nok med noen innledende m\u00f8ter. Seminaret samlet 25 menn og to kvinner - i stor grad personer som allerede var involvert i prosjektet. Konklusjonen var at sykehuset kunne st\u00e5 ferdig i 2004/2005 i stedet for 2007, dersom det ble bygd nytt et annet sted, men det ville kreve 400 millioner mer i investeringer.", "Dette var i august 1996. Fire m\u00e5neder senere ble det inng\u00e5tt avtale med staten om en totalpris p\u00e5 nesten 4,3 milliarder og ferdigstillelse i 2010. Perspektivene flyttet seg alts\u00e5 fort.", "I dag er tidsperspektivet fortsatt det samme. Men st\u00f8rrelsen og prisen har endret seg til rundt det dobbelte. I forhold til 1990, da den f\u00f8rste lille sn\u00f8ballen ble laget, er bel\u00f8pet blitt firedoblet.", "Kritikere har ogs\u00e5 ment at mer detaljert regning p\u00e5 konkrete alternativer burde v\u00e6rt gjort etter at prisen jumpet opp noen milliarder i 1999. Det er ikke gjort. Den dag i dag er det ikke gjort spesifikk analyse eller kostnadsberegning av for eksempel \u00e5 bygge nytt p\u00e5 Dragvoll. I RiT-l\u00e6kkert ligger det iallfall ingen begrensninger. Det kan lett tilpasses en plassering p\u00e5 Dragvoll, if\u00f8lge arkitekt Niels A. Torp som ledet gruppen bak konseptet."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "b9ae5f136f8bffdb4b22467d1564b171723da8dcbd71201433234143a7c93324"}, {"field": "createtime", "value": "2016-05-08T05:43:58.000Z"}, {"field": "description", "value": "Det er aldri bestemt \u00e5 bygge et nytt sykehus i Trondheim. Likevel skal det bygges for rundt \u00e5tte milliarder kroner p\u00e5 \u00d8ya de n\u00e6rmeste \u00e5rene. Hvordan kan det v\u00e6re mulig? Si din mening om RiT2000 Redaksjonen m\u00e5 ha fullt navn p\u00e5 innsendere. Les andres meninger"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f39d76d301b18acede3d7492b7989e5f510e23bd.jpg?5975b1f5"}, {"field": "dominantthumbnaildimensions", "value": "256x256"}, {"field": "heading", "value": "RIT 2000-sn\u00f8ballen som ballet p\u00e5 seg -adressa.no"}, {"field": "id", "value": "f39d76d301b18acede3d7492b7989e5f510e23bd"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["sykehus", "nytt sykehus", "bygge"]}, {"field": "kw-entity", "value": ["nidarosdomen", "nevrosenteret", "rit-l\u00e6kkert", "\u00f8ya", "olavs hospital", "midt-norges", "fylkestinget og stortinget", "dragvoll", "oslo og regionsykehuset", "st. olavs hospital", "rikshospitalet", "nidelven", "redaksjonen", "rit"]}, {"field": "kw-location", "value": ["norden", "dovre", "trondheim", "stj\u00f8rdal", "troms\u00f8"]}, {"field": "kw-pageclass", "value": "article"}, {"field": "kw-person", "value": ["inge fottland", "tore t\u00f8nne", "olaf melb\u00f8", "niels a. torp"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "RIT 2000-sn\u00f8ballen som ballet p\u00e5 seg"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article278435.ece"}, {"field": "pageclass", "value": ["article"]}, {"field": "publishtime", "value": "2001-04-23T08:04:36.000Z"}, {"field": "recs-articleid", "value": "840585"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2001-04-23T08:04:36.000Z"}, {"field": "recs-rawtitle", "value": "RIT 2000-sn\u00f8ballen som ballet p\u00e5 seg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det er aldri bestemt \u00e5 bygge et nytt sykehus i Trondheim. Likevel skal det bygges for rundt \u00e5tte milliarder kroner p\u00e5 \u00d8ya de n\u00e6rmeste \u00e5rene. Hvordan kan det v\u00e6re mulig? Si din mening om RiT2000 Redaksjonen m\u00e5 ha fullt navn p\u00e5 innsendere. Les andres meninger"}, {"field": "thumbnail", "value": "http://content-thumbnail.cxpublic.com/content/thumbnail200x150/f39d76d301b18acede3d7492b7989e5f510e23bd.jpg?5975b1f5"}, {"field": "thumbnailfullheightdimensions", "value": "200x1782"}, {"field": "timestamp", "value": "2017-07-24T08:38:13.000Z"}, {"field": "title", "value": "RIT 2000-sn\u00f8ballen som ballet p\u00e5 seg"}, {"field": "url", "value": "http://www.adressa.no/nyheter/trondheim/article278435.ece"}, {"field": "urlhash", "value": "f39d76d301b18acede3d7492b7989e5f510e23bd"}], "score": 0.6295108, "siteId": "9222270286501375973", "id": "f39d76d301b18acede3d7492b7989e5f510e23bd"}

