{"fields": [{"field": "modifiedtime", "type": "time", "value": "2012-08-23T09:09:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var en mannlig forsamling som benket seg da Trondhjems Arkitektforening markerte sitt 30-\u00e5rsjubileum i 1932. Men i jubileums\u00e5ret var det utvilsomt en kvinnelig arkitekt som gjorde seg mest bemerket i Trondheim.", "Tyve\u00e5renes nyklassisisme hadde etter hvert synliggjort en gryende interesse for rette linjer og st\u00f8rre enkelhet blant arkitektene. Men for studentene p\u00e5 NTH var dette ikke moderne nok. Blant dem gl\u00f8det snart interessen for nye tendenser, en enda enklere stil. En av dem skulle f\u00f8rst av alle f\u00e5 satt de nye ideene ut i praksis i Trondheim. Det var Maja Melands\u00f8, som grep sjansen da farens forretningsg\u00e5rd i Fjordgata 25 brant ned i 1931. Her skulle det bygges nytt p\u00e5 mer enn \u00e9n m\u00e5te.", "Maja (egentlig Marie Sofie) Melands\u00f8 (1906-81) var en av de aller f\u00f8rste kvinnelige arkitektstudentene p\u00e5 Gl\u00f8shaugen. - Jeg tror hun var nummer tre eller fire, da hun tok sin eksamen i 1931, forteller datteren Hj\u00f8rdis Kaul.", "I studietiden var Maja Melands\u00f8 assistent hos Sverre Pedersen en tid og hjalp ogs\u00e5 Claus Hjelte med deler av den langt p\u00e5 vei klassisk inspirerte Tr\u00f8ndelagsutstillingen i 1930. Hun bemerket seg i denne perioden ogs\u00e5 som karikaturtegner i studentavisen Under Dusken og avsl\u00f8rte et tydelig kunstnerisk talent.", "Kontinental inspirasjon", "- Opprinnelig kunne hun godt tenkt seg \u00e5 bli maler og var elev hos Per Krohg i Paris i 1926-27, sier Hj\u00f8rdis Kaul. Men en utdannelse som arkitekt var ogs\u00e5 tidlig aktuelt, og etter artium i 1925 tok hun den n\u00f8dvendige praksisen f\u00f8r studiet, som murerh\u00e5ndlanger under byggingen av Strindens Sparebank i S\u00f8ndre gate. Hun m\u00e5tte fors\u00f8ke flere steder for \u00e5 f\u00e5 en slik jobb og fikk flere steder h\u00f8re at \u00abde e itj n\u00e5 sm\u00e5piarbei\u00bb det hun spurte p\u00e5. I studietiden ble hun opptatt av det som r\u00f8rte seg p\u00e5 kontinentet mot slutten av 20-tallet, s\u00e6rlig i Tyskland. Dit reiste hun i 1931 for \u00e5 ta \u00abdiplomen\u00bb og tegnet under oppholdet i Berlin et boligomr\u00e5de inspirert av fremtidsbyen Interbau, skapt av arkitekter som Gropius, Saarinen, Neutra, Mies van der Rohe og andre.", "Hjemme igjen sto branntomten i Fjordgata 25 n\u00e6rmest rykende fersk, og Maja foreslo raskt en moderne l\u00f8sning for sin far, grosserer Johan Melands\u00f8. Planene vakte oppsikt i Trondheim - ja, ogs\u00e5 i Oslo, der blant annet Dagbladet intervjuet Maja Melands\u00f8 i januar 1932 da den nye forretningsg\u00e5rden, Trondheims f\u00f8rste funkisg\u00e5rd, var ferdig tegnet. Bygningen var stort anlagt, i fem etasjer over et bebygd areal p\u00e5 560 kvm og skilte seg slik sv\u00e6rt fra den gamle nedbrente toetasjes treg\u00e5rden. I nybygget ble det naturlig nok plass til langt mer enn Johan Melands\u00f8 & Co.s jernvareforretning.", "Faren \u00abtok av for st\u00f8yten med funkisen\u00bb, skrev Maja Melands\u00f8 selv mange \u00e5r etter og antyder at det nok var motforestillinger i Trondheim til det store og moderne prosjektet.", "Foregangskvinnen flyttet", "Da Melands\u00f8g\u00e5rden ble tatt i bruk i august 1932, hadde arkitekten alt flyttet p\u00e5 seg, til Oslo, som assistent i arkitektfirmaet Lund & Slaatto, i tillegg til en bijobb som tegner i Dagbladet. I 1933 reiste hun videre, igjen til Berlin, der hun giftet seg med Eugen Kaul, pressesjefen for Berlins byggeutstillinger, inkludert Interbau. Slik forsvant Maja Melands\u00f8 fra hjembyen og overlot til andre yngre arkitekter \u00e5 f\u00f8lge opp det hun hadde startet. I Tyskland konsentrerte hun seg i mange \u00e5r f\u00f8rst og fremst om familien - naturlig nok, ettersom hun fikk fem barn i l\u00f8pet av \u00e5tte \u00e5r. Arkitektpraksisen gjenopptok hun etter krigen, f\u00f8rst i Kristiansund, men fra 1957 igjen i Trondheim, der hun drev egen praksis fra 1962 - ved siden \u00e5 v\u00e6re aktiv og engasjert p\u00e5 flere andre omr\u00e5der. Hun signerte mange hus etter hvert, blant annet typehuset Maja-huset, private og offentlige bygninger, men gledet seg alltid spesielt over Melands\u00f8g\u00e5rden, som i alle \u00e5r har fungert etter intensjonene, som en praktisk og funksjonerende bygning.", "Maja Melands\u00f8 ca. 1945. Som nyutdannet arkitekt innf\u00f8rte hun funksjonalismen i Trondheim.Detalj fra Elgeseter bro.Trondheims-arkitekter samlet i nasjonalromantiske omgivelser p\u00e5 Tr\u00f8ndelag folkemuseum i 1932. P\u00e5 venstre side av bordet sitter Sverre Pedersen som nummer tre fra venstre, med Erling Gjone til h\u00f8yre for seg. P\u00e5 motsatt side av bordet er Harald Krohg Stabell plassert nederst til venstre, med Helge Thiis ved siden av. Nummer fire fra venstre er Finn Berner, og videre mot h\u00f8yre sitter Jacob Holmgren og Claus Hjelte.1639jpg Melands\u00f8g\u00e5rden i dag, fortsatt like dominerende i Fjordgata. Omgivelsene har endret seg lite p\u00e5 70 \u00e5r, og det tidlige funkishuset har ogs\u00e5 holdt seg godt.1654JPG Forsikringsg\u00e5rden i S\u00f8ndre gate 14 og nabog\u00e5rden nr. 16, bygd som Spareskillingsbanken, er begge tidlige eksempler p\u00e5 funksjonalisme i Trondheim, bygd hhv. i 1937 og 1934 med Roar T\u00f8nseth som arkitekt for begge.1649jpg Lysholmg\u00e5rden, hoveddelen av dagens Byhaven, og nabog\u00e5rden Astoriag\u00e5rden (til h\u00f8yre) endret bybildet i Olav Tryggvasons gate/Nordre gate vesentlig p\u00e5 f\u00e5 \u00e5r midt p\u00e5 30-tallet.1695jpg Handelsstandens Hus var den andre bygningen i Trondheim som fikk A.C. Houens diplom for god arkitektur. Den f\u00f8rste var Kunstforeningen.1702jpg Sverres gate 2 {ndash} et eksempel p\u00e5 privatbolig bygd i funkisstil p\u00e5 30-tallet.1687jpg Tinghuset {ndash} et av flere funkisprosjekter som det tok tid \u00e5 fullf\u00f8re p\u00e5 grunn av krigen.1689jpg Den nye telegrafbygningen overtok plassen etter L\u00f8veapoteket og f\u00f8yde seg pent inn mellom den gamle b\u00f8rsbygningen fra tidlig 1860-tall og Trondhjems Sparebank fra 1882.1693jpg Brannstasjonen {ndash} funksjonalisme mellom det tidligere Gimle hotell fra 1920 (i bakgrunnen) og det gamle r\u00e5dhuset fra 1706 til h\u00f8yre.1711jpg Enkelt, funksjonelt og elegant {ndash} stikkord for Elgeseter bro, men ogs\u00e5 for den tidlige funksjonalismen i sin helhet."]}, {"field": "category0", "value": "nyheter"}, {"field": "contenthash", "value": "99136b409e484ec8c1c51d416bce5f17a2514ec929f3e13affe079768dc80ef0"}, {"field": "createtime", "value": "2017-05-02T02:03:13.000Z"}, {"field": "description", "value": "LES MER Funksjonalismen"}, {"field": "dominantimage", "value": "http://www.adressa.no/incoming/article1053880.ece5/ALTERNATES/w980-default/ver2%20maja2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/13b97cebdbdff1a0488c245645ff7ec6559c3bd6.jpg?598cbc11"}, {"field": "dominantthumbnaildimensions", "value": "300x169"}, {"field": "heading", "value": "Fin og feminin funkis -adressa.no"}, {"field": "id", "value": "13b97cebdbdff1a0488c245645ff7ec6559c3bd6"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["arkitekt", "feminin funkis", "trondheim"]}, {"field": "kw-entity", "value": ["gropius", "l\u00f8veapoteket", "interbau", "fjordgata 25", "jacob holmgren og claus hjelte", "byhaven", "rohe", "lysholmg\u00e5rden", "enkelt", "elgeseter", "handelsstandens hus", "gl\u00f8shaugen", "tr\u00f8ndelagsutstillingen", "gimle", "s\u00f8ndre", "trondhjems sparebank", "sverres", "brannstasjonen", "under dusken", "per krohg", "melands\u00f8g\u00e5rden", "astoriag\u00e5rden", "spareskillingsbanken", "slaatto", "forsikringsg\u00e5rden", "saarinen", "dagbladet", "strindens sparebank", "eugen kaul", "trondhjems arkitektforening", "kunstforeningen", "mies", "tinghuset", "a.c. houens", "neutra"]}, {"field": "kw-location", "value": ["paris", "oslo", "tyskland", "tr\u00f8ndelag", "trondheim", "lund", "berlin", "kristiansund"]}, {"field": "kw-pageclass", "value": "article"}, {"field": "kw-person", "value": ["marie sofie", "harald krohg stabell", "maja melands\u00f8", "finn berner", "sverre pedersen", "hj\u00f8rdis kaul", "claus hjelte", "erling gjone", "jacob holmgren", "helge thiis", "johan melands\u00f8", "olav tryggvasons", "roar t\u00f8nseth"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1053880.ece5/ALTERNATES/w980-default/ver2%20maja2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fin og feminin funkis"}, {"field": "og-type", "value": "article"}, {"field": "og-url", "value": "http://www.adressa.no/nyheter/article85319.ece"}, {"field": "pageclass", "value": ["article"]}, {"field": "publishtime", "value": "2002-11-01T12:52:24.000Z"}, {"field": "recs-articleid", "value": "906679"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-11-01T12:52:24.000Z"}, {"field": "recs-rawtitle", "value": "Fin og feminin funkis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "LES MER Funksjonalismen"}, {"field": "thumbnail", "value": "http://content-thumbnail.cxpublic.com/content/thumbnail200x150/13b97cebdbdff1a0488c245645ff7ec6559c3bd6.jpg?598cbc11"}, {"field": "thumbnailfullheightdimensions", "value": "200x1470"}, {"field": "timestamp", "value": "2017-08-10T20:03:29.000Z"}, {"field": "title", "value": "Fin og feminin funkis"}, {"field": "url", "value": "http://www.adressa.no/nyheter/article85319.ece"}, {"field": "urlhash", "value": "13b97cebdbdff1a0488c245645ff7ec6559c3bd6"}], "score": 0.65609014, "siteId": "9222270286501375973", "id": "13b97cebdbdff1a0488c245645ff7ec6559c3bd6"}

