{"fields": [{"field": "modifiedtime", "type": "time", "value": "2015-04-10T14:56:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trond \u00e5m", "id\u00e9historiker", "leder av tankesmia sosialliberalt verksted"]}, {"field": "body", "value": ["Saken oppdateres.", "Hundre \u00e5r etter at de \u00abcastbergske barnelover\u00bb ble vedtatt p\u00e5 Stortinget, er det vanskelig \u00e5 forst\u00e5 den motstanden de vakte i samtida. I dag st\u00e5r barnelovene fremdeles som en p\u00e5le i utviklinga av det norske velferdssamfunnet.", "Tanken om at alle barn skal sikres lovfestet vern og en god oppvekst, vant fram mot slutten av 1800-tallet. Industrisamfunnet f\u00f8rte med seg utbredt fattigdom, barnearbeid, og h\u00f8y barned\u00f8delighet. Det bidrog til \u00e5 vekke det sosiale engasjementet hos pionerer som Katty Anker M\u00f8ller og Johan Castberg, som ville ta politikken i bruk for \u00e5 sikre et godt utgangspunkt for alle. I en valgtale i Fredrikstad i 1908 uttalte Castberg f\u00f8lgende:", "\u00abMine venner, jeg vil si, at hvis jeg skulde samle alle dem, hvis hjerter slaar for n\u00f8d og urett, alle dem, som vil, at en fremskridtspolitik skal gaa ut paa samfundsm\u00e6ssig lindring av fattigdom og n\u00f8d, bestaa i at l\u00f8se kr\u00e6fterne og fjerne alt det, som binder kr\u00e6fterne under tryk, da vilde jeg bruke en indskrift, som bare hadde et eneste ord, retf\u00e6rdighet. Retf\u00e6rdighet er mer end barmhjertighet. N\u00e6stekj\u00e6rlighet og barmhjertighet skal det ogsaa ligge i vort arbeide; men ikke formaar det saa meget, og ikke er det saa stort og sundt i sig selv som retf\u00e6rdighet. Thi i ordet retf\u00e6rdighet ligger ikke alene, at man peker paa den vei, som sterkest og mest kan f\u00f8re frem; men det peker ogsaa paa den ting, at det, som retf\u00e6rdigheten hjelper, det har ret til at l\u00f8fte sig op, ret til at bli l\u00f8st ut fra fattigdommen, undertrykkelsen. Det er ikke en naade, det er en ret\u00bb.", "Castbergs politiske grunnsyn hadde forankring i Venstres radikale fl\u00f8y. Inspirert av Ferdinand Lassalle og Henry George, og med et m\u00e5l om \u00e5 \u00abforebygge revolution\u00e6re elementers fremgang\u00bb gjennom sosiale reformer. Fra dette ideologiske utgangspunktet fikk Castberg gjennomslag for flere sentrale lover: arbeidervernloven, arbeidstvistloven, sykeforsikringsloven, skilsmisseloven og konsesjonslovene. Og ikke minst: Barnelovene. Det var ikke uten grunn av Bj\u00f8rnstjerne Bj\u00f8rnson omtalte Castberg som \u00abv\u00e5rt offentlige livs tungt arbeidende stempelstang\u00bb.", "H\u00f8yres Fredrik Stang har gitt denne karakteristikken: \u00abHans personlighet var ikke umiddelbart vinnende. En tung, alltid agiterende natur, strittende av formaninger og refselser, uten sp\u00f8k, uten humor, uten annen stemning enn vredens, en tung h\u00e5nd, som la tyngsel over alle forhandlinger\u00bb.", "Barnelovene bestod av seks forskjellige lover, som innebar juridisk likestilling mellom barn f\u00f8dt innenfor og utenfor ekteskap. De \u00abuektef\u00f8dte\u00bb barna utgjorde en s\u00e6rlig utsatt gruppe. Det var vanskelig for ugifte m\u00f8dre \u00e5 kombinere omsorg for barn og fors\u00f8rgelse, og barna ble ofte satt bort til kummerlige vilk\u00e5r. Avisene bragte historier om barnemord, om vanskj\u00f8tsel av barn og om f\u00f8dsler i d\u00f8lgsm\u00e5l. Loven i 1915 skilte seg fra forl\u00f8peren av 1892 ved at det fra n\u00e5 av var myndighetenes ansvar \u00e5 fastsette farskap og inndrive bidrag, mens det tidligere hadde v\u00e6rt mors. Det ble straffbart for mor \u00e5 ikke oppgi barnefar, og myndighetene skilte mellom om mannen var barnets \u00abvirkelige\u00bb far, eller om han bare var \u00absannsynlig\u00bb far, og dermed kun bidragspliktig til barnets fylte 16 \u00e5r. At dette kunne sl\u00e5 uheldig ut i menns disfav\u00f8r, ser vi et eksempel p\u00e5 i NRK-serien \u00abHvem tror du at du er?\u00bb, hvor en svensk blikkenslager ble d\u00f8mt til \u00e5 betale farsskapsbidrag for Linn Sk\u00e5bers morfar, men ikke id\u00f8mt farsskapet. En DNA-test i forbindelse med programmet viste at det ikke var blikkenslageren som var guttens far.", "For Johan Castberg var hensynet til den svake part det som motiverte til politisk handling \u2013 ogs\u00e5 der hvor ulike hensyn kolliderte med hverandre. Det sentrale punktet i barneloven var \u00e5 gi barn en rettsstilling uavhengig av mora, og \u00e5 sikre alle barn fors\u00f8rgelse. Om dette prinsippet var det bred politisk enighet p\u00e5 Stortinget. Derfor var det bare en del av loven som vakte strid, nemlig sp\u00f8rsm\u00e5let om \u00abuekte\u00bb barns navne- og arverett. Av denne grunn har den seinere formannen for barnetrygdkommisjonen, Venstre-mannen Gerhard Wiesener, kalt debatten om barnelovene for \u00abstorm i vannglass\u00bb. Ikke desto mindre vakte forslaget voldsom uenighet \u2013 langt inn i partiet Venstre. Selv statsminister Gunnar Knudsen gikk imot Johan Castberg i dette sp\u00f8rsm\u00e5let. Knudsen fryktet blant annet at \u00abforslagne og samvittighetsl\u00f8se kvinder\u00bb ville kunne spekulere i de nye lovene. Mindretallets ordf\u00f8rer, H\u00f8yres Otto Bahr Halvorsen, uttalte under stortingsbehandlingen at barnelovene ville inneb\u00e6re \u00ab...at den l\u00f8seste forbindelse i sin virkning skal till\u00e6gges samme betydning som det legitime familieskap, og derved forlater man det, som til denne dag er utgangspunktet i al civilisert ret\u00bb.", "Gunnar Knudsen var vel forn\u00f8yd med h\u00f8yreregjeringas proposisjon fra 1912 som utelot likhetsprinsippet, og var innstilt p\u00e5 \u00e5 motvirke at Castberg skulle f\u00e5 frie t\u00f8yler da Venstre p\u00e5 nytt dannet regjering \u00e5ret etter. Men Castberg satte hardt mot hardt \u2013 som forutsetning for \u00e5 bli med i regjering krevde han et eget sosialdepartement, og frie t\u00f8yler til \u00e5 utforme en ny proposisjon. Knudsen gav etter, og Castberg vant flertall p\u00e5 Stortinget i april 1915 \u2013 mot H\u00f8yres og en del av Venstres stemmer.", "I stortingsbehandlingen uttalte Castberg: [..] for det er det vigtigste; det er det, som ligger under og b\u00e6rer denne sak, at det er retf\u00e6rdighet den vil, og at den vil beskytte de smaa barn\u00bb."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "fd92fb666c3126a3ffbb0664dbfbcf91275620daa2567f99ece10942775248c7"}, {"field": "createtime", "value": "2017-05-01T08:44:39.000Z"}, {"field": "description", "value": "Frykt for umoral og skandaliserte ekteskap, for utidig inngripen i privatlivet, og for at selve ekteskapets fundament ville rokkes."}, {"field": "dominantimage", "value": "http://www.adressa.no/meninger/kronikker/article10841054.ece/unju9e/ALTERNATES/w980-default/castbergbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/441abe022505944ffca7c05f174bf77472181821.jpg?5967f02c"}, {"field": "dominantthumbnaildimensions", "value": "300x169"}, {"field": "heading", "value": "\u00abEt eneste ord, retf\u00e6rdighet\u00bb -adressa.no"}, {"field": "id", "value": "441abe022505944ffca7c05f174bf77472181821"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["barnelover", "frie t\u00f8yler", "retf\u00e6rdighet", "barn", "lover"]}, {"field": "kw-entity", "value": ["bj\u00f8rnstjerne bj\u00f8rnson", "ferdinand lassalle og henry george", "katty anker m\u00f8ller og johan castberg", "venstre", "stortinget"]}, {"field": "kw-location", "value": "fredrikstad"}, {"field": "kw-pageclass", "value": "article"}, {"field": "kw-person", "value": ["h\u00f8yres otto bahr halvorsen", "fredrik stang", "gunnar knudsen", "johan castberg", "katty anker m\u00f8ller", "ferdinand lassalle", "linn sk\u00e5bers", "gerhard wiesener", "henry george"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10841054.ece/unju9e/ALTERNATES/w980-default/castbergbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abEt eneste ord, retf\u00e6rdighet\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10841055.ece"}, {"field": "pageclass", "value": ["article"]}, {"field": "publishtime", "value": "2015-04-11T04:00:00.000Z"}, {"field": "recs-articleid", "value": "10841055"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-04-11T04:00:00.000Z"}, {"field": "recs-rawtitle", "value": "\u00abEt eneste ord, retf\u00e6rdighet\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Frykt for umoral og skandaliserte ekteskap, for utidig inngripen i privatlivet, og for at selve ekteskapets fundament ville rokkes."}, {"field": "thumbnail", "value": "http://content-thumbnail.cxpublic.com/content/thumbnail200x150/441abe022505944ffca7c05f174bf77472181821.jpg?5967f02c"}, {"field": "thumbnailfullheightdimensions", "value": "200x1362"}, {"field": "timestamp", "value": "2017-07-13T22:11:56.000Z"}, {"field": "title", "value": "\u00abEt eneste ord, retf\u00e6rdighet\u00bb"}, {"field": "url", "value": "http://www.adressa.no/meninger/kronikker/article10841055.ece"}, {"field": "urlhash", "value": "441abe022505944ffca7c05f174bf77472181821"}], "score": 1.1153319, "siteId": "9222270286501375973", "id": "441abe022505944ffca7c05f174bf77472181821"}

