{"fields": [{"field": "modifiedtime", "type": "time", "value": "2012-06-20T09:00:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Oslo politidistrikt holdt pressekonferanse klokka 13 p\u00e5 Politihuset p\u00e5 Gr\u00f8nland.", "S\u00f8ket p\u00e5 Ut\u00f8ya er avsluttet. Det vil fortsatt v\u00e6re s\u00f8k i vannet rundt Ut\u00f8ya.", "I kveld vil det komme en betydelig mengde navn p\u00e5 drepte klokka 18 p\u00e5 politiets nettsider.", "Politiet regner med at det er rundt 700 forn\u00e6rmede som har krav p\u00e5 bistandsadvokat og erstatning.", "Anders Behring Breivik vil bli avh\u00f8rt p\u00e5 nytt i morgen.", "Stabssjef Johan Fredriksen:", "- Jeg skal si litt kort om sikkerhetssituasjonen i Oslo. Vi har hatt den \u00f8nskede utviklingen, slik at de tiltakene i Olso by er i tr\u00e5d med det vi har gitt informasjon om. Det har ikke kommet nye opplysyninger som gir grunn til bekymring. Luftromsrestriksjoner over Ut\u00f8ya og Ullev\u00e5l blir opprettholdt, sier han.", "- Bombetrusler mot politiet har kommet, men de er ikke spesifikke. De gir ingen grunn til bekymring eller gj\u00f8r det n\u00f8dvendig med sikkerhetstiltak. Det er mennesker som pr\u00f8ver \u00e5 skape mer frykt i denne situasjonen. Publikum er ogs\u00e5 mer oppmerksomme, og det er en del mistenkelige gjenstander som m\u00e5 sjekkes ut, sier Fredriksen, som understreker at folk ikke skal f\u00f8le seg utrygge i Oslo.", "- Utrykninger er ofte i forbindelse med annen type kriminalitet. Livet i Oslo g\u00e5r sin gang, sier han.", "Det vil komme en ny offentliggj\u00f8ring av d\u00f8de klokka 18 i kveld.", "- Sykehusene gj\u00f8r en utrolig innsats n\u00e5r det gjelder skadde, og det er de som uttaler seg om den situasjonen. Vi har et minimalt tall n\u00e5r det gjeder savnede. Bildet begynner \u00e5 bli klarere, men vi \u00f8nsker ikke \u00e5 g\u00e5 ut med konkrete tall, sier Fredriksen.", "Politiadvokat P\u00e5l-Fredrik Hjort Kraby:", "- Vi kan ikke g\u00e5 ut med detaljer under etterforskningen, og ber om forst\u00e5else for dette. I morgen vil det bli foretatt nytt avh\u00f8r av siktede. Det vil bli foretatt gjennomlesing av avh\u00f8ret p\u00e5 l\u00f8rdag som varte i sju timer. Alle p\u00e5 Ut\u00f8ya er regnet som forn\u00e6rmede, det inkluderer ogs\u00e5 de som hjalp til med hjelpearbeidet. Disse vil kunne f\u00e5 bistandsadvokat. Det vil bli lagt ut informasjon om fremgangsm\u00e5te n\u00e5r det gjelder bistandsadvokat p\u00e5 politiets nettsider.", "Man kan f\u00e5 utnevnt en bistandsadvokat lokalt eller hos Oslo politidistrikt.", "Etter en runde med orientering fra politiet fikk media slippe til med sp\u00f8rsm\u00e5l:", "- Rakk noen \u00e5 gj\u00f8re anskrik da bilen ble parkert utenfor h\u00f8yblokka?", "- Det vil vi f\u00e5 opplysninger om i ettertid, sier Fredriksen.", "- Hva er eksakt tidspunkt for eksplosjonen?", "- Vi vil forholde oss til politiloggene, men vi m\u00e5 synkronisere logger med sanntid. Vi har g\u00e5tt ut med tidspunktet som er i loggen, og det er klokka 15.26, sier Fredriksen.", "- Hvordan har dere tenkt \u00e5 gjennomf\u00f8re avh\u00f8r av deltakerne?", "- Vi samarbeider tett med Kripos, de vil h\u00e5ndtere det. Avh\u00f8r vil foreg\u00e5 lokalt. Vi vil avveie omfanget av avh\u00f8rene etter hvert. Vi \u00f8nsker \u00e5 avh\u00f8re alle sammen som var p\u00e5 Ut\u00f8ya, sier Hjort Kraby.", "- N\u00e5r ble det klart at dere m\u00e5tte sikre bygninger og viktige personer?", "- I det \u00f8yeblikk f\u00f8rste politipatrulje kom til stedet ble det klart. Et tydeligere \u00e5sted har man ikke sett, sier Fredriksen.", "- N\u00e5r tror dere hovedforhandlingene vil begynne? Vil dere be om lukket rettssak?", "- P\u00e5 dette tidspunkt er det vanskelig \u00e5 gi et n\u00f8yaktig svar. Det vil ta flere m\u00e5neder. Det er for tidlig \u00e5 si noe for sikkert. Vi mener at rettssaken m\u00e5 v\u00e6re lukket, men det er opp til domstolen, sier Hjort Kraby.", "- Hvorfor ble ikke veiene i Oslo sperret etter eksplosjonen?", "- Oslo er en en relativt liten by, og det som prioriteres er \u00e5 redde liv. Alle ressurser settes inn p\u00e5 det. I en ideell verden s\u00e5 ville vi kunne ha sperret av dersom vi hadde hatt ressursene.", "- Hva slags drakt hadde gjerningsmannen p\u00e5 seg da han ble p\u00e5grepet og hvordan har han anskaffet det?", "- Alt er skaffet til veie via utlandet. Det er politieffekter. Det er en politihjelm blant annet. Han har selv sagt at alt er skaffet lovlig og noe er laget selv, sier Hjort Kraby.", "- Hva vet dere om kunstgj\u00f8dselet som ble brukt ?", "- Vi pr\u00f8ver \u00e5 beregne hva slags ladninger som er satt av. Den forel\u00f8pige konklusjonen tilsier at vi har en match p\u00e5 totalen som vi er bekvemme med, men det jobber vi fortsatt med, sier Fredriksen.", "- Kjenner du til en europeisk orden som heter Knight's templar?", "- Vi jobber med dette, og det st\u00e5r i manifestet. Men vi har ikke f\u00e5tt bekreftet at denne eksisterer, sier Hjort Kraby.", "- Vet dere om han hadde noen medhjelpere?", "- P\u00e5 f\u00f8rste avh\u00f8ret s\u00e5 var det et viktig sp\u00f8rsm\u00e5l. Han sier at han er alene, og det er noe vi pr\u00f8ver \u00e5 f\u00e5 verifisert.", "- Er det kommet flere krav fra Breivik i forkant av avh\u00f8rt?", "- Nei, det er det ikke kommet, sier Hjort Kraby.", "- Har det kommet konkrete trusler mot Breivik?", "- Det har ikke vi registrert, sier han.", "- Hvor mange avh\u00f8r er gjennomf\u00f8rt?", "- Det er ett avh\u00f8r som er gjort av gjerningsmannen, sier Hjort Kraby.", "- Hvor mange er savnet?", "- Vi vil aldri innstille reelle s\u00f8k s\u00e5 lenge det er h\u00e5p om \u00e5 finne savnede. Alt vil bli fullf\u00f8rt p\u00e5 en verdig m\u00e5te, sier Fredriksen.", "Under pressekonferansen f\u00e5r Fredriksen beskjed om at s\u00f8ket er avsluttet.", "Avh\u00f8rene av Behring Breivik foreg\u00e5r p\u00e5 politihuset p\u00e5 Gr\u00f8nland.", "- Dette samkj\u00f8res med alle opplysninger vi f\u00e5r inn. Det vil bli mange avh\u00f8r av ham.", "Hjort Kraby sier det er for tidlig \u00e5 si om han vil bli tiltalt for forbrytelser mot menneskeheten. Da kan han f\u00e5 30 \u00e5rs fengsel.", "- Kan dere si noe mer om fluktbilen og ruten til Ut\u00f8ya?", "- Politiet vet det politiet vet, men det er ikke noe vi \u00f8nsker \u00e5 g\u00e5 inn p\u00e5 n\u00e5, sier Fredriksen.", "- Kan du si noe mer om antall savnede?", "- Vi har sluttet \u00e5 uttale oss om tall. Klok av skade har vi valgt \u00e5 si at vi avslutter s\u00f8ket, sier Fredriksen.", "- Hvordan jobber dere med \u00e5 kartlegge internasjonale terrorceller?", "- Vi f\u00e5r bistand fra p\u00e5talenhet og politi i mange land. Det er naturlig del av v\u00e5r etterforskning, sier Hjort Kraby.", "- Er dere bekymret for at noen skal kopiere ham?", "- Vi m\u00e5 vurdere muligheten, men det er ingen antydning til at det finnes noen som vil kopiere ham, sier Hjort Kraby.", "- Hvorfor vil dere ha en lukket rett?", "- Vi m\u00e5 v\u00e6re forsiktig og ta alle forutsetninger. Han har planlagt dette lenge. Vi m\u00e5 v\u00e6re forsiktige og ikke tillate ham \u00e5 sende beskjeder i retten.", "- Hvilken betydning har eiendelene som er funnet p\u00e5 Ut\u00f8ya?", "- Mobiler og kamera kan ha interesse for oss, og kanskje det finnes b\u00e5de bilder og video av gjerningsmannen. Vi m\u00e5 ha dette enn s\u00e5 lenge med tanke p\u00e5 etterforskningen, sier Hjort Kraby.", "- Vi m\u00e5 hele tiden vurdere hva som er egnet for \u00e5 levere tilbake og hva som m\u00e5 destrueres. Det er en omfattende jobb \u00e5 tilbakestille \u00f8ya. Ut\u00f8ya vil ikke v\u00e6re tilgjengelig for andre enn politiet p\u00e5 ei god stund, sier Fredriksen.", "- Hva gjenst\u00e5r siden Breivik har erkjent forholdet? Hva er det som vil ta tid?", "- Vi skal avh\u00f8re rundt 700 vitner fra Ut\u00f8ya. Dette er norgeshistoriens mest alvorlige sak, sier Hjort Kraby.", "- Hvor store ressurser brukes p\u00e5 unders\u00f8kelsen?", "- Vi har ikke telt over, men vi bruker de ressursene som er n\u00f8dvendige, sier Fredriksen.", "- Vil dere bruke \u00abprofilers\u00bb?", "- Det er vanlig \u00e5 bruke \u00abprofilers\u00bb i utlandet, men det er mindre vanlig i Norge. Snart vil det bli utnevnt to rettspsykiatere som skal se p\u00e5 hans mentale tilstand, sier Hjort Kraby."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "contenthash", "value": "37e05858d14ae862b6e62321ccabe30f00d8ceba950082de3165e8b9341ef915"}, {"field": "createtime", "value": "2017-04-28T17:14:28.000Z"}, {"field": "description", "value": "Politiet opplyste at en mengde navn over d\u00f8de vil bli offentliggjort i kveld."}, {"field": "dominantimage", "value": "http://www.adressa.no/incoming/article1400329.ece5/ALTERNATES/w980-default/pkny169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0d292427cff2dd31dc481d6dead55d90eb0165ba.jpg?5972c5e8"}, {"field": "dominantthumbnaildimensions", "value": "300x169"}, {"field": "heading", "value": ["S\u00f8ket etter savnede p\u00e5 Ut\u00f8ya er avsluttet -adressa.no", "Flere bombetrusler", "Nytt avh\u00f8r av siktede i morgen", "- Avh\u00f8r vil foreg\u00e5 lokalt", "Lenge til rettsssak", "Laget politieffekter selv", "S\u00f8ket avsluttet", "Vil bli mange avh\u00f8r av siktede", "- Klok av skade", "Vil sjekke mobiler og kamera"]}, {"field": "id", "value": "0d292427cff2dd31dc481d6dead55d90eb0165ba"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "terrorangrepet"]}, {"field": "kw-classification", "value": "law-government-and-politics"}, {"field": "kw-concept", "value": ["mengde navn", "avh\u00f8r", "nytt avh\u00f8r", "foreg\u00e5 lokalt", "politi", "politiets nettsider"]}, {"field": "kw-entity", "value": ["politihuset", "ut\u00f8ya og ullev\u00e5l", "knight", "ut\u00f8ya", "kripos", "olso", "breivik"]}, {"field": "kw-location", "value": ["gr\u00f8nland", "norge", "oslo"]}, {"field": "kw-pageclass", "value": "article"}, {"field": "kw-person", "value": ["hjort kraby", "anders behring breivik", "behring breivik", "johan fredriksen"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/terrorangrepet"]}, {"field": "og-image", "value": "http://www.adressa.no/incoming/article1400329.ece5/ALTERNATES/w980-default/pkny169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00f8ket etter savnede p\u00e5 Ut\u00f8ya er avsluttet"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/article1669075.ece"}, {"field": "pageclass", "value": ["article"]}, {"field": "publishtime", "value": "2011-07-28T12:00:51.000Z"}, {"field": "recs-articleid", "value": "853625"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-publishtime", "value": "2011-07-28T12:00:51.000Z"}, {"field": "recs-rawtitle", "value": "S\u00f8ket etter savnede p\u00e5 Ut\u00f8ya er avsluttet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/terrorangrepet"]}, {"field": "teaser", "value": "Politiet opplyste at en mengde navn over d\u00f8de vil bli offentliggjort i kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/0d292427cff2dd31dc481d6dead55d90eb0165ba.jpg?5972c5e8"}, {"field": "thumbnailfullheightdimensions", "value": "200x4136"}, {"field": "timestamp", "value": "2017-07-22T03:26:32.000Z"}, {"field": "title", "value": "S\u00f8ket etter savnede p\u00e5 Ut\u00f8ya er avsluttet"}, {"field": "url", "value": "http://www.adressa.no/nyheter/terrorangrepet/article1669075.ece"}, {"field": "urlhash", "value": "0d292427cff2dd31dc481d6dead55d90eb0165ba"}], "score": 0.7769053, "siteId": "9222270286501375973", "id": "0d292427cff2dd31dc481d6dead55d90eb0165ba"}

