{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Det st\u00e5r for tiden lange k\u00f8er av folk som har sp\u00f8rsm\u00e5l om selvangivelsen b\u00e5de ved Skatteetaten i Midt-Norges hovedkontor i Kongens gate i Trondheim, og p\u00e5 telefonen til Skatteopplysningen.", "Veldig mange lurer p\u00e5 hvorfor de m\u00e5 betale restskatt. Gunda \u00d8yangen Lindberg og Per Marius Hanger ved Skatteetaten sier at dette er de vanligste grunnene til at baksmellen kommer.", "Har du sp\u00f8rsm\u00e5l om selvangivelsen? Onsdag klokken 12 m\u00f8ter Skattebetalerforeningen til nettm\u00f8te. Send inn dine sp\u00f8rsm\u00e5l her allerede n\u00e5!", "Et viktig fradrag for mange, er fradraget man f\u00e5r for gjeldsrenter man betaler gjennom et \u00e5r, typisk p\u00e5 et boligl\u00e5n. Rentene man betaler p\u00e5 boligl\u00e5net, er fradragsberettiget. Men informasjonen om st\u00f8rrelsen p\u00e5 disse rentene, henter Skatteetaten fra selvangivelsen for 2013. Hvis renteniv\u00e5et i mellomtiden har g\u00e5tt vesentlig ned, slik at du betaler mindre renter enn det som var stipulert ved inngangen av skatte\u00e5ret, vil du ogs\u00e5 ha rett p\u00e5 et mindre fradrag enn det som var utgangspunktet i skattekortet ditt. Da vil du kunne f\u00e5 restskatt. Det samme gjelder om du i samme periode har betalt ned en god del av l\u00e5net, slik at du av den grunn betaler mindre renter.", "Tips : Sjekk hvilken rente og gjeld Skatteetaten tar utgangspunkt i n\u00e5r du f\u00e5r forslag til skattekort i desember. Hvis dette ser feil ut, endrer du skattekortet, slik at det blir riktig. Skattekortet kan endres p\u00e5 Skatteetatens nettsider, her. En betalingsplan med oversikt over b\u00e5de avdrag og renter f\u00e5r du fra banken din.", "Som samboere og/eller ektefeller kan man ha felles gjeld, og kan velge \u00e5 fordele rentene seg imellom. Men n\u00e5r Skatteetaten mottar opplysninger om dette fra banken, kan det v\u00e6re at gjelden kun blir rapportert p\u00e5 den ene av partene, selv om de deler den for eksempel likt mellom seg. Dette vil f\u00f8re til at den som ikke f\u00e5r registrert gjelden sin, heller ikke f\u00e5r forh\u00e5ndsutfylt gjeldsfradraget han eller hun har krav p\u00e5 i selvangivelsen. Blir ikke fradraget med i beregningen av selvangivelsen, men var med i beregningen n\u00e5r skattekortet ble laget, blir det feil", "Tips: Fordelingen kan ordnes gjennom \u00e5 levere endringer i selvangivelsen n\u00e5r denne foreligger. Du kan ogs\u00e5 sjekke informasjonen om gjeld som st\u00e5r p\u00e5 forslaget til skattekort n\u00e5r det sendes ut i desember. Om du vil endre dette i l\u00f8pet av skatte\u00e5ret, sender du inn en endring av skattekortet via Skatteetatens nettsider, her . N\u00e5r du har levert endringene p\u00e5 skattekortet, sendes det nye skattekortet automatisk over til arbeidsgiveren din.", "Hvis det skjer endringer i livssituasjonen din som kan ha p\u00e5virkningen p\u00e5 retten til fradrag gjennom skatte\u00e5ret, og du ikke melder fra om disse, kan du f\u00e5 restskatt. Dette kan for eksempel v\u00e6re at du var enslig fors\u00f8rger ved inngangen av skatte\u00e5ret, men ikke er det ved utgangen av \u00e5ret. Det kan ogs\u00e5 v\u00e6re at barn slutter i barnehage eller SFO, slik at retten til fradrag fra slike utgifter forsvinner. Det kan ogs\u00e5 v\u00e6re at du reiser mindre enn du gjorde \u00e5ret f\u00f8r, slik at opplysningene om reise som l\u00e5 til grunn ved inngangen av skatte\u00e5ret var feil. Alt dette kan f\u00f8re til at du i l\u00f8pet har rett p\u00e5 mindre fradrag, og at du har betalt for lite skatt gjennom \u00e5ret.", "Tips: S\u00e5 snart det skjer endringer i livssituasjonen din, endre informasjonen som er i skattekortet ditt. Du kan endre skattekortet via Skatteetatens nettsider, her . Om endringen i livssituasjonen din samtidig gj\u00f8r at grunnlaget for \u00e5 motta st\u00f8tte fra for eksempel NAV endrer seg, m\u00e5 du ogs\u00e5 gi beskjed til denne etaten.", "Den mest vanlige m\u00e5ten \u00e5 trekke skatt p\u00e5, er gjennom tabelltrekk. Her er b\u00e5de inntekt og fradrag medregnet n\u00e5r skatten skal trekkes. Men har du flere arbeidsgivere, er det kun hovedarbeidsgiver som kan benytte tabelltrekk. Andre arbeidsgivere m\u00e5 benytte prosenttrekk. Hvis mer enn \u00e9n arbeidsgiver benytter tabelltrekk, vil fradragene bli beregnet to ganger. Dette betyr at du betaler for lite skatt gjennom \u00e5ret, og m\u00e5 betale restskatt. Dette gjelder ogs\u00e5 om du er alderspensjonist. Om Nav betaler hovedpensjonen din, men du har tilleggspensjoner fra tidligere arbeidsgivere, er det kun overfor Nav at tabelltrekk kan benyttes. Tilleggspensjoner m\u00e5 betales via prosenttrekk.", "Tips: S\u00f8rg for at arbeidsgiverne dine benytter riktig del av skattekortet. Hovedarbeidsgiver kan benytte tabelltrekk, mens biarbeidsgiver m\u00e5 benytte prosenttrekk.", "N\u00e5r man g\u00e5r over fra vanlig l\u00f8nnsmottaker til alderspensjonist, m\u00e5 man s\u00f8rge for at utgifter man hadde gjennom arbeidslivet og har opph\u00f8rt, ikke blir med p\u00e5 selvangivelsen som pensjonist. Dette kan for eksempel v\u00e6re informasjon om fagforeningskontingent og pensjonsinnskudd fra arbeidsgiver. Disse punktene er fradragsberettiget, men om du ikke har slike utgifter mer etter at du har sluttet i arbeidslivet, er de selvsagt ikke det. Har Skatteetaten basert seg p\u00e5 fradrag du ikke lenger har rett p\u00e5, vil det f\u00f8re til restskatt.", "Tips: Informasjon om disse fradragspostene kan du endre ved \u00e5 endre skattekortet. Endring av skattekortet kan gj\u00f8res via Skatteetatens nettsider, her .", "Dette punktet gjelder bare de som har prosenttrekk. De fleste arbeidstakere har tabelltrekk, noe som gj\u00f8r at endringer i inntekten i all hovedsak ikke f\u00e5r betydning for om du f\u00e5r restskatt eller skatt til gode.", "Tips: Med prosenttrekk m\u00e5 du f\u00f8lge med endringer i inntekten, og rapportere fra om disse gjennom \u00e5 endre skattekortet. Endring av skattekortet kan gj\u00f8res via Skatteetatens nettsider, her .", "Hvis banken din har rapportert inn feil om gjelden- eller formuen din til Skatteetaten, arbeidsgiver har innrapportert feil inntekt, barnehagen har glemt \u00e5 sende inn opplysninger om utgifter eller lignende, vil grunnlaget for skattetrekket v\u00e6re feil. Disse opplysningene m\u00e5 sjekkes n\u00e5r selvangivelsen kommer, og endringer leveres innen fristen 30. april.", "Tips: G\u00e5 gjennom selvangivelsen post for post, og kontroller opplysningene opp mot \u00e5rsoppgavene fra arbeidsgiver, bank osv. Har du f\u00e5tt en korrigert oppgave av noen av akt\u00f8rene som rapporterer inn til Skatteetaten mellom nytt\u00e5r og n\u00e5r selvangivelsen kommer, er det viktig at du f\u00f8rer inn disse korrigeringene. Du kan endre selvangivelsen p\u00e5 Skatteetatens sider, her.", "Tips : Om du f\u00f8rst har f\u00e5tt restskatt, er det f\u00f8rste du b\u00f8r gj\u00f8re if\u00f8lge Skatteetaten \u00e5 \u00e5 ta frem skattekortopplysningene fra 2014 og sammenligne dem med den tilsendte selvangivelsen. Se hva som stemmer av opplysninger, og hva som eventuelt ikke stemmer over ens. Da kan man ofte finne svaret selv p\u00e5 hvorfor selvangivelsen ble som den ble."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "de1bbe0d9512edf75f01de7293accd149b1157f9ab340a32042ff4495b170902"}, {"field": "createtime", "value": "2015-04-21T05:04:05.000Z"}, {"field": "description", "value": "Og \u00e5tte tips til hvordan du kan unng\u00e5 baksmell."}, {"field": "dominantimage", "value": "http://www.adressa.no/pluss/okonomi/article10873767.ece/l4ck1j/ALTERNATES/w980-default/nhtskattesak.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ed756a0821e344480fe3b622f5835a34548bd728.jpg?58950c64"}, {"field": "dominantthumbnaildimensions", "value": "300x169"}, {"field": "heading", "value": ["Sju grunner til at du f\u00e5r baksmell p\u00e5 skatten -adressa.no", "1) Du har betalt mindre renter enn beregnet", "2) Feil fordeling av boligl\u00e5net mellom samboere", "3) Livssituasjonen din har endret seg", "4) Du har flere arbeidsgivere og blitt trukket feil", "5) Du har g\u00e5tt over fra l\u00f8nnsmottaker til pensjonist", "6) Du har h\u00f8yere inntekt enn oppgitt i skattekortet", "7) Opplysningene i selvangivelsen stemmer ikke"]}, {"field": "id", "value": "ed756a0821e344480fe3b622f5835a34548bd728"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["skattekort", "fradrag", "arbeidsgiver", "benytte tabelltrekk", "betalt", "selvangivelsen", "endre", "endre skattekortet"]}, {"field": "kw-entity", "value": ["\u00f8yangen lindberg og per marius hanger", "nav", "skattebetalerforeningen", "skatteetaten", "midt-norges", "per marius hanger", "skatteopplysningen", "kongens"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "\u00f8yangen lindberg"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/pluss/okonomi/article10873767.ece/l4ck1j/ALTERNATES/w980-default/nhtskattesak.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sju grunner til at du f\u00e5r baksmell p\u00e5 skatten"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10873768.ece"}, {"field": "pageclass", "value": null}, {"field": "publishtime", "value": "2015-04-21T05:40:33.000Z"}, {"field": "recs-articleid", "value": "10873768"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-21T05:40:33.000Z"}, {"field": "recs-rawtitle", "value": "Sju grunner til at du f\u00e5r baksmell p\u00e5 skatten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Og \u00e5tte tips til hvordan du kan unng\u00e5 baksmell."}, {"field": "thumbnail", "value": "http://content-thumbnail.cxpublic.com/content/thumbnail200x150/ed756a0821e344480fe3b622f5835a34548bd728.jpg?58950c64"}, {"field": "thumbnailfullheightdimensions", "value": "200x2065"}, {"field": "timestamp", "value": "2017-02-03T23:04:04.000Z"}, {"field": "title", "value": "Sju grunner til at du f\u00e5r baksmell p\u00e5 skatten"}, {"field": "url", "value": "http://www.adressa.no/nyheter/okonomi/article10873768.ece"}, {"field": "urlhash", "value": "ed756a0821e344480fe3b622f5835a34548bd728"}], "score": 0.76085687, "siteId": "9222270286501375973", "id": "ed756a0821e344480fe3b622f5835a34548bd728"}

