{"fields": [{"field": "modifiedtime", "type": "time", "value": "2012-04-18T19:21:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ingemar Lindar\u00e4ng har hjulpet Adresseavisen med en oversikt over historiske olavstradisjoner utenfor Norge. Han understreker at den bare er forel\u00f8pig, og sikkert har huller. Samtidig er Lindar\u00e4ng interessert i \u00e5 f\u00e5 opplysninger om olavstradisjoner b\u00e5de i Norge og utlandet. Adresseavisen kan formilde kontakt.", "SVERIGE: I omkring 300 middelalderkirker rundt om i landet ( inkludert Gotland ) finnes ca. 400 Olavsbilder (kalkmalerier og skulpturer). Det vil si at Olav finnes i en tredjedel av alle bevarte svenske middelalderkirker. Olavstradisjonen sto spesielt sterkt i J\u00e4mtland, Sk\u00e5ne og p\u00e5 Gotland. Dominikanerklostrene i Sigtuna, Sk\u00e4nninge og Str\u00e4ngn\u00e4s var alle oppkalt etter hellig Olav. Sveriges store reformator, Olaus Petri bar selv Olavs navn, og i sin tale under Gustav Vasas kroning, framholdt han hellig Olav som et forbilde p\u00e5 en kristen konge.", "Tradisjonen med \u00e5 valfarte til St.Olovs kirke i Sk\u00e5ne holdt seg til framp\u00e5 1800-tallet, sammen med et stort Olavsmarked. I den lille middelalderbyen Sk\u00e4nninge arrangeres fortsatt et av Sverige st\u00f8rste marked, med 300 000 bes\u00f8kende i l\u00f8pet av tre dager. Det heter n\u00e5 \u00abSk\u00e4nninge Marknad\u00bb, men er opprinnelig et Olavsmarked og gikk under Olavs navn s\u00e5 sent som p\u00e5 1800-tallet. I Sk\u00e4nninge p\u00e5g\u00e5r ogs\u00e5 spennende arkeologiske utgravninger ved St. Olofs kloster som var et av de f\u00f8rste og st\u00f8rste dominikaner-klostrene i Sverige.", "P\u00e5 Fr\u00f6s\u00f6n i J\u00e4mtland har de i juli hvert \u00e5r siden 1935 oppf\u00f8rt Wilhelm Peterson-Bergers musikkdrama \u00abArnljot\u00bb. Det handler om den j\u00e4mtlandske vikingen Arnljot som sloss ved Olavs side til de begge d\u00f8r i slaget p\u00e5 Stiklestad.", "Norrk\u00f6ping, en av Sveriges st\u00f8rste byer, har Olav i sitt byv\u00e5pen, og p\u00e5 byens r\u00e5dhus troner en stor, forgylt Olavsfigur, p\u00e5 folkemunne kalt \u00abGuld-Olle\u00bb. I Norrk\u00f6ping sentrum finnes ogs\u00e5 en St. Olai kirke.", "DANMARK: 13 danske kirker var viet St. Olav eller knyttet til olavskulten i middelalderen, de fleste av dem i n\u00e6rheten av viktige havner. Selv om Danmark fikk sin egen nasjonale helgen p\u00e5 1100-tallet, \u00abden hellige Knut av Odense\u00bb, holdt olavskulten seg sterk i Danmark gjennom middelalderen. Men i dag er det ingen levende olavstradisjon i Danmark.", "FINLAND: 62 middelalderkirker har 83 kunstverk med Olavsmotiv. De fleste av kirkene ligger ved kysten og handelsveiene. P\u00e5 \u00c5land finns seks Olavskirker. Tre av Finlands ni fylker hadde tidligere Olov i sitt offisielle segl, og grensebyen Savonlinna mot Russland( som blant annet arrangerer en stor operafestival ) er finsk for Olavsborg.", "Ogs\u00e5 i Finland fikk de p\u00e5 1100-tallet sitt eget nasjonalhelgen, men Henrik den hellige klarte ikke \u00e5 utkonkurrere hellig Olav. I dag er det ingen levende olavsfeiring i Finland.", "ISLAND: I middelalderen var 72 kirker var viet Olav. Han var den fremste helgenen ved siden av Maria og apostelen Peter.", "Kirken p\u00e5 Tingvalla, Islands hellige sted, er en Olavskirke, men olavstradisjonen holdes ikke levende.", "F\u00c6R\u00d8YENE: Den eneste bevarte middelalderkirken i Kyrkjeb\u00f8 er en Olavskirke. Olsokdagen, 29.juli, er F\u00e6r\u00f8yenes nasjonaldag. Den femdagers \u00abOlavsuken\u00bb i Torshavn er b\u00e5de en kirkelig og kulturell/idrettslig fest og trekker for fra hele F\u00e6r\u00f8yene.", "TYSKLAND: Olavskulten sto sterkt s\u00e6rlig i de gamle Hansabyene L\u00fcbeck, Hamburg og Bremen. Olav ble sett p\u00e5 som beskytteren av sj\u00f8fart og handel. Tyske bildhuggere laget Olavsskulpturer som ble spredt til Gotland, \u00c5land, Finland, etc. Mange finnes ogs\u00e5 i tyske og polske kirker.", "ENGLAND: Det ble oppf\u00f8rt over 40 Olavskirker i middelalderen, seks av disse i London. Noen av de eldste, bevarte liturgiske tekstene om Olav ble skrevet i England omkring 1050.", "I en av Romas sentrale kirker, S. Carlo al Corso, ved den store handlegaten Via del Corso, ble det i 1893 innviet et Olavskapell med et stort maleri som framstiller Olav som vikingekonge. Det ble gitt som en gave til den norske stat av pave Leo XIII. Kapellet er brukt som samlingspunkt for den norske kolonien i Roma.", "I f\u00f8dselskirken i Betlehem finnes et kalkmaleri fra 1200-tallet som forestiller Olav den Hellige, trolig malt p\u00e5 initiativ av nordiske pilegrimer. Ogs\u00e5 i Kiev (Novgorod), Istanbul (Konstantinopel), Frankrike ( Normandie), Holland (s\u00e6rlig Amsterdam) og Belgia (s\u00e6rlig Br\u00fcgge), finnes det spor av olavskult i ulike kirker og kapell.", "USA: Takket v\u00e6rer norske og nordiske utvandrere, er det Olavskirker og tradisjoner over store deler av USA, framfor alt i midtvesten. Det kjente St. Olaf College i Minnesota b\u00e6rer ogs\u00e5 med stolthet helgenkongens navn, for\u00f8vrig grunnlagt av presten Bernt Julius Muus fra Sn\u00e5sa."]}, {"field": "category0", "value": "kultur"}, {"field": "contenthash", "value": "2436b9f65d3f864e5f524b37f1787f7da8bc0d81d525328687df3d2802efde93"}, {"field": "createtime", "value": "2017-07-18T18:58:18.000Z"}, {"field": "description", "value": "Hellig Olav ble internasjonal kjendis etter sin d\u00f8d. Olavskirker og kapell ble i l\u00f8pet av middelalderen bygget over store deler av Europa. Aller flest i Sverige."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/480b0b4db17c08c8e3981ecf9646b7551403d832.jpg?596e5a4a"}, {"field": "dominantthumbnaildimensions", "value": "256x256"}, {"field": "heading", "value": "Hellig superkjendis -adressa.no"}, {"field": "id", "value": "480b0b4db17c08c8e3981ecf9646b7551403d832"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["hellig", "kirke", "hellig superkjendis", "middelalderen"]}, {"field": "kw-entity", "value": ["olavskapell", "st. olofs", "torshavn", "arnljot", "corso", "konstantinopel", "fr\u00f6s\u00f6n", "st. olaf college", "st. olav", "olavsskulpturer", "ingemar lindar\u00e4ng", "j\u00e4mtland", "tingvalla", "s. carlo", "olavsfigur", "olavskirke", "henrik", "olavsmarked", "maria", "hamburg og bremen", "st.olovs", "olavsborg", "olaus petri", "olavsmotiv", "hellige", "normandie", "olavsuken", "olov", "knut", "olavsbilder", "islands", "kyrkjeb\u00f8", "sk\u00e4nninge marknad", "st. olai", "sk\u00e4nninge og str\u00e4ngn\u00e4s", "adresseavisen", "guld-olle", "olavskirker", "hansabyene l\u00fcbeck"]}, {"field": "kw-location", "value": ["norrk\u00f6ping", "london", "odense", "sk\u00e5ne", "russland", "gotland", "betlehem", "\u00e5land", "finland", "england", "europa", "roma", "istanbul", "holland", "stiklestad", "amsterdam", "danmark", "belgia", "br\u00fcgge", "norge", "f\u00e6r\u00f8yene", "sn\u00e5sa", "minnesota", "frankrike", "sverige", "novgorod", "kiev", "sigtuna", "savonlinna"]}, {"field": "kw-pageclass", "value": "article"}, {"field": "kw-person", "value": ["wilhelm peterson-bergers", "leo xiii", "gustav vasas", "olaf college", "bernt julius muus"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hellig superkjendis"}, {"field": "og-type", "value": "article"}, {"field": "og-url", "value": "http://www.adressa.no/kultur/article527070.ece"}, {"field": "pageclass", "value": ["article"]}, {"field": "publishtime", "value": "2005-07-28T22:21:02.000Z"}, {"field": "recs-articleid", "value": "2130118"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-07-28T22:21:02.000Z"}, {"field": "recs-rawtitle", "value": "Hellig superkjendis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hellig Olav ble internasjonal kjendis etter sin d\u00f8d. Olavskirker og kapell ble i l\u00f8pet av middelalderen bygget over store deler av Europa. Aller flest i Sverige."}, {"field": "thumbnail", "value": "http://content-thumbnail.cxpublic.com/content/thumbnail200x150/480b0b4db17c08c8e3981ecf9646b7551403d832.jpg?596e5a4a"}, {"field": "thumbnailfullheightdimensions", "value": "200x1095"}, {"field": "timestamp", "value": "2017-07-18T18:58:18.000Z"}, {"field": "title", "value": "Hellig superkjendis"}, {"field": "url", "value": "http://www.adressa.no/kultur/article527070.ece"}, {"field": "urlhash", "value": "480b0b4db17c08c8e3981ecf9646b7551403d832"}], "score": 0.8506211, "siteId": "9222270286501375973", "id": "480b0b4db17c08c8e3981ecf9646b7551403d832"}

