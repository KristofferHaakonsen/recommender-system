{"fields": [{"field": "modifiedtime", "type": "time", "value": "2013-06-03T12:01:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "farhad amaru advokatfullmektig"}, {"field": "body", "value": ["Saken oppdateres.", "Blir foreldre involvert i en barnevernssak er det ikke sikkert at de er uskikket som foreldre, selv om de kan ha brutt samfunnets normer og regler. Barnevernets avgj\u00f8relse om omsorgsovertakelse kan da bli ruinerende. I dagens mangfoldige samfunn m\u00e5 fagpersoner forholde seg til ulike folk og kulturer. Foreldre som er sosialisert inn i andre tradisjoner enn de norske kan v\u00e6re krevende \u00e5 forst\u00e5, og rett og galt i barneoppdragelse blir et vanskelig punkt hvor minoriteten har lett for \u00e5 tape.", "I innvandrerfamilier, for eksempel med bakgrunn fra Iran, betraktes barn i st\u00f8rre grad enn etnisk norske som en \u00abeiendel\u00bb foreldrene har r\u00e5derett over. Dette gir seg, i s\u00e6rlige tilfeller og som ytterste konsekvens, utslag i bruk av fysisk avstraffelse i oppdragende hensikt. Sist nevnte defineres som vold etter norsk lov. N\u00e5r innvandrerforeldrene og barna m\u00f8ter det norske barnevernet, er barnevernet, slik jeg ser det, noen ganger for raske til \u00e5 konkludere med at barnet utsettes for omsorgssvikt. For hvor skadelig er egentlig volden som ut\u00f8ves i vanlige innvandrerfamilier? Man kan sp\u00f8rre seg om disse barna takler fysiske avstraffelser bedre enn norske barn - fordi det er innbakt i kulturen? Dette er sp\u00f8rsm\u00e5l jeg har stilt meg selv under oppveksten i Norge. Jeg har blitt integrert, men b\u00e6rer fortsatt hjemlandets verdier og normer inne i meg.", "I persisk kultur har barn som regel et sv\u00e6rt n\u00e6rt forhold til sine foreldre. Barna er ofte takknemlige for alt foreldrene har gjort for dem, og den fysiske avstraffningen, eller volden, fokuseres ikke p\u00e5 i samme grad som i Norge. Slik jeg opplever det er konsekvensene av slik vold ikke s\u00e5 store som det norske samfunnet vil ha det til. Kanskje er det ogs\u00e5 slik at en fokusering p\u00e5 innvandrerbarnas antatte skade av voldsbruken er mer skadelig enn den fysiske avstraffelsen i seg selv? Skapes det et bilde av mishandlede barn der mishandlede barn ikke finnes kan det f\u00f8re til at innvandrerbarn spekulerer p\u00e5 om de er annerledes enn andre barn, med den f\u00f8lge at barnas identitet frustreres. Jeg vil imidlertid presisere at jeg her snakker om fysisk avstraffelse av barn i normale og ikke dysfunksjonelle innvandrerfamilier, samt at alle barn er selvstendige individer som har krav p\u00e5 at deres sikkerhet blir beh\u00f8rig tilgodesett. N\u00e5r det er sagt er det n\u00f8dvendig \u00e5 diskutere nyansene, da barnevernlovens svart-hvitt tiln\u00e6rming (enhver form for voldsbruk kan f\u00f8re til omsorgsovertakelse) enkelte ganger vil bomme p\u00e5 et omr\u00e5de hvor fagpersoner b\u00f8r bruke kulturelle briller.", "Foreldreatferd som etter norsk lov defineres som vold mot barn forekommer i ulike sammenhenger, i forskjellig grad, og med kulturelle nyanser, og det er min erfaring at barnevernet ikke har tilstrekkelig kompetanse til \u00e5 vurdere slike forhold. Barnevernet b\u00f8r ha en mer helhetlig tiln\u00e6rming, og ha s\u00e6rlig i mente at vold mot barn utf\u00f8rt av innvandrerforeldre ogs\u00e5 i enkelte tilfeller gjenspeiler den turbulens og de traumer foreldrene selv har gjennomlevd i hjemlandet. Av den grunn signaliserer volden tidvis ogs\u00e5 et behov for hjelp, og rett hjelp kan nok i flere tilfeller v\u00e6re omsorg og behandling heller enn omsorgsovertakelse. Som en konsekvens m\u00e5 et hvert tilfelle av rapportert vold utredes s\u00e6rlig grundig n\u00e5r det er snakk om innvandrerfamilier, og kulturmessige forhold m\u00e5 legges til grunn f\u00f8r avgj\u00f8relser tas. Anstendig dialog m\u00e5 f\u00f8res i st\u00f8rre grad enn tidligere for at tillitten til barnevernet ikke skal reduseres ytterligere i innvandrermilj\u00f8ene.", "S\u00e5 kan man hevde at vold, uansett kultur, aldri h\u00f8rer hjemme i barneoppdragelse. Det finnes andre og bedre strategier. Mangel p\u00e5 informasjon om barnerett er imidlertid en sentral \u00e5rsak til at innvandrerbarn fratas foreldrene. Innvandrerforeldre tror at de opptrer rettsindig n\u00e5r barnet straffes. S\u00e5 blir barnet fratatt foreldrene uten at de f\u00e5r mulighet til \u00e5 rette opp sine feil. Mangel p\u00e5 spr\u00e5klig kunnskap gj\u00f8r det i mange tilfeller heller ikke lettere. N\u00e5r for eksempel et innvandrerbarn oversetter hva foreldrene har sagt til barnet fra morsm\u00e5let sitt til norsk, er faren for misforst\u00e5else og feiltolkning av astronomisk st\u00f8rrelse. Dette vet alle innvandrere, men barnevernet selv viser ikke s\u00e6rlige forst\u00e5else for at meningsinnholdet kan forandres n\u00e5r barnet oversetter. Barnet selv er ikke klar over faren. Sammenlignet med norske er innvandrerforeldre dessuten ofte under st\u00f8rre press for \u00e5 opprettholde familiens \u00e6re, og behovet for disiplinering av barnet vurderes som n\u00f8dvendig for \u00e5 sikre at familien blir ansett anstendig i samfunnet.", "Alvorligheten i dette understrekes av at det m\u00e5 vurderes som p\u00e5 grensen til det umulige \u00e5 g\u00e5 seirende ut av Kommunens barnevernssaker i Fylkesnemnda. Dommere vil v\u00e6re p\u00e5 den sikre siden og gir Kommunen medhold. Det er ikke rom for slingringsmonn. I mellomtiden lider de urettmessig institusjons- og beredskapshjemplasserte barna, og sp\u00f8rsm\u00e5let blir igjen; ivaretar Staten ved barnevernet innvandrerbarnas beste, eller er dette kun en illusjon uten virkelighetsfeste?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ad777de6ad5f6aa1e8c1064f475b1f8d77b25afb21880ac48d0ebf2501ef7a04"}, {"field": "createtime", "value": "2016-02-05T11:21:24.000Z"}, {"field": "description", "value": "Hvor skadelig er egentlig vold mot barn som ut\u00f8ves i innvandrerfamilier? Sp\u00f8r dagens kronikkforfatter."}, {"field": "dominantimage", "value": "http://www.adressa.no/meninger/article7679517.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c869e26f24611f9161c06e481cc47a4b007b33bb.jpg?598adbdd"}, {"field": "dominantthumbnaildimensions", "value": "300x169"}, {"field": "heading", "value": "Innvandrerbarn og vold -adressa.no"}, {"field": "id", "value": "c869e26f24611f9161c06e481cc47a4b007b33bb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["barn", "fysisk avstraffelse"]}, {"field": "kw-entity", "value": ["fylkesnemnda", "staten", "kommunen"]}, {"field": "kw-location", "value": ["norge", "iran"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article7679517.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innvandrerbarn og vold"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7679519.ece"}, {"field": "pageclass", "value": ["article"]}, {"field": "publishtime", "value": "2013-06-06T04:00:00.000Z"}, {"field": "recs-articleid", "value": "7679519"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-06-06T04:00:00.000Z"}, {"field": "recs-rawtitle", "value": "Innvandrerbarn og vold -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Hvor skadelig er egentlig vold mot barn som ut\u00f8ves i innvandrerfamilier? Sp\u00f8r dagens kronikkforfatter."}, {"field": "thumbnail", "value": "http://content-thumbnail.cxpublic.com/content/thumbnail200x150/c869e26f24611f9161c06e481cc47a4b007b33bb.jpg?598adbdd"}, {"field": "thumbnailfullheightdimensions", "value": "200x1148"}, {"field": "timestamp", "value": "2017-08-09T09:54:37.000Z"}, {"field": "title", "value": "Innvandrerbarn og vold"}, {"field": "url", "value": "http://www.adressa.no/meninger/kronikker/article7679519.ece"}, {"field": "urlhash", "value": "c869e26f24611f9161c06e481cc47a4b007b33bb"}], "score": 1.0354996, "siteId": "9222270286501375973", "id": "c869e26f24611f9161c06e481cc47a4b007b33bb"}

