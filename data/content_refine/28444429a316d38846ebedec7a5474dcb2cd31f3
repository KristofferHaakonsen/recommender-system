{"fields": [{"field": "modifiedtime", "type": "time", "value": "2012-04-16T20:27:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arne halvorsen professor i romansk spr\u00e5kvitenskap", "ntnu"]}, {"field": "body", "value": ["Saken oppdateres.", "Nordmenn flest vil kanskje si at vi da hadde sluppet reportasjer om gatebarn som sniffer lim, om kvinner som selger sine barn, for ikke \u00e5 snakke om beskrivelser av hel- og halvkriminelle som plager oss med tigging og vinningstyverier, med generaliserende overskrifter som \u00abRumenere stjeler mer!\u00bb (Aftenposten 28.10.09).", "De fleste av oss vet nok innerst inne at generaliseringer er skapt av journalister med sans for formuleringer som sitter, men det tragiske er at slike utsagn lett oppfattes som gjeldende for et helt folk og dermed blir \u00f8deleggende for det omd\u00f8mme rumenere har i Norge.", "Det er derfor p\u00e5 tide \u00e5 minne om at vi for n\u00f8yaktig 20 \u00e5r siden \u2013 22. desember 1989 \u2013 var r\u00f8rt til t\u00e5rer over \u00e5 se det mot det rumenske folk oppviste, da det sto opp mot Europas kanskje verste diktatur og s\u00e5 \u00e5 si med bare stemmenes makt tvang Nicolae og Elena Ceauoescu til \u00e5 flykte hals over hode fra Sentralkomit\u00e9ens tak. Inntrykket hos oss var s\u00e5 sterkt at norske topp-politikere av alle farger erkl\u00e6rte at Romania stod st\u00e5 \u00f8verst p\u00e5 listen over land i \u00d8st-Europa som skulle f\u00e5 v\u00e5r st\u00f8tte.", "Men det ble mest med tomme ord, og Romania, med sin fortid tung av tragiske hendelser, strever stadig med \u00e5 finne seg en plass i Europa. Mye kunne v\u00e6rt sagt om fortiden, men her kan det v\u00e6re nok \u00e5 tenke p\u00e5 \u00e5rene fra 1944 til 1989, da det rumenske folk opplevde en undertrykking v\u00e5r del av verden sjelden eller aldri har sett maken til: Man lever ikke i \u00e5revis med usikkerheten om ens n\u00e6rmeste ogs\u00e5 kan v\u00e6re angiver for de hemmelige tjenester uten \u00e5 ta skade p\u00e5 sin sjel. Og, s\u00e5 rart det enn kan h\u00f8res, et s\u00e5kalt kommunistisk system som forfektet det kollektive, har etterlatt seg et folk som stiller seg noks\u00e5 likegyldig til det felles beste.", "Mistenksomheten overfor omverdenen ble ikke borte med Ceauoescus' fall. Den s\u00e5kalte Nasjonale Redningsfronten, som dukket opp som troll av eske for \u00e5 fylle det makttomrom som var oppst\u00e5tt, inneholdt s\u00e5 altfor mange fjes fra det gamle regimet. Og ble n\u00e5 det fryktede hemmelige politi Securitate borte med opprettelsen i mars 1990 av noe kalt Den rumenske informasjonstjeneste? Gjennom en lov som etter mye om og men ble vedtatt i 1999, skulle rumenske borgere kunne kreve \u00e5 f\u00e5 se \u00abmappa si\u00bb. Men sterke motkrefter og restriksjoner p\u00e5 hvilke mapper som kan offentliggj\u00f8res, har gjort at denne muligheten er ganske begrenset: Altfor mange personer hadde p\u00e5 en eller annen m\u00e5te v\u00e6rt involvert i overv\u00e5kingsaktiviteten (anslagsvis 14000 agenter og ca 500000 informanter) og mye tyder p\u00e5 at et stort antall mapper ble \u00f8delagt i den kaotiske tiden etter maktovertagelsen (arkivene over personer som skulle overv\u00e5kes, inneholdt i desember 1989 opp til 1200000 mapper). Bare en liten del av de enorme arkivene som fortsatt fins, er dessuten blitt overlatt til Nasjonalr\u00e5det for granskning av Securitates arkiver, og de fleste rumenere er nok ganske desillusjonerte n\u00e5r det gjelder \u00e5 f\u00e5 klarhet i hva som egentlig foregikk i de dystre \u00e5rene fram til desember 1989.", "Tiltroen til politikere har heller ikke \u00f8kt nevneverdig i \u00e5rene med demokratiske valg. Denne h\u00f8stens kampanje foran valg av ny president \u2013 hvor 12 kandidater av ymse slag har stilt til valg \u2013 har stort sett best\u00e5tt i skittkasting av en art som ikke akkurat klargj\u00f8r hva den enkelte st\u00e5r for (n\u00e5r en ser bort fra erkenasjonalisten, som ikke etterlater noen tvil om hva han mener). Det er heller ikke uttrykk for tillit til valgsystemet og politikerne n\u00e5r 66 prosent av rumenerne i siste meningsm\u00e5ling mener at det normalt vil forekomme valgfusk!", "Korrupsjon er en annen m\u00f8rk sky som ligger over Romania: I den sist tilgjengelige listen over korrupsjon i verden ligger landet p\u00e5 plass nr. 71 av 180 stater, p\u00e5 sisteplass innenfor EU. Det er et bestikkelsessystem, som ser ut til \u00e5 v\u00e6re i bruk innenfor de fleste yrker og klasser, dersom anledningen byr seg. P\u00e5 sykehus kan du f. eks. bli bedt om \u00e5 betale ekstra for operasjonen, for nytt senget\u00f8y osv. og det er ikke uvanlig at du kan kj\u00f8pe deg til en bedre karakter p\u00e5 skole og universitet.", "Vi kan stille oss hoderystende til en slik praksis der vi velter oss sytende i v\u00e5r rikdom, men den blir lettere \u00e5 forst\u00e5 n\u00e5r vi tar i betraktning at rumenerne gikk fra et regime som s\u00e5 ut til \u00e5 ha til hensikt \u00e5 sulte ut sin egen befolkning, til et samfunn som gir store muligheter til berikelse for de f\u00e5, men bare fattigdom for de mange. Under slike forhold s\u00f8ker folk seg vekk, noen pr\u00f8ver \u00e5 overleve p\u00e5 \u00e5 plukke jordb\u00e6r i Spania, andre \u2013 de nederst p\u00e5 rangstigen \u2013 biter skammen i seg og v\u00e5ger seg helt opp i det kalde og ugjestmilde Nord for \u00e5 skrangle sammen noen kroner ved \u00e5 tigge. Og de som blir igjen, har ikke noen s\u00e6rlig velstand \u00e5 se frem til, for den \u00f8konomiske krisen har rammet Romania hardt. Hvem som f\u00e5r det verst er ikke godt \u00e5 si, men for de statsansatte har det forel\u00f8pig f\u00e5tt den konsekvens at de blir p\u00e5lagt 8 dagers ferie uten l\u00f8nn, noe som for f.eks. en l\u00e6rer vil medf\u00f8re at julel\u00f8nnen vil bli redusert fra 1165 kroner til usle 955 kroner. Det blir det ikke mye julemat av!", "V\u00e5r manglende forst\u00e5else for rumenernes tragiske situasjon kan tyde p\u00e5 at vi hadde noks\u00e5 naive forventninger om noe annet enn det som faktisk skjedde. For s\u00e5 altfor raskt er bildet av et heroisk folk blitt erstattet hos oss av vrengebildet av et folkeferd, skapt gjennom reportasjer som i beste fall tygger dr\u00f8v p\u00e5 turistmyter om Dracula, men som s\u00e5 altfor ofte har rumensk sm\u00e5kriminalitet som tema. Det m\u00e5 f\u00f8les h\u00f8yst urettferdig for dem dette treffer, de som ikke stjeler mer enn oss andre, men som i motsetning til oss bor i et land hvor det virker som om \u00aballe onder m\u00f8tes\u00bb, for \u00e5 bruke et sitat fra en gammel rumensk historieskriver.", "arne.halvorsen@hf.ntnu.no"]}, {"field": "category0", "value": "meninger"}, {"field": "contenthash", "value": "f882747a935862ffec115597dd2067209481cb1b450d2d7562512971b9693840"}, {"field": "createtime", "value": "2017-04-30T23:04:45.000Z"}, {"field": "description", "value": "Slik lyder en lettere parodisk-humoristisk reklamesnutt man kan lese p\u00e5 Internett, hvor en f\u00e5r vite at verden har \u00e5 takke Romania for oppfinneren av fyllepennen, oppdageren av insulin, konstrukt\u00f8ren av det f\u00f8rste jetfly, for ikke \u00e5 snakke om den lille jenta som oppn\u00e5dde 10 blank i turn!"}, {"field": "dominantimage", "value": "http://www.adressa.no/incoming/article1338335.ece5/ALTERNATES/w980-default/Kronikkfoto%202212"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28444429a316d38846ebedec7a5474dcb2cd31f3.jpg?596df929"}, {"field": "dominantthumbnaildimensions", "value": "300x169"}, {"field": "heading", "value": "\u00abForestill deg verden uten Romania!\u00bb -adressa.no"}, {"field": "id", "value": "28444429a316d38846ebedec7a5474dcb2cd31f3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": "rumensk"}, {"field": "kw-entity", "value": ["sentralkomit\u00e9ens", "\u00f8st-europa", "aftenposten", "u. det", "rumenere", "dracula", "securitate", "nasjonalr\u00e5det", "internett", "nicolae og elena ceauoescu", "ceauoescus", "nasjonale redningsfronten"]}, {"field": "kw-location", "value": ["europa", "romania", "norge", "spania"]}, {"field": "kw-pageclass", "value": "article"}, {"field": "kw-person", "value": "elena ceauoescu"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1338335.ece5/ALTERNATES/w980-default/Kronikkfoto%202212"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abForestill deg verden uten Romania!\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article1424490.ece"}, {"field": "pageclass", "value": ["article"]}, {"field": "publishtime", "value": "2009-12-22T07:11:41.000Z"}, {"field": "recs-articleid", "value": "1267395"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-22T07:11:41.000Z"}, {"field": "recs-rawtitle", "value": "\u00abForestill deg verden uten Romania!\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Slik lyder en lettere parodisk-humoristisk reklamesnutt man kan lese p\u00e5 Internett, hvor en f\u00e5r vite at verden har \u00e5 takke Romania for oppfinneren av fyllepennen, oppdageren av insulin, konstrukt\u00f8ren av det f\u00f8rste jetfly, for ikke \u00e5 snakke om den lille jenta som oppn\u00e5dde 10 blank i turn!"}, {"field": "thumbnail", "value": "http://content-thumbnail.cxpublic.com/content/thumbnail200x150/28444429a316d38846ebedec7a5474dcb2cd31f3.jpg?596df929"}, {"field": "thumbnailfullheightdimensions", "value": "200x1628"}, {"field": "timestamp", "value": "2017-07-18T12:03:53.000Z"}, {"field": "title", "value": "\u00abForestill deg verden uten Romania!\u00bb"}, {"field": "url", "value": "http://www.adressa.no/meninger/article1424490.ece"}, {"field": "urlhash", "value": "28444429a316d38846ebedec7a5474dcb2cd31f3"}], "score": 0.6289526, "siteId": "9222270286501375973", "id": "28444429a316d38846ebedec7a5474dcb2cd31f3"}

