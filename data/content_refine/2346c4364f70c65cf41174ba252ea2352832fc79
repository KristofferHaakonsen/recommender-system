{"fields": [{"field": "modifiedtime", "type": "time", "value": "2015-11-16T15:10:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "steffen stenersen"}, {"field": "body", "value": ["Saken oppdateres.", "\u2014 Man glemmer p\u00e5 en m\u00e5te at man er syk oppi det hele, sier Stig Edvard S\u00e6ther.", "31-\u00e5ringen er n\u00e5 hovedpersonen i det som kan vise seg \u00e5 bli en helt vanvittig kronerulling.", "Da S\u00e6ther kjente etter det han trodde var brukne ribbein, gikk han til legen. De fant ingenting. S\u00e6ther fortsatte \u00e5 g\u00e5 til fastlegen, og etter unders\u00f8kelser fant man ut at det var leveren som plaget mannen fra Setermoen i Troms.", "Men heller ikke da fattet man mistanke om at dette kunne v\u00e6re noe alvorlig. S\u00e5 S\u00e6ther fortsatte \u00e5 spille sine kamper i 4. divisjon. Senest 16. oktober var S\u00e6ther i aksjon for Midtbygden i \u00e5rets siste seriekamp. Det endte med nedrykk for Tau-laget etter et Hundv\u00e5g-m\u00e5l fire minutter p\u00e5 overtid.", "\u2014 Fryktet aldri det versteSiden ble han sendt til sykehus p\u00e5 ultralyd av leveren. Der ble det gjort noen funn, og de ble enige om at sykehuset skulle kontakte Stig Edvard n\u00e5r de visste mer.", "P\u00e5 vei hjem ringte telefonen.", "Stig Edvard S\u00e6ther ble lagt inn p\u00e5 Stavanger Universitetssjukehus. Der ble det gjort alle mulige unders\u00f8kelser, og man fant mer og mer.", "\u2014 Jeg fryktet egentlig aldri det verste. S\u00e5 jeg var veldig positiv hele veien, sier S\u00e6ther.", "Les mer om hvordan du kan hjelpe Stig Edvard S\u00e6ther her.", "Etter to uker innlagt p\u00e5 sykehus kom meldingen fra legen. S\u00e6ther, som er bosatt p\u00e5 Tau like utenfor Stavanger, hadde f\u00e5tt kreft i magesekken, med spredning til lever og bukhinne.", "Uhelbredelig, kalte de den.", "H\u00f8yt forbruk av salt, r\u00f8kt-og grillet mat, kombinert med lavt inntak av A- og C- vitamin, \u00f8ker risikoen for utvikling av magesekkreft.", "Operasjon er den eneste behandling som kan gi helbredelse p\u00e5 lang sikt. Dersom pasienten har god allmenntilstand og alder under 75 \u00e5r, anbefales cellegiftbehandling f\u00f8r og etter operasjonen.", "75 prosent av de som f\u00e5r diagnosen magekreft har spredning til lymfeknuter og/eller til andre organer ved diagnosetidspunktet. Mulighetene for \u00e5 bli helt frisk er dermed begrensede.", "Cellegift er en effektiv behandlingsmetode ved magesekkreft som har spredt seg. Dersom ikke kreftsvulsten kan opereres bort, kan cellegiften stabilisere sykdommen, redusere symptomene og forlenge pasientens liv.", "I 2013 fikk 457 mennesker magesekkkreft. 298 menn og 159 kvinner. Antallet er synkende. Gjennomsnittsalder for diagnose er 75 \u00e5r. Sykdommen er mer utbredt i Japan, Korea og Kina enn i resten av verden.", "Kilde: Kreftforeningen", "Vis fakta", "\u2014 Da smalt det litt. Det var en ganske mye verre beskjed enn jeg trodde jeg skulle f\u00e5, sier han.", "Legene foreslo \u00e5 begynne p\u00e5 cellegiftbehandling ganske s\u00e5 tidlig. Han hadde gjennom hele prosessen f\u00f8lt seg frisk og fin, men \u00e5 f\u00e5 den beskjeden var et sjokk.", "Han informerte venner og familie om situasjonen, og fikk etter hvert tips fra ei venninne om en klinikk i Tyskland som har spesialisert seg p\u00e5 denne typen kreft. S\u00e6ther tok kontakt og \u00f8nsket \u00e5 h\u00f8re hva de kunne tilby.", "If\u00f8lge klinikken Medias Klinikums hjemmeside er de en uavhengig privatklinikk med fokus p\u00e5 blant annet regional kjemoterapi, som er behandlingen Stig Edvard S\u00e6ther vil g\u00e5 gjennom.", "Mandag reiser han til Burghausen, et par timer utenfor M\u00fcnchen, for \u00e5 starte behandlingen.\u2014 Jeg f\u00e5r en bedre sjanse der enn med behandlingen i Stavanger, sier S\u00e6ther.", "Problemet er bare at if\u00f8lge S\u00e6ther er ikke behandlingen godkjent i Norge, og dermed vil prisen bli mye h\u00f8yere enn i Norge.", "Regningen p\u00e5 f\u00f8rste behandling har allerede kommet: 263.000 kroner.", "Den er allerede betalt ved at faren til Stig Edvard har tatt opp forskudd p\u00e5 l\u00e5n. Men n\u00e5 f\u00e5r man ogs\u00e5 hjelp fra uventet hold.", "Facebook-gruppa \u00abKronerulling for Stig\u00bb har i skrivende stund over 3.500 medlemmer. Fredag la fotballprofil Jesper Mathisen ut en status p\u00e5 sin egen profil. S\u00f8rlendingen omtaler Stig Evard S\u00e6ther som en av sine beste venner, og ber alle som kan om \u00e5 hjelpe. Responsen har ikke latt vente p\u00e5 seg.", "\u2014 Det er utrolig mange som har bidratt. Jeg har aldri sett makan til kronerulling. Jeg fikk 50 meldinger i g\u00e5r bare fra folk jeg ikke kjenner, som vil gi penger, sier Mathisen, som har lovet alle som gir over 200 kroner et eksemplar av sin egen bok \u00abPappas siste kamp\u00bb.", "Mathisen og S\u00e6ther var naboer i Kristiansand gjennom flere \u00e5r. S\u00e6ther bodde i S\u00f8rlandets hovedstad i \u00e5tte \u00e5r, og har sterk tilknytning til stedet.", "\u2014 Han er en fantastisk flott fyr, og det er fullt fortjent at han f\u00e5r denne hjelpen. Han er den som er mest offensiv. Jeg kjenner igjen innstillinga fra da pappa var syk, sier Mathisen, som selv opplevde \u00e5 miste sin far Svein, til kreft i 2011.", "\u2014 Her ser man bare at n\u00e5r fotballfamilien vil dra i gang ting, s\u00e5 kan det smelle, sier TV 2-eksperten.", "Blant dem som har bidratt er Peter Kovacs med en pengesum. S\u00e6thers gamle klubb i Kristiansand, Solbygg har gitt 5.000 kroner, og Mj\u00f8ndalen-spiller Mads Hansen har bidratt med en sum og sagt seg villig til \u00e5 auksjonere bort en av sine drakter.", "I tillegg har Troms\u00f8s eliteserielag bidratt med flere signerte drakter. Det samme har Bod\u00f8/Glimt.", "Stig Edvard S\u00e6ther blir helt m\u00e5ll\u00f8s av \u00e5 h\u00f8re om interessen. If\u00f8lge han har det allerede blitt samlet inn godt over en halv million kroner. Han har ikke f\u00e5tt noen indikasjoner p\u00e5 hvor mange behandlinger han m\u00e5 ha, men at hver behandling skal koste i overkant av 200.000 kroner.\u2014 Det har kokt fullstendig p\u00e5 alle mulige m\u00e5ter. Det er veldig overraskende at det har blitt s\u00e5 god respons. Man glemmer nesten at man er syk oppi det hele, sier han.", "Mandag reiser han til Tyskland. Han sier han er optimist, og at han finner energi i alt engasjementet rundt egen person.", "\u2014 Jeg har s\u00e5 utrolig lyst til at behandlingen skal ha god effekt. Jeg ser fram til \u00e5 reise til Tyskland, sier han, f\u00f8r han viser sin takknemlighet til alle som st\u00e5r p\u00e5 for at han skal bli frisk:", "\u2014 Man vet jo ikke hva man skal si. Jeg m\u00e5 bare si tusen takk for alt engasjement, bidrag og alle de fine hilsenene jeg f\u00e5r. Det hjelper s\u00e5 utrolig mye at jeg kan konsentrere meg om \u00e5 bli frisk. Det setter jeg um\u00e5telig stor pris p\u00e5, sier han.", "S\u00e5 vil tiden vise om behandlingen kan hjelpe Stig Edvard S\u00e6ther tilbake.", "\u2014 Stig f\u00e5r en tier p\u00e5 b\u00f8rsen av samtlige han har v\u00e6rt borti. Og det er ikke noe jeg sier fordi han er d\u00f8dssyk, sier Jesper Mathisen."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "8bf4ceff36a9359dd1b72100b63a0a1c3e166423fddacc574720c4e82700f94b"}, {"field": "createtime", "value": "2017-06-23T19:55:24.000Z"}, {"field": "description", "value": "Det Stig Edvard S\u00e6ther trodde var et brukket ribbein, viste seg \u00e5 v\u00e6re uhelbredelig kreft. Da startet et vanvittig engasjement i sosiale medier."}, {"field": "heading", "value": ["Stig Edvard (31) har uhelbredelig kreft", "Klinikk i Tyskland", "Prislapp: 263.000 kroner for \u00e9n behandling", "- Kjenner igjen innstillingen fra da pappa var syk", "Til Tyskland mandag", "- Stig f\u00e5r en tier p\u00e5 b\u00f8rsen"]}, {"field": "id", "value": "2346c4364f70c65cf41174ba252ea2352832fc79"}, {"field": "keyword", "value": ["fotball", "rbk", "rosenborg", "tippeligaen", "premier league", "champions league", "landslaget", "iversen", "eggen", "mini", "ivar koteng"]}, {"field": "keywords", "value": "fotball,rbk,rosenborg,tippeligaen,premier league,champions league,landslaget,iversen,eggen,mini,ivar koteng"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "facebook"}, {"field": "kw-concept", "value": ["behandling", "uhelbredelig kreft", "kreft"]}, {"field": "kw-entity", "value": ["stavanger universitetssjukehus", "kronerulling for stig", "mj\u00f8ndalen", "s\u00e6ther", "stig", "pappas", "svein", "solbygg", "korea og kina", "troms\u00f8s", "hundv\u00e5g", "midtbygden", "fotball-norge", "medias klinikums", "s\u00f8rlandets"]}, {"field": "kw-location", "value": ["setermoen", "kristiansand", "m\u00fcnchen", "japan", "tyskland", "tau", "burghausen", "norge", "troms", "bod\u00f8"]}, {"field": "kw-pageclass", "value": "article"}, {"field": "kw-person", "value": ["stig evard s\u00e6ther", "stig edvard", "stig edvard s\u00e6ther", "peter kovacs", "jesper mathisen", "mads hansen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/a6202c35-9806-44eb-a8c5-b9a8ac22298d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stig Edvard (31) har uhelbredelig kreft - n\u00e5 bidrar Fotball-Norge med kronerulling til unik behandling"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Stig-Edvard-31-har-uhelbredelig-kreft---na-bidrar-Fotball-Norge-med-kronerulling-til-unik-behandling-191026b.html"}, {"field": "pageclass", "value": ["article"]}, {"field": "publishtime", "value": "2015-11-16T11:27:58.000Z"}, {"field": "recs-articleid", "value": "191026"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2015-11-16T11:27:58.000Z"}, {"field": "recs-rawtitle", "value": "Stig Edvard (31) har uhelbredelig kreft - n\u00e5 bidrar Fotball-Norge med kronerulling til unik behandling -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Det Stig Edvard S\u00e6ther trodde var et brukket ribbein, viste seg \u00e5 v\u00e6re uhelbredelig kreft. Da startet et vanvittig engasjement i sosiale medier."}, {"field": "thumbnail", "value": "http://content-thumbnail.cxpublic.com/content/thumbnail200x150/2346c4364f70c65cf41174ba252ea2352832fc79.jpg?598ad07c"}, {"field": "thumbnailfullheightdimensions", "value": "200x1977"}, {"field": "timestamp", "value": "2017-08-09T09:06:04.000Z"}, {"field": "title", "value": "Stig Edvard (31) har uhelbredelig kreft - n\u00e5 bidrar Fotball-Norge med kronerulling til unik behandling"}, {"field": "url", "value": "http://www.adressa.no/100Sport/fotball/Stig-Edvard-31-har-uhelbredelig-kreft---na-bidrar-Fotball-Norge-med-kronerulling-til-unik-behandling-191026b.html"}, {"field": "urlhash", "value": "2346c4364f70c65cf41174ba252ea2352832fc79"}], "score": 1.2706482, "siteId": "9222270286501375973", "id": "2346c4364f70c65cf41174ba252ea2352832fc79"}

