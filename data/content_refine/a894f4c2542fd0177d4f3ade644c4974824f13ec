{"fields": [{"field": "modifiedtime", "type": "time", "value": "2015-08-15T17:31:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "veronika s\u00f8um"}, {"field": "body", "value": ["Saken oppdateres.", "Langt inne i de svenske skogene, 15 mil nord\u00f8st for \u00d6stersund og rundt fem og en halv times kj\u00f8retur fra Trondheim, ligger Sunnansj\u00f6g\u00e5rden. I 15 \u00e5r har Bert og Margareta M\u00e5rtensson tatt imot jaktlag fra inn- og utland for \u00e5 jakte p\u00e5 elg, storfugl, hare og bever. Etter at reglene for \u00e5 legge ut \u00e5te ble endret i Sverige for noen \u00e5r siden, har de \u00f8nsket \u00e5 satse p\u00e5 en annen form for naturturisme, nemlig bj\u00f8rnesafari.", "Ingen steder i verden er det like mye bj\u00f8rn som her. Rundt 3000 brunbj\u00f8rner holder til i Sverige. Opp mot 1000 av dem befinner seg i J\u00e4mtland, selv om ingen vet det n\u00f8yaktige antallet.", "Til sammenligning ble det i 2014 registrert 136 bj\u00f8rner i Norge, basert p\u00e5 DNA-analyser. M\u00e5let er at det skal f\u00f8des 13 bj\u00f8rnekull i Norge hvert \u00e5r, men m\u00e5lsettingen til Stortinget er langt fra n\u00e5dd.", "\u2013 If\u00f8lge beregninger ble det f\u00f8dt seks kull i fjor. Vi ligger langt unna det politiske m\u00e5let, sier fagdirekt\u00f8r Morten Kj\u00f8rstad i avdelingen for artsforvaltning i Milj\u00f8direktoratet.", "Milj\u00f8direktoratet jobber for \u00e5 bevare og \u00f8ke bestanden, og Kj\u00f8rstad presiserer at det inneb\u00e6rer at man m\u00e5 v\u00e6re veldig varsom med \u00e5 skyte bj\u00f8rn i de viktigste omr\u00e5dene. Det vil si i Hedmark, Nord-Tr\u00f8ndelag, nord for Saltfjellet, indre Troms og Pasvik. Sistnevnte har landets st\u00f8rste bj\u00f8rnebestand.", "\u2013 Vi jobber for bevaring og \u00f8kt bestand. Samtidig er jakta omfattende p\u00e5 svensk side, og det har betydning for den norske situasjonen. En god del bj\u00f8rn skytes i grenseomr\u00e5det, forklarer han.", "Kj\u00f8rstad tror det kommer til \u00e5 ta lang tid f\u00f8r m\u00e5let om 13 kull \u00e5rlig blir n\u00e5dd, men vet at . Bj\u00f8rnen blir kj\u00f8nnsmoden f\u00f8rst som fire-fem-\u00e5ring. Binna kan f\u00e5 unger hvert \u00e5r, men normalen er annet hvert. D\u00f8deligheten blant bj\u00f8rnungene er ogs\u00e5 h\u00f8y, noe man antar skyldes hissige hannbj\u00f8rner.", "Bj\u00f8rner lever det meste av livet alene, med unntak av parringstiden og n\u00e5r binna har unger. Under brunsten omg\u00e5s ikke hannene. De har store revir og flere hunner de passer p\u00e5. D\u00f8r hannen, vil det komme en ny hann og overta reviret.", "\u2013 Da tar den nye hannen livet av avkommet, og hunnene g\u00e5r i ny brunst. F\u00f8r brunsten kan alle v\u00e6re sammen, under brunsten g\u00e5r det ikke, forklarer Bert M\u00e5rtensson.", "Det er f\u00f8rst i \u00e5r Bert og Margareta for alvor har begynt \u00e5 satse p\u00e5 bj\u00f8rnesafari, selv om sambygdingene rister p\u00e5 hodet og tenker at det der med bj\u00f8rneturisme, det kan da ikke v\u00e6re noe stort.", "\u2013 Man kan bli hemmablind, som vi sier. Turister som kommer fra andre steder i verden, synes ofte skog i seg selv er eksotisk, forteller Bert.", "Han har egenhendig laftet og satt opp de to bj\u00f8rneskjulene og f\u00e5tt god hjelp fra sine norske kollegaer Ole Martin Dahle, bedre kjent som \u00f8rnemannen, og Wenche Anita Larsen Dahle i Norway Nature. Ekteparet i Flatanger driver med guiding av fugler og dyr \u00e5ret rundt og har blant annet fotoskjul for konge\u00f8rn og h\u00f8nsehauk.", "\u00c5 se vill bj\u00f8rn i sitt rette element er en uforglemmelig opplevelse man ikke g\u00e5r lei av. Verken Bert eller s\u00f8nnen Christian, som tar stor del i Sunnansj\u00f6g\u00e5rdens aktiviteter, blir det.", "\u2013 Man slutter aldri \u00e5 la seg imponere av dens intelligens, fart og styrke. Bj\u00f8rnen er ikke et dyr jeg er redd for, men det er det dyret jeg har mest respekt for, sier Christian.", "Fire hannbj\u00f8rner vandrer i omr\u00e5det. Likevel har man ingen garanti for at man faktisk f\u00e5r se bj\u00f8rn. Derfor anbefaler Bert og Margareta minst to netter i fotoskjulet.", "\u2013 Noe av sjarmen er at man ikke vet hvordan det blir, sier Bert f\u00f8r han viser vei.", "En knapt synlig sti leder fra grusveien og i retning bj\u00f8rneskjulet, omgitt av bj\u00f8rnemose, blomstrende molteplanter og bl\u00e5b\u00e6rlyng. Det tar bare noen minutter \u00e5 komme til Vackermyran. Klokka n\u00e6rmer seg sju p\u00e5 kvelden. Ingen sier et ord. For egen sikkerhets skyld er det ikke lov \u00e5 forlate skjulet f\u00f8r man blir hentet tidlig morgenen etter. Bj\u00f8rnen ser d\u00e5rlig, men har en utmerket luktesans. Kommer bj\u00f8rnen, skal man sitte i ro og ikke gj\u00f8re br\u00e5 bevegelser. Man b\u00f8r heller ikke snakke, men lav hvisking g\u00e5r greit.", "Fra bj\u00f8rneskjulet har man oversikt over hele myra og skogkanten p\u00e5 andre siden. Flaggspetten tar en sjekk p\u00e5 elgkadavaret som er lagt ut som \u00e5te. N\u00f8tteskrika gj\u00f8r det samme, mens to ravner flyr kraende rundt. Gj\u00f8ken synger sine ko ko i den lyse sommerkvelden. I en av de fjernere furuene sitter en h\u00f8nsehauk ur\u00f8rlig, f\u00f8r den flyr videre.", "I Finland er rovdyrturisme, inkludert bj\u00f8rnesafari, estimert til en omsetning p\u00e5 ca. 60 millioner kroner \u00e5rlig. Ogs\u00e5 i Sverige er det flere som satser p\u00e5 blant annet fotoskjul der man kan observere vill bj\u00f8rn. Her hjemme er rovdyrturisme et betent tema, hovedsakelig p\u00e5 grunn av sau p\u00e5 utmarksbeite over stort sett hele landet. Ved \u00e5 legge ut \u00e5te kan man tiltrekke seg flere rovdyr, og det er ikke \u00f8nskelig i omr\u00e5der med sau. I Sverige er det forbudt \u00e5 ha sau p\u00e5 utmarksbeite, der beiter de bak rovdyrsikre gjerder.", "\u2013 Vi mener man b\u00f8r v\u00e6re veldig varsom med den type turisme, sier fagdirekt\u00f8r Morten Kj\u00f8rstad i avdelingen for artsforvaltning i Milj\u00f8direktoratet.", "Sverige har like mange sau som i Norge, men forskjellen er at den svenske sauen er gjerdet inn.", "\u2013 Det blir fort en konflikt med tap av sau p\u00e5 grunn av naturturisme, forklarer Kj\u00f8rstad.", "Han utdyper at Milj\u00f8direktoratet ikke er negativ til former for naturturisme og nevner turistindustrien som er bygd opp rundt moskus p\u00e5 Dovre. Den gir en omsetning p\u00e5 minst 11,5 millioner kroner \u00e5rlig, skrev Adresseavisen 20. juli.", "\u2013 Vi har f\u00e6rre rovdyr generelt enn v\u00e5re naboland, noe som gj\u00f8r det vanskeligere \u00e5 f\u00e5 det til og faktisk lykkes i \u00e5 se dyr. I forhold til bj\u00f8rn m\u00e5 man v\u00e6re varsom med maten man legger ut. Bj\u00f8rnen vil venne seg til \u00e5 g\u00e5 p\u00e5 \u00e5te og kjenne menneskelukt i n\u00e6rheten. Det \u00f8nsker vi ikke. Vi vil at bj\u00f8rnen skal v\u00e6re sky for mennesker. Hvis den ikke er sky, vil det oppst\u00e5 farlige situasjoner, tror Kj\u00f8rstad.", "\u2013 Hvis det lar seg gj\u00f8re \u00e5 ta hensyn til disse momentene, kan bj\u00f8rnesafari v\u00e6re en bra ting. Det er vanskelig \u00e5 f\u00e5 sett dyra i naturen, og for mange vil det v\u00e6re en stor opplevelse. Vi sier verken ja eller nei til \u00e5te, og man trenger ikke v\u00e6re i kontakt med oss for \u00e5 etablere en form for naturturisme, men vi vil gjerne bli tatt med p\u00e5 r\u00e5d, legger han til.", "Det er regelverket til Mattilsynet som bestemmer om man kan legge ut \u00e5te og hva slags \u00e5te man kan bruke. I tillegg b\u00f8r man v\u00e6re i kontakt med grunneier, kommunen og fylkesmannen.", "Prosjektet Wild Norway jobber for \u00e5 drive et b\u00e6rekraftig naturbasert reiseliv i Nord-Tr\u00f8ndelag, opp mot det internasjonale markedet.", "\u2013 F\u00f4ring av rovdyr i forbindelse med naturturisme burde v\u00e6re mulig ogs\u00e5 i Norge. Mange mener det vil v\u00e6re til bra hjelp for \u00e5 gj\u00f8re dyrene mer territorielle og unng\u00e5 konflikt med blant annet beiten\u00e6ringen, sier prosjektleder Petter Thorsen i Wild Norway.", "Han mener Norge generelt er antikvarisk n\u00e5r det gjelder utvikling av naturbasert reiseliv.", "\u2013 Dette skyldes i stor grad at skottene mellom naturforvaltningen og reiselivsn\u00e6ringen har v\u00e6rt ganske tette, sier Thorsen.", "If\u00f8lge Thorsen var det f\u00f8rst med den s\u00e5kalte \u00abFjellteksten\u00bb, som var en del av revidert statsbudsjett i 2003, at det skjedde en bedring. Gjennom \u00abFjellteksten\u00bb ble det \u00e5pnet for st\u00f8rre grad av lokal verdiskaping og kommersiell reiselivsvirksomhet i nasjonalparkene. Ogs\u00e5 flere nasjonale satsinger, deriblant prosjektet \u00abNaturarven som verdiskaper\u00bb fra 2009 til 2013, har f\u00f8rt til endringer.", "\u2013Samarbeid mellom n\u00e6ring og forvaltning er bedret og kunnskap om reiselivets behov og muligheter for lokal verdiskaping er bedre i dag enn for ti \u00e5r siden. Allikevel opplever jeg at risikoviljen er relativt liten og det er fortsatt fy-fy \u00e5 snakke om \u00abkommersialisering\u00bb av norsk natur i de fleste sammenhenger der vi ikke har en tradisjon, som for eksempel Den norske turistforening, forteller Thorsen.", "Geir E. Vie, som sammen med blant andre Thorsen holder workshop i arktisk ekspedisjonstrening, mener problemet i Norge er den lokale motstanden mot rovdyr.", "\u2013 Det ble fors\u00f8kt \u00e5 f\u00e5 til et rovdyrbasert prosjekt i Lierne og Namsskogan, som har strandet fordi folk har ytet kraftig motstand. Drapstrusler har versert. Det bunner i det klassiske rovdyrhatet som herjer i den norske utkanten. Vi jobber med utviklinga av naturbasert reiseliv og ser at rovdyr ikke er verdt \u00e5 satse p\u00e5, p\u00e5 grunn av de store konfliktene, sier Geir E. Vie.", "Biologen, fotografen og sauebonden har v\u00e6rt p\u00e5 bj\u00f8rnesafari i Finland og har sett flere andre prosjekt rundt omkring. Hans oppsummering er at de som har en faglig kompetanse og gj\u00f8r en god jobb, tilbyr en spesiell opplevelse.", "\u2013 Vi tror ikke vi r\u00e5r over naturverdier i Norge som noen er villige til \u00e5 betale for. I tillegg er det vanskelig \u00e5 f\u00e5 tak i kapital for \u00e5 satse. Det er lett \u00e5 f\u00e5 ressurser til utredning, men vanskelig \u00e5 f\u00e5 ressurser til videreutvikling. Mange prosjekt d\u00f8r p\u00e5 veien fordi det er vanskelig \u00e5 satse, mener Vie.", "\u00c5 sitte i fotoskjul krever t\u00e5lmodighet. Konsentrert stirring ut av vinduet, blir avl\u00f8st av kaffepauser og l\u00f8sing av kryssord. Likevel er det vanvittig spennende \u00e5 sitte s\u00e5nn og speide etter skogens mektigste dyr. Stadig skannes skogkanten med kikkerten for \u00e5 se etter tegn p\u00e5 bevegelse, p\u00e5 liv. Bert har snekret to sengeplasser, slik at man kan sove om ventetida blir for lang. Skjulet er ogs\u00e5 utrustet med toalett.", "Plutselig dukker en bj\u00f8rn opp. Helt stille st\u00e5r han i profil tvers over myra. Den brune pelsen g\u00e5r nesten i ett med furuskogen. Forsiktig n\u00e6rmer han seg \u00e5tet, mens han stadig kikker seg tilbake inn i skogen. Det er en kraftig type, med stort, lysebrunt hode.", "Etter at han har forsynt seg av \u00e5te, springer han kjapt inn i skogen. Stemningen i fotoskjulet er ekstatisk, synet har gitt alle adrenalinkick. Og like etterp\u00e5 dukker det opp nok en bj\u00f8rn. Ogs\u00e5 det en hannbj\u00f8rn, men denne er m\u00f8rkere i pelsen og tilsynelatende mer selvsikker. Ikke bare pr\u00f8ver den \u00e5 spise av elgen, den fors\u00f8ker \u00e5 dra med seg kadaveret inn i skogen. Prosjektet blir for omfattende, i stedet sliter den noen biter l\u00f8s inn til skogkanten for \u00e5 jafse i seg. Snart bykser han inn i skogen og forsvinner mellom tr\u00e6rne.", "En time senere, klokka har passert elleve, kommer den f\u00f8rste bj\u00f8rnen tilbake. Han setter seg bums ned i skogholtet og kl\u00f8r seg bak \u00f8ret. Stadig kikker han inn i skogen, som om han h\u00f8rer noe, f\u00f8r han g\u00e5r mot \u00e5tet. Med ett st\u00e5r ogs\u00e5 den andre bj\u00f8rnen i skogholtet.", "Den lyse og den m\u00f8rke bj\u00f8rnen krangler om \u00e5tet i over en halvtime. Den lyse gj\u00f8r noen truende og br\u00e5 bevegelser og m\u00e5 flere ganger jage den andre for at han skal forst\u00e5 at han m\u00e5 holde seg unna. Til slutt kommer de fram til en slags avtale. Elgkadaveret er blitt delt i to av all riving og sliting, og med bare noen meters mellomrom st\u00e5r de to bj\u00f8rnene og spiser p\u00e5 hver sin del.", "Natta byr p\u00e5 flere utrolige naturopplevelser. Klokken halv to kommer en jerv l\u00f8pende over myra. En halvtime senere er den lyse bj\u00f8rnen tilbake og spiser en lang stund f\u00f8r den labber rolig tilbake til skogen. Gj\u00f8ken synger, mens en rev forsyner seg av \u00e5tet. I morgengryningen skinner sola p\u00e5 furutoppene, det blinker i spindelvev og myrullen duver s\u00e5 stille."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "efca2884d8bdbcfc33d1344b805e5df2eea6195257097a054a08fe8f88afc407"}, {"field": "createtime", "value": "2015-08-15T16:44:36.000Z"}, {"field": "description", "value": "Nabolandene gj\u00f8r store penger p\u00e5 rovdyrturisme. I Norge er vi mer tilbakeholdne med \u00e5 bruke bj\u00f8rnen for \u00e5 trekke turister."}, {"field": "dominantimage", "value": "http://www.adressa.no/pluss/magasin/article11420796.ece/d0v4nx/ALTERNATES/w980-default/Bj%C3%B8rensafari_02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a894f4c2542fd0177d4f3ade644c4974824f13ec.jpg?59503bb8"}, {"field": "dominantthumbnaildimensions", "value": "300x169"}, {"field": "heading", "value": ["Bj\u00f8rn er turist-\u00e5te i Sverige -adressa.no", "For f\u00e5 kull", "Bare 50 meter fra", "Utmerket luktesans", "Foretrekker sky bj\u00f8rn", "\u2013 B\u00f8r v\u00e6re mulig", "Skylder p\u00e5 rovdyrhatet", "Adrenalinkicket", "Fellesmiddag"]}, {"field": "id", "value": "a894f4c2542fd0177d4f3ade644c4974824f13ec"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "pets"}, {"field": "kw-concept", "value": ["bj\u00f8rn", "naturbasert reiseliv", "millioner kroner \u00e5rlig"]}, {"field": "kw-entity", "value": ["naturarven", "wild norway", "mattilsynet", "bert og margareta", "saltfjellet", "lierne og namsskogan", "troms og pasvik", "j\u00e4mtland", "bert og margareta m\u00e5rtensson", "bj\u00f8rn", "fjellteksten", "milj\u00f8direktoratet", "christian", "stortinget", "sunnansj\u00f6g\u00e5rden", "vackermyran", "adresseavisen", "norway nature"]}, {"field": "kw-location", "value": ["hedmark", "flatanger", "sverige", "trondheim", "dovre", "norge", "nord-tr\u00f8ndelag", "\u00f6stersund", "finland"]}, {"field": "kw-pageclass", "value": "article"}, {"field": "kw-person", "value": ["ole martin dahle", "wenche anita larsen dahle", "margareta m\u00e5rtensson", "morten kj\u00f8rstad", "petter thorsen", "geir e. vie", "bert m\u00e5rtensson"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11420796.ece/d0v4nx/ALTERNATES/w980-default/Bj%C3%B8rensafari_02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bj\u00f8rn er turist-\u00e5te i Sverige"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11420802.ece"}, {"field": "pageclass", "value": ["article"]}, {"field": "publishtime", "value": "2015-08-15T17:31:42.000Z"}, {"field": "recs-articleid", "value": "11420802"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-15T17:31:42.000Z"}, {"field": "recs-rawtitle", "value": "Bj\u00f8rn er turist-\u00e5te i Sverige -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nabolandene gj\u00f8r store penger p\u00e5 rovdyrturisme. I Norge er vi mer tilbakeholdne med \u00e5 bruke bj\u00f8rnen for \u00e5 trekke turister."}, {"field": "thumbnail", "value": "http://content-thumbnail.cxpublic.com/content/thumbnail200x150/a894f4c2542fd0177d4f3ade644c4974824f13ec.jpg?59503bb8"}, {"field": "thumbnailfullheightdimensions", "value": "200x2720"}, {"field": "timestamp", "value": "2017-06-25T22:39:52.000Z"}, {"field": "title", "value": "Bj\u00f8rnen er turist-\u00e5te i Sverige"}, {"field": "url", "value": "http://www.adressa.no/pluss/magasin/article11420802.ece"}, {"field": "urlhash", "value": "a894f4c2542fd0177d4f3ade644c4974824f13ec"}], "score": 0.65524715, "siteId": "9222270286501375973", "id": "a894f4c2542fd0177d4f3ade644c4974824f13ec"}

