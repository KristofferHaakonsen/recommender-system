{"fields": [{"field": "modifiedtime", "type": "time", "value": "2016-02-01T13:13:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["anna peters\u00e9n", "\u00f8ivind lunde", "tidligere riksantikvar", "axel christophersen", "professor i historisk arkeologi", "ntnu vitenskapsmuseet"]}, {"field": "body", "value": ["Saken oppdateres.", "Funnene er s\u00e5 overraskende at de utfordrer v\u00e5r mest grunnleggende kunnskap om hvordan Trondheim ble til, skj\u00f8nt konsekvenser for den eldste byhistorien er enn\u00e5 p\u00e5 langt n\u00e6r klarlagt. Det handler om sparsomme, men unike spor av en trekirke som trolig kan dateres til de f\u00f8rste \u00e5rtiene av 1000-tallet og en tilh\u00f8rende kirkeg\u00e5rd. En s\u00e5 tidlig kirke omgitt av sv\u00e6rt alderdommelige begravelsesritualer p\u00e5 dette stedet i byen gj\u00f8r at vi m\u00e5 tenke nytt om b\u00e5de hvor den eldste bydannelse fant sted og hvem som deltok aktivt i prosessen.", "Mange i Trondheim kjenner navnet Skipakrok og hvor den har ligget i forhold til dagens bybilde. Skipakrok er stedsnavnet som Snorre bruker n\u00e5r han forklarer hvor kong Olav Tryggvason anla en havn og reiste den f\u00f8rste kongsg\u00e5rden med en Klemenskirke p\u00e5 Nidarneset. Historikere har siden midten av 1800-tallet ment at Skipakrok var en naturlig bukt ved innl\u00f8pet til Nidelva. P\u00e5 1970-tallet klarte \u00d8ivind Lunde \u00e5 bestemme buktas plassering til omr\u00e5det omkring Cicicgnons Plass. Utgravningene p\u00e5 1970-1980-tallet kastet ytterligere lys over de naturgitte betingelsene omkring bukta, og man slo fast at den h\u00f8yst trolig var identisk med sagaens Skipakrok. Ut fra dette ble det mulig \u00e5 foresl\u00e5 hvor Olav Tryggvasson bygde kongsg\u00e5rden sin, siden Snorre sier at han bygde den \u00abupp fra\u00bb Skipakrok. Byhistoriker Grethe Auth\u00e9n Blom p\u00e5sto ut fra dette at kongsg\u00e5rden med Klemenskirken ble anlagt p\u00e5 et h\u00f8ydedrag mellom dagens Cicignons plass og Dronningens gate. P\u00e5 begynnelsen av 1950-tallet fant man menneskebein i dette omr\u00e5det og foreslo raskt at disse beina nettopp stammet fra Klemenskirkens kirkeg\u00e5rd. Funnet passet nemlig som h\u00e5nd i hanske med lokaliseringen av Skipakrok. Voila!", "Faktum er imidlertid at det aldri er funnet noen spor etter en kirke i dette omr\u00e5det og man vet heller ikke hvor gamle skjelettene er. Det er gjort bemerkelsesverdig f\u00e5 funn i dette omr\u00e5det, og kulturlagene er tynne, noe som tyder p\u00e5 at bebyggelsen enten har v\u00e6rt sparsom eller er blitt etablert senere. Et annet i\u00f8ynefallende, men hittil lite p\u00e5aktet forhold er at omkring \u00e5r 1000 e. Kr. kan ikke middel h\u00f8yvannsstand i bukta ha gitt mer enn cirka \u00e9n meter vanndybde. Bukta har med andre ord ligget brakk ved fj\u00e6re sj\u00f8. Lite gunstig for en fl\u00e5te av krigsskip. Disse omstendighetene, sammen med det nye funnet av en tidlig kirke p\u00e5 nordsiden av h\u00f8ydedraget, gj\u00f8r det n\u00f8dvendig \u00e5 s\u00f8ke etter den viktige lokaliteten Skipakrok et annet sted p\u00e5 Nidarneset.", "Da oppdager vi p\u00e5 nytt noe overraskende: Den nye kirken ligger nemlig i s\u00f8renden av en annen bukt som ogs\u00e5 skj\u00e6rer seg inn i elvebredden, men lenger opp i elva der Kongens gate i dag munner ut i Kj\u00f8pmannsgata. Denne bukta, som arkeologene oppdaget p\u00e5 1980-tallet, er utformet som en riktig \u00abkrok\u00bb, for den vinkler cirka 90 grader fra elvel\u00f8pet og ned i dagens S\u00f8ndre gate. Denne bukta er cirka to meter dyp ved middel h\u00f8yvannsstand og dermed seilbar ogs\u00e5 ved fj\u00e6re sj\u00f8. Arealene rundt lona er blant de tidligst bebygde omr\u00e5dene i byen med funn og aktivitet som er radiologisk datert til 885\u20131020 e. Kr. Dette forsterker arkeologenes mistanke om at bydannelsen kan ha funnet sted lenger s\u00f8r p\u00e5 Nidarneset og dessuten kan v\u00e6re eldre enn hittil antatt. Et tregulv under kirkeruinen i Sparebank 1 Midt-Norge og graver fra omkring 1000-\u00e5rsskiftet som tidsmessig kan knyttes til gulvet, gj\u00f8r det dessuten sannsynlig at det ikke bare er \u00e9n, men to tidlige trekirker fra 1000-tallet som ligger i tilknytning til den eldste bebyggelsen omkring bukta. Sammen med steinkirken under Folkebibilioteket fra cirka 1150 gir dette omr\u00e5det en unik bebyggelsesmessig tyngde og betydning. Er det denne bukta som er identisk med sagaens Skipakrok? Vi kan langt fra svare sikkert p\u00e5 dette sp\u00f8rsm\u00e5let i dag, men vi kan helt sikker si er at det unike funnet kan bringe oss fram til en helt ny forst\u00e5else av byens oppkomst. Men det er mer:", "Til tross for at kirken har v\u00e6rt blant den av de f\u00f8rste og mest sentralt beliggende kirker i byen, er det p\u00e5fallende at den ikke ser ut til \u00e5 v\u00e6re omtalt i de skriftlige kildene. Hvis det da faktisk ikke er Klemenskirken som er funnet. En alternativ og spennende mulighet er at det dreier seg om en s\u00e5kalt privatkirke reist av en lokal stormann. Ogs\u00e5 dette setter det eldste byanlegget i nytt lys: Det politiske og ressursmessige grunnlaget for bydannelsen kan ha sin opprinnelse i en overenskomst mellom Olav og tr\u00f8nderske stormenn om \u00e5 investere i et nytt byanlegg (der det kanskje var en eldre handelsplass). Lokale stormenn har \u00e5penbart hatt en interesse i \u00e5 etablere et permanent sentrum for omsetning av varer og tjenester i regionen under den nye kongemaktens beskyttelse og kontroll. Olav, p\u00e5 sin side, har hatt en tilsvarende interesse i \u00e5 forankre den nye religionen i byanlegget som p\u00e5 denne m\u00e5ten ble mere by i kontinentaleuropeisk forstand. De tidligste bosetterne kan dermed ha v\u00e6rt folk fra stormennenes eget hushold, blant annet h\u00e5ndverkere som kunne starte opp egen virksomhet med st\u00f8tte av sin herre.", "I forvaltningen av byens underjordiske arkiv m\u00e5 vi fremover ta hensyn til at v\u00e5r innsikt i byens eldre historie ser ut til \u00e5 ha betydelige hull. Disse kunnskapshullene kan vi bare tette gjennom tilgangen til ytterlige informasjon fra v\u00e5rt unike underjordiske arkivmateriale."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "066f17f15c156492af6bfef3cd88207b9354d9f5748538f887e38b7a517b6bda"}, {"field": "createtime", "value": "2016-02-05T04:18:03.000Z"}, {"field": "description", "value": "I fjor h\u00f8st gjorde arkeologer oppsiktsvekkende funn bak S\u00f8ndre gate 7\u201311."}, {"field": "dominantimage", "value": "http://www.adressa.no/meninger/kronikker/article12102585.ece/fsvfg4/ALTERNATES/w980-default/Utgravning_8820.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/172badcc8e1ce00348f2cf4883ab4007bc228ef8.jpg?5997e03d"}, {"field": "dominantthumbnaildimensions", "value": "300x169"}, {"field": "heading", "value": "Nytt lys over det tidlige Trondheim -adressa.no"}, {"field": "id", "value": "172badcc8e1ce00348f2cf4883ab4007bc228ef8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["omr\u00e5det", "nytt", "nytt lys", "kirke", "byen", "bukta", "funn"]}, {"field": "kw-entity", "value": ["klemenskirke", "cicignons", "olav", "sparebank 1", "folkebibilioteket", "nidarneset", "snorre", "kongens", "nidelva", "kj\u00f8pmannsgata", "skipakrok", "klemenskirken", "s\u00f8ndre", "dronningens", "cicicgnons plass"]}, {"field": "kw-location", "value": ["midt-norge", "trondheim"]}, {"field": "kw-pageclass", "value": "article"}, {"field": "kw-person", "value": ["olav tryggvason", "olav tryggvasson", "grethe auth\u00e9n blom", "\u00f8ivind lunde"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12102585.ece/fsvfg4/ALTERNATES/w980-default/Utgravning_8820.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nytt lys over det tidlige Trondheim"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/02/05/Nytt-lys-over-det-tidlige-Trondheim-12102586.ece"}, {"field": "pageclass", "value": ["article"]}, {"field": "publishtime", "value": "2016-02-05T04:00:00.000Z"}, {"field": "recs-articleid", "value": "12102586"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-02-05T04:00:00.000Z"}, {"field": "recs-rawtitle", "value": "Nytt lys over det tidlige Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I fjor h\u00f8st gjorde arkeologer oppsiktsvekkende funn bak S\u00f8ndre gate 7\u201311."}, {"field": "thumbnail", "value": "http://content-thumbnail.cxpublic.com/content/thumbnail200x150/172badcc8e1ce00348f2cf4883ab4007bc228ef8.jpg?5997e03d"}, {"field": "thumbnailfullheightdimensions", "value": "200x1225"}, {"field": "timestamp", "value": "2017-08-19T06:52:45.000Z"}, {"field": "title", "value": "Nytt lys over det tidlige Trondheim"}, {"field": "url", "value": "http://www.adressa.no/meninger/kronikker/2016/02/05/Nytt-lys-over-det-tidlige-Trondheim-12102586.ece"}, {"field": "urlhash", "value": "172badcc8e1ce00348f2cf4883ab4007bc228ef8"}], "score": 0.45751667, "siteId": "9222270286501375973", "id": "172badcc8e1ce00348f2cf4883ab4007bc228ef8"}

