{"fields": [{"field": "modifiedtime", "type": "time", "value": "2012-06-20T10:40:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Brevet, som er adressert til medlemmene av NTNUs styre, gjentar de sentrale motargumentene mot samlokalisering, men er samtidig et voldsomt angrep p\u00e5 rektor Torbj\u00f8rn Digernes. Rektors virkelighetsoppfatning \u00abst\u00e5r i sterkt kontrast til virkelighetsoppfatningen til medarbeiderne som rektor m\u00e5 ha med p\u00e5 laget for \u00e5 realisere visjonen om \u00e5 gj\u00f8re NTNU til et ledende europeisk universitet\u00bb heter det. Konklusjonen til de 37 er at NTNU m\u00e5 legge samlingsanstrengelsene til side, og i stedet utvikle Gl\u00f8shaugen og Dragvoll parallelt. Prosjektet har ikke troverdighet i organisasjonen, mener professorene som ber styret om \u00e5 bytte ut prosjektorganisasjonen for \u00e5 utrede to-campusl\u00f8sningen.", "Professorene tegner et dystert bilde av fremtiden hvis styret velger \u00e5 f\u00f8lge rektors anbefaling: \u00abDersom styret velger samlokalisering 10. mai, setter det NTNU i en s\u00e6rs vanskelig situasjon, da det vil f\u00f8re til vedvarende splittelse og tillitskonflikt i organisasjonen\u00bb, st\u00e5r det i brevet.", "Styreleder Marit Arnstad liker d\u00e5rlig angrepet p\u00e5 rektor:", "- Rektor gj\u00f8r bare jobben styret har satt ham til. Han kommer med sin anbefaling til styret, og det er styret som tar avgj\u00f8relsen.", "Styrelederen vil ikke kritisere professorene for \u00e5 komme med et utspill etter at h\u00f8ringsprosessen er over.", "- Jeg tar utfordringen om \u00e5 reflektere alvorlig p\u00e5 alle r\u00e5d og utspill. Min utfordring tilbake til NTNU er at folk forholder seg til beslutningen som blir tatt 10. mai, uansett hva som blir utfallet.", "Neglisjerer de ansatte", "Professor Bjarne Foss (bildet) st\u00e5r i spissen for utspillet fra de 37.", "- Etter den bredeste h\u00f8ringen i universitetets historie kommer dette utspillet. Har dere problemer med den demokratiske prosessen?", "- Nei. Problemet er at rektor velger \u00e5 neglisjere et massivt flertall til fordel for prosjektorganisasjonens syn. Brevet gir uttrykk for kontrastene som er mellom rektors innstilling og hva organisasjonen mener.", "- Betyr dette at rektor ikke har deres tillit?", "- Man skal v\u00e6re forsiktig med ord. Det er uforst\u00e5elig at rektor har vektet argumentene slik han har gjort. Det er uvanlig \u00e5 ty til en slikt brev, men vi vil understerke alvoret. I en kunnskapsorganisasjon som NTNU er man avhengig av tillit begge veier. Det kan ikke v\u00e6re en avgrunn i oppfatningen av virkemidlene. Vi er ikke imot endring, men vi \u00f8nsker en parallell utvikling av Gl\u00f8shaugen og Dragvoll. En samlokalisering vil overskygge utdanning og forskning i lang tid.", "Uten entusiasme", "- Marit Arnstad sier hun forventer at vedtaket 10. mai blir lojalt fulgt opp?", "- Formelt m\u00e5 man det. Men entusiasme for \u00e5 f\u00f8lge ledelsens vei f\u00e5r vi ikke. Den som kjenner universitet vet om frihetsgraden. Et samlet universitet som st\u00e5r bak en parallell utvikling av campusene har et helt annet utgangspunkt enn et kraftig splittet universitet.", "- Styrelederen mener det er feil \u00e5 angripe rektor?", "- Det er rektors tilr\u00e5dning vi reagerer mot. Han tar prosjektorganisasjonens posisjon, og velger langt p\u00e5 vei \u00e5 neglisjere sine egne ledere, sier Foss. Professoren forklarer at \u00e5rsaken til at det \u00abbare\u00bb er 37 professorer som st\u00e5r bak brevet, skyldes at man \u00f8nsket \u00e5 samle n\u00f8kkelpersonell. If\u00f8lge Foss takket ingen av de forespurte nei til \u00e5 v\u00e6re med p\u00e5 brevet. Folk som st\u00e5r i lederroller direkte under rektor er ikke spurt om \u00e5 underskrive.", "Av med hanskene. Rektor Torbj\u00f8rn Digernes har kj\u00f8rt en h\u00e5rfin balanse, men falt i un\u00e5de etter at han anbefalte NTNU-styret \u00e5 g\u00e5 for samlokalisering. Professor Bjarne Foss har stilt seg i spissen for professoroppr\u00f8ret."]}, {"field": "category0", "value": "nyheter"}, {"field": "contenthash", "value": "4350451cfde61edc15d32a0e3915680727d18d209be62e61947124024586c3e1"}, {"field": "createtime", "value": "2017-02-23T07:20:44.000Z"}, {"field": "description", "value": "37 av NTNUs mest sentrale professorer gj\u00f8r oppr\u00f8r mot sin egen rektor. Professorene advarer om \u00aben vedvarende splittelse\u00bb hvis NTNU-styret f\u00f8lger rektors r\u00e5d om \u00e5 samle NTNU ved Gl\u00f8shaugen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/870ef8f6f1dbd4127dc33c370bce2f128f7c5ad2.jpg?58ae8d4c"}, {"field": "dominantthumbnaildimensions", "value": "256x256"}, {"field": "heading", "value": "Professor-oppr\u00f8r mot NTNU-rektor -adressa.no"}, {"field": "id", "value": "870ef8f6f1dbd4127dc33c370bce2f128f7c5ad2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["f\u00f8lge rektors", "professor", "styret velger", "rektor", "vedvarende splittelse", "parallell utvikling"]}, {"field": "kw-entity", "value": ["gl\u00f8shaugen og dragvoll", "gl\u00f8shaugen"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn digernes", "bjarne foss", "marit arnstad"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Professor-oppr\u00f8r mot NTNU-rektor"}, {"field": "og-type", "value": "article"}, {"field": "og-url", "value": "http://www.adressa.no/nyheter/article659734.ece"}, {"field": "pageclass", "value": null}, {"field": "publishtime", "value": "2006-05-04T04:00:00.000Z"}, {"field": "recs-articleid", "value": "882503"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2006-05-04T04:00:00.000Z"}, {"field": "recs-rawtitle", "value": "Professor-oppr\u00f8r mot NTNU-rektor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "37 av NTNUs mest sentrale professorer gj\u00f8r oppr\u00f8r mot sin egen rektor. Professorene advarer om \u00aben vedvarende splittelse\u00bb hvis NTNU-styret f\u00f8lger rektors r\u00e5d om \u00e5 samle NTNU ved Gl\u00f8shaugen."}, {"field": "thumbnail", "value": "http://content-thumbnail.cxpublic.com/content/thumbnail200x150/870ef8f6f1dbd4127dc33c370bce2f128f7c5ad2.jpg?58ae8d4c"}, {"field": "thumbnailfullheightdimensions", "value": "200x1622"}, {"field": "timestamp", "value": "2017-02-23T07:20:44.000Z"}, {"field": "title", "value": "Professor-oppr\u00f8r mot NTNU-rektor"}, {"field": "url", "value": "http://www.adressa.no/nyheter/article659734.ece"}, {"field": "urlhash", "value": "870ef8f6f1dbd4127dc33c370bce2f128f7c5ad2"}], "score": 0.929281, "siteId": "9222270286501375973", "id": "870ef8f6f1dbd4127dc33c370bce2f128f7c5ad2"}

