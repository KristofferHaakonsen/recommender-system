{"fields": [{"field": "modifiedtime", "type": "time", "value": "2015-07-07T10:48:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Paul McCartney holder sin f\u00f8rste konsert i Norge p\u00e5 11 \u00e5r p\u00e5 Telenor Arena i kveld. Spiller han opp mot niv\u00e5et han og det mektige bandet holdt p\u00e5 Roskilde-festivalen sist l\u00f8rdag kveld, vil det bli et minne for livet for dem som har sikret seg billett.", "Les anmeldelsen av konserten p\u00e5 Roskilde-festivalen her .", "Han er 11 \u00e5r eldre, men mye mer vital enn forrige gang han var i Norge, og han spiller en rekke l\u00e5ter fra tiden med The Beatles som aldri tidligere er fremf\u00f8rt live. Han spiller bare Beatles-l\u00e5ter han selv var hovedkomponist for (bortsett fra \u00abSomething\u00bb), og han prioriterer de mer komplekse l\u00e5tene fra slutten av 60-tallet fremfor de som var en del av repertoaret mens The Beatles fortsatt var et turnerende band.", "Kun to til tre l\u00e5ter p\u00e5 kveldens sett vil v\u00e6re utgitt f\u00f8r 1965. Settlisten som er presenteres under her er den sannsynlige for kveldens konsert, og er basert p\u00e5 det han spilte sist l\u00f8rdag. Det er lagt inn alternativer der repertoaret har variert tidligere i turneen.", "1. Magical Mystery Tour (1967)", "Macca byr inn p\u00e5 fest med fiolinbassen p\u00e5 plass, og tittell\u00e5ten fra The Beatles kanskje ikke vellykkede tv-komidrama. Men l\u00e5ten er jo morsom nok, ogs\u00e5 som en passende programerkl\u00e6ring for kveld. Velkommen til Paul McCartneys magiske, mystiske verden, hitkatalogen ingen kan matche.", "(Alternativ: P\u00e5 deler av turneen har McCartney \u00e5pnet med Beatles-klassikeren \u00abEight Days A Week\u00bb (1964) , ingen festbrems det heller.)", "2. Save Us (2013)", "Dette er \u00e5pningsl\u00e5ten p\u00e5 McCartneys siste studioalbum \u00abNew\u00bb, et av hans fineste album de siste 30 \u00e5r, tydelig at han \u00f8nsker \u00e5 vise tidlig i konserten at han fortsatt har noe \u00e5 komme med, i sitt 74. \u00e5r.", "3. Got To Get You into My Life (1966)", "Men publikum responderer nok enda mer hjertelig til denne \u2013 en av de mest popul\u00e6re l\u00e5tene p\u00e5 kanskje pophistoriens beste album (\u00abRevolver\u00bb). L\u00e5tens soulpreg understrekes av bl\u00e5serne, men det er ikke sikkert alle i publikum f\u00e5r med seg l\u00e5tens budskap. \u00abYou\u00bb er ingen person, men marihuana, som Bob Dylan introdusert bandet for \u00e5ret f\u00f8r. Det skulle ikke bli den siste cannabis-inspirerte l\u00e5ten fra McCartney.", "4. Good Day Sunshine (1966)", "Mere Revolver, flere bl\u00e5sere, mere solskinn. Det hevdes det amerikanske bandet Lovin' Spoonful, som hadde tidenes sommersingle samme \u00e5r med \u00abSummer In The City\u00bb, var hovedinspirasjonen da McCartney skrev denne den rekordvarme sommeren 1966.", "(Alternativ: \u00abOne After 909\u00bb (1970) \u2013 rocknroll-l\u00e5ten fra \u00abLet It Be\u00bb ble skrevet minst ti \u00e5r tidligere og regnes som en av de f\u00f8rste l\u00e5tene Lennon / McCartney skrev sammen. Han har ogs\u00e5 spilt Wings-l\u00e5tene \u00abListen To What The Man Said\u00bb og \u00abJet\u00bb, samt The Beatles' \u00abAll My Loving\u00bb som fjerde l\u00e5t.)", "5. Temporary Secretary (1980)", "Dette kommer til \u00e5 skille publikum. L\u00e5ten fra \u00abMcCartney 2\u00bb er ikledd en kompromissl\u00f8s elektronikadrakt, som slett ikke alle mener kler mannen. Men gi den en sjanse!", "6. Let Me Roll It (1973)", "kveldens f\u00f8rste Wings-l\u00e5t, og den f\u00f8rste av tre fra det klassiske albumet \u00abBand On The Run\u00bb. McCartney spiller elektrisk gitar, og viser at han vet hva han holder p\u00e5 med. Noen vil kanskje si han overdriver n\u00e5r han avslutter l\u00e5ten med en hyllest til Jimi Hendrix som inkluderer en parafrase over soloen fra \u00abFoxy Lady\u00bb. Men McCartney viser b\u00e5de her og i andre deler av repertoaret p\u00e5 turneen at han er en bedre gitarist enn mange av oss har ant.", "7. Paperback Writer (1966)", "Den f\u00f8rste singlen The Beatles ga ut som ikke handlet om kj\u00e6rlighet. Den intelligente tulleteksten utgj\u00f8r det som sikkert blir kveldens f\u00f8rste allsang av format.", "8. My Valentine (2012)", "Paul setter seg ved pianoet f\u00f8r han introduserer sangen han skrev til n\u00e5v\u00e6rende kone Nancy. Fin l\u00e5t.", "9. Nineteen Hundred and Eighty-Five (1973)", "Stemningen skrus mange hakk opp med denne festpopl\u00e5ten fra \u00abBand On The Run\u00bb. Var det f\u00f8rste virkelige h\u00f8ydepunktet p\u00e5 Roskilde-konserten.", "10. The Long and Winding Road (1970)", "Paul er fortsatt ved pianoet og skrur stemningen ned igjen med det som ble The Beatles siste single og fortsatt er en av tidenes mest innstendige pianoballader. Bakgrunnen er dyster, det er en sang skrevet om fire personer som hadde v\u00e6rt en tett og s\u00e6rdeles kreativ enhet, men som n\u00e5 slet med samarbeidet.", "11. Maybe I'm Amazed (1970)", "Den beste l\u00e5ten fra Pauls f\u00f8rste soloalbum, og fra hele hans solokarriere, ble skrevet til hans f\u00f8rste kone Linda. Han fremf\u00f8rer den alene ved flygelet, som en myk, gl\u00f8dende og sl\u00e5ende kontrast til det resignerte preget over den forrige l\u00e5ten.", "12 I've Just Seen a Face (1965)", "Det n\u00e6rmeste The Beatles kom bluegrass, og kveldens f\u00f8rste l\u00e5t fra \u00abHelp\u00bb. Denne vil l\u00f8fte stemningen.", "13. We Can Work It Out (1965)", "Dette var l\u00e5ten den evige optimist Paul skrev etter en krangel med dav\u00e6rende kj\u00e6reste Jane Asher. Det gikk ikke s\u00e5 bra med forholdet, men l\u00e5ten holder seg s\u00e5 til de grader. I Roskilde kom allsangen som et kollektivt gledeshyl. S\u00e5 v\u00e6r forberedt, dette kan bli emosjonelt.", "14. Another Day (1971)", "Pauls f\u00f8rste solosingle ble en stor hit da, og er fin fortsatt. Det er en novellistisk tekst om en ensom kvinne, i slekt med \u00abEleanore Rigby\u00bb.", "15. Hope for the Future (2014)", "Konsertens ferskeste l\u00e5t ble skrevet for et videospill, og h\u00f8res litt s\u00e5nn ut, som en fjern slektning av \u00abLive And Let Die\u00bb. Fin l\u00e5t, men noen vil nok legge konsertens f\u00f8rste tissepause omtrent her.", "16. And I Love Her (1964)", "Scenen justeres, og Paul blir st\u00e5ende alene p\u00e5 et opph\u00f8yet podium for en akustisk aleneavdeling for kveldens muligens nest eldste l\u00e5t \u2013 en av de f\u00e5 som er spilt live med The Beatles. Fra \u00abA Hard Day's Night\u00bb", "17. Blackbird (1968)", "L\u00e5ten som ble skrevet til st\u00f8tte for den amerikanske borgerrettighetsbevegelsen har absolutt ikke mistet sin relevans med \u00e5rene. McCartney vil ikke synge denne helt alene.", "18. Here Today (1982)", "Gj\u00f8r klar til kveldens kanskje mest r\u00f8rende \u00f8yeblikk. Sangen Paul skrev etter sin venn John Lennons d\u00f8d, ble utgitt p\u00e5 \u00abTug Of War\u00bb-albumet. Paul vil introdusere den med \u00e5 fortelle om alle de hyggelige tingene en har lyst til \u00e5 si til folk en bryr seg om, s\u00e5 tenker en kanskje at en heller venter til neste gang. Men s\u00e5 blir det kanskje ikke noen neste gang.", "19. New (2013)", "Avgjort behov for \u00e5 l\u00f8fte p\u00e5 stemningen, med den friske tittell\u00e5ten fra McCartneys siste album. Videoveggen bak scenen er ikke i veldig aktiv bruk i l\u00f8pet av kvelden, men det er flotte sekvenser b\u00e5de f\u00f8r og under konserten. Ikke minst her, med situasjons- og milj\u00f8bilder fra Liverpool under og rett etter krigen, i Pauls barndom.", "20. Queenie Eye (2013)", "Nok en l\u00e5t fra \u00abNew\u00bb, ogs\u00e5 den fin nok, men n\u00e5 er dosen med moderne l\u00e5ter oppbrukt. Fra n\u00e5 av er det bare gamle hits som gjelder. Far n\u00e5 av gjelder det \u00e5 ha gjort unna n\u00f8dvendige \u00e6rend.", "21. Lady Madonna (1968)", "Pianorockeren Paul skrev sterkt inspirert av Fats Domino ble en monsterhit da den ble utgitt og folk vil nok fortsatt huske teksten ...", "22. All Together Now (1968)", "Dette er et mer kuri\u00f8st innslag, barnesangen i britisk music hall-tradisjon som var Paul McCartneys bidrag til de fire ordentlige l\u00e5tene p\u00e5 \u00abYellow Submarine\u00bb-albumet.", "23. Lovely Rita (1967)", "Denne har ikke mange h\u00f8rt live f\u00f8r. Dette er et av Pauls mer lettlivede bidrag til \u00abSgt Peppers Lonely Hearts Club Band\u00bb, en kj\u00e6rlighetsfull nidsang til en kvinnelig parkeringsvakt som var ivrig i tjenesten.", "24. Eleanor Rigby (1967)", "Dette er blant Pauls h\u00f8yest skattede l\u00e5ter, spilt inn sammen med \u00abSgt Pepper\u00bb, men utgitt som halvparten av det mange mener er tidenes dobbeltsingle i spann med \u00abStrawberry Fields Forever\u00bb.", "25. Being for the Benefit of Mr. Kite! (1967)", "En personlig Pepper-favoritt, surrealistisk i musikk og ikke minst tekst, som er ordrett (men litt mer) gjengivelse av en gammel sirkus-annonse. And of course Henry the horse dances the waltz.", "26. Something (1969)", "Kveldens andre store snufse\u00f8yeblikk. Pauls hyllest til sin venn George Harrison begynner som en ukulele-versjon av Harrisons mest kjente l\u00e5t, men g\u00e5r akkurat i tide over i full band-versjon", "27. Ob-La-Di, Ob-La-Da (1968)", "Maccas tullel\u00e5t er litt mer enn det, det er en formidling av dagligliv blant kule jamaikanere p\u00e5 Petticoat Lane-markedet i London, og McCartneys f\u00f8rste reggaebaserte l\u00e5t", "28. Band on the Run (1973)", "Her snakker vi mektig strukturert popl\u00e5t.", "29. Back in the U.S.S.R. (1968)", "Kvikk og morsom Beatles-rocker, men morsomst i Roskilde var Pauls historier fra m\u00f8ter med h\u00f8yerest\u00e5ende Sovjet-borgere etter sin f\u00f8rste konsert p\u00e5 Den R\u00f8de Plass.", "30. Let It Be (1970)", "Her snakker vi topp tre p\u00e5 listen over tidenes pianoballader, og Paul vil m\u00e5tte jobbe hardt for \u00e5 overd\u00f8ve publikums sang.", "31. Live and Let Die (1973)", "Den fjerde l\u00e5ten fra 1973 p\u00e5 kveldens sett, og den mest monumentale. B\u00e5de musikalsk og i pyroeffekter.", "32. Hey Jude (1968)", "Mange l\u00e5ter fra 1968 ogs\u00e5, og denne er den desidert mest popul\u00e6re. Tidenes allsangl\u00e5t ble opprinnelig skrevet som en tr\u00f8stesang til Julian Lennon da hans foreldre skulle skilles, og nanana-refrenget virket den gang evigvarende. Men tiden kan komme til \u00e5 g\u00e5 fort p\u00e5 Telenor Arena.", "33. Another Girl (1965)", "En av turneens mest overraskende valg, men ogs\u00e5 en av de mest velfungerende. Denne \u00abHelp\u00bb-l\u00e5ten er en briljant popsang, og bandet kommer til \u00e5 vise publikum at de er like flinke til p\u00e5 gjenskape lydbildet til Beatles anno 1965 som Wings 1973.", "34. Hi, Hi, Hi (1972)", "L\u00e5ten ble i sin tid nektet spilt p\u00e5 BBC p\u00e5 grunn av sin oppfordring til cannabisbruk. Ikke blant McCartneys mest betydningsfulle komposisjoner, men fengende nok.", "3. Can't Buy Me Love (1964)", "Den eneste av singlene som definerte Beatlemania som er med \u00e5 denne turneen. Den gj\u00f8r seg ikke akkurat bort.", "36. Yesterday (1965)", "Tidenes oftest fremf\u00f8rte popl\u00e5t. Men han hoppet over denne i Roskilde.", "37. Helter Skelter (1968)", "Pauls m\u00f8rkeste, mest metalliske rockel\u00e5t, som den drapsd\u00f8mte sektlederen Charles Manson hevder inspirerte hans ugjerninger. Tipper publikum p\u00e5 Telenor ikke opplever innholdet p\u00e5 samme m\u00e5te.", "38. Golden Slumbers (1969)", "Paul skrev det meste og det beste p\u00e5 \u00abAbbey Road\u00bb, som var det siste albumet Beatles spilte inn. Det kanskje flotteste p\u00e5 hele albumet er sekvensen av l\u00e5ter p\u00e5 slutten, alle skrevet og arrangert av Paul. \u00c5pningen \u00abGolden Slumbers\u00bb er basert p\u00e5 et dikt fra 1963 av Thomas Dekker.", "39. Carry That Weight (1969)", "Den delen av sekvensen med st\u00f8rst allsangpotensial.", "40. The End (1969)", "Ja, dessverre. Slutten p\u00e5 The Beatles, Slutten p\u00e5 denne kvelden."]}, {"field": "category0", "value": "kultur"}, {"field": "contenthash", "value": "8dd68cc54f24f497664732c422d9b976b9f6399f8f3a16888274149bb2766362"}, {"field": "createtime", "value": "2015-07-07T09:57:04.000Z"}, {"field": "description", "value": "Her er forh\u00e5ndsguiden til Paul McCartneys konsert p\u00e5 Telenor Arena i kveld."}, {"field": "dominantimage", "value": "http://www.adressa.no/kultur/article11287344.ece/93fxq4/ALTERNATES/w980-default/AA21.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e79db623ff92cfc78b18976fe874d1c925eb095d.jpg?598f8939"}, {"field": "dominantthumbnaildimensions", "value": "300x169"}, {"field": "heading", "value": "McCartney l\u00e5t for l\u00e5t -adressa.no"}, {"field": "id", "value": "e79db623ff92cfc78b18976fe874d1c925eb095d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["on the", "the", "l\u00e5t", "band on", "band on the"]}, {"field": "kw-entity", "value": ["my life", "beatlemania", "day sunshine", "eight days a", "benefit of mr", "the beatles", "buy me love", "live and let die", "mystery tour", "after 909", "lennon", "jet", "me roll it", "fats domino", "harrisons", "end", "all my loving", "day", "den r\u00f8de plass", "new", "foxy lady", "listen to what the man said", "revolver", "love her", "telenor arena", "girl", "alternativ", "mccartney", "amazed", "help", "face", "let it be", "wings 1973", "future", "hard day", "mccartney 2", "just seen", "band on the run", "jude", "golden slumbers"]}, {"field": "kw-location", "value": ["pepper", "henry", "london", "roskilde", "nancy", "liverpool", "norge", "linda"]}, {"field": "kw-pageclass", "value": "article"}, {"field": "kw-person", "value": ["jane asher", "queenie eye", "abbey road", "charles manson", "eleanore rigby", "john lennons", "thomas dekker", "julian lennon", "george harrison", "bob dylan", "peppers lonely hearts club band", "paul mccartney", "jimi hendrix"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11287344.ece/93fxq4/ALTERNATES/w980-default/AA21.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "McCartney l\u00e5t for l\u00e5t"}, {"field": "og-type", "value": "article"}, {"field": "og-url", "value": "http://www.adressa.no/kultur/article11287348.ece"}, {"field": "pageclass", "value": ["article"]}, {"field": "publishtime", "value": "2015-07-07T10:48:51.000Z"}, {"field": "recs-articleid", "value": "11287348"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-07-07T10:48:51.000Z"}, {"field": "recs-rawtitle", "value": "McCartney l\u00e5t for l\u00e5t -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Her er forh\u00e5ndsguiden til Paul McCartneys konsert p\u00e5 Telenor Arena i kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/e79db623ff92cfc78b18976fe874d1c925eb095d.jpg?598f8939"}, {"field": "thumbnailfullheightdimensions", "value": "200x2754"}, {"field": "timestamp", "value": "2017-08-12T23:03:21.000Z"}, {"field": "title", "value": "McCartney l\u00e5t for l\u00e5t"}, {"field": "url", "value": "http://www.adressa.no/kultur/article11287348.ece"}, {"field": "urlhash", "value": "e79db623ff92cfc78b18976fe874d1c925eb095d"}], "score": 1.0453408, "siteId": "9222270286501375973", "id": "e79db623ff92cfc78b18976fe874d1c925eb095d"}

