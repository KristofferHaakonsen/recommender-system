{"fields": [{"field": "modifiedtime", "type": "time", "value": "2013-06-10T06:51:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "eva bratholm. komminikasjonsdirekt\u00f8r i norad"}, {"field": "body", "value": ["Saken oppdateres.", "Med korte mellomrom dukker det opp media at \u00abhan er ikke en A4-person\u00bb eller \u00abhun lever ikke et A4-liv\u00bb. Til og med i nekrologer dukker det opp om avd\u00f8de var A4 eller ikke, som regel ikke. Da K\u00e5re Valebrokk d\u00f8de het det at han ikke var en A4-redakt\u00f8r. Nei, men hvem er det som er n\u00e5 det?", "Hva galt har det arme papirformatet gjort, siden det skal assosieres med alt som er konformt, kjedelig og rutinemessig? Det er et greit format som brukes p\u00e5 kontorer, skoler og hjem over hele verden. Det lar seg enkelt brette i to og passer i mange konvolutter. Det finnes andre papirformater, som f.eks. folio og legal, men de skaper bare surr i basaren, i kopimaskinen og printeren.", "A4 er et utslag av m\u00f8nstergyldig internasjonal standardisering. Flere ting burde v\u00e6rt s\u00e5 godt organisert. Tenk bare p\u00e5 alt tullet det er med pussige skonummer i utlandet, forskjellig vidde p\u00e5 jernbaneskinner, rare m\u00e5leenheter i bakeoppskrifter og kompliserende ulike tv-systemer. A4 burde v\u00e6re et forbilde, ikke en nedsettende karakteristikk.", "N\u00e5r det gjelder reportasjer om boliger som \u00abikke er helt A4\u00bb er de nesten alltid helt like. Hovedpersonene er som regel et ungt par eller ung dame i fargerike kl\u00e6r som \u00abelsker\u00bb \u00e5 g\u00e5 p\u00e5 loppemarked. De har kj\u00f8pt et gammelt og nedkj\u00f8rt hus eller et nedlagt fabrikklokale. Deretter har de pusset og malt hvitt i m\u00e5nedsvis for \u00e5 sette et personlig preg. Til slutt fylles huset til randen av nedslitte m\u00f8bler og krimskrams \u2013 og vips, s\u00e5 er det ukonvensjonelt og spennende.", "Alle er helt kliss like. Jeg holdt p\u00e5 \u00e5 si.. helt A4.", "Litt underlig er det ogs\u00e5 at det vanlige, det regul\u00e6re og normale er det ikkeattraktive. For dem som har vanskeligheter og sliter, er det jo nettopp det vanlige de \u00f8nsker seg. I VG s\u00f8ndag 19.mai forteller 21-\u00e5rige Mikael Waksvik som har tilbragt hele livet i institusjoner og fengsel om sin dr\u00f8m. Det er \u00e5 leve det vanlige familielivet som mange tar for gitt: \u00abMin st\u00f8rste dr\u00f8m i livet er \u00e5 leve et normalt liv, med jobb, et sted \u00e5 bo, vanlige forpliktelser \u2013 med en familie som jeg elsker.\u00bb Da Einar F\u00f8rde var kreftsyk f\u00f8r han d\u00f8de, sa han at det han virkelig \u00f8nsket seg, var en helt vanlig dag med ordin\u00e6re rutiner.", "Rundt en milliard mennesker i verden lever i fattigdom. Kanskje noen av dem kunne tenkt seg litt A4, for eksempel tak over hodet, tilgang til rent vann, str\u00f8m og kanskje et arbeid \u00e5 g\u00e5 til. P\u00e5 eksistensminimum blir opplevelse av det tyngende ordin\u00e6re litt annerledes.", "A-formatet for papir tar utgangspunkt i A0. Prinsippet er at st\u00f8rrelsen halveres med stigende tall, slik at neste er A1 med halve st\u00f8rrelsen. A0 har et flateinnhold p\u00e5 en kvadratmeter og er mest interessant for arkitekter og andre som trenger romslige papirflater.", "A4-fiseringen ser ut til \u00e5 \u00f8ke i styrke. Bruken av papirformatet som karakteristikk brer om seg, stadig flere synes det er kvikt og morsomt \u00e5 si \u00abikke A4\u00bb om noe man vil gi en val\u00f8r av annerledeshet. S\u00e5 slaget er trolig tapt. Istedet kunne man p\u00e5 offensivt vis ta i bruk flere formater som metaforer. For eksempel det kjempestore A0 som beskrivelse p\u00e5 noe skikkelig storsl\u00e5tt. A3 og A5 er fullt brukbare som karakteristikker, fine og kjente st\u00f8rrelser begge to.", "Det kunne lyde slik: \u00abIkke rart de ble skilt, det var jo et A5-ekteskap\u00bb eller \u00abfesten utartet og ble til en fyllekule i A3\u00bb."]}, {"field": "category0", "value": "meninger"}, {"field": "category1", "value": "meninger|annenside"}, {"field": "contenthash", "value": "a74581f7906ab0448e0303d876336209ef78aecbcbf38367eeae2c39cc93b9cb"}, {"field": "createtime", "value": "2015-12-26T18:32:45.000Z"}, {"field": "description", "value": "Boligbilaget til de store regionavisene hadde for en ukes tid siden f\u00f8lgende hovedoppslag: \u00abIkke alle bor A4\u00bb. Det var en artikkel om bokollektiver, bl.a. det i Bergsligata i Trondheim. Kollektiv er flott, men hvorfor i kontrast til A4?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f364e514cf0e49d81ef60f3f6a00dfeb630880e0.jpg?59648ded"}, {"field": "dominantthumbnaildimensions", "value": "256x256"}, {"field": "heading", "value": "Et slag for A4 -adressa.no"}, {"field": "id", "value": "f364e514cf0e49d81ef60f3f6a00dfeb630880e0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "annenside"]}, {"field": "kw-concept", "value": ["bruk", "liv", "vanlig", "slag", "leve"]}, {"field": "kw-entity", "value": "bergsligata"}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["mikael waksvik", "einar f\u00f8rde", "k\u00e5re valebrokk"]}, {"field": "kw-taxonomy", "value": ["meninger", "meninger/annenside"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et slag for A4"}, {"field": "og-type", "value": "article"}, {"field": "og-url", "value": "http://www.adressa.no/meninger/annenside/article7721005.ece"}, {"field": "pageclass", "value": ["article"]}, {"field": "publishtime", "value": "2013-06-10T04:00:00.000Z"}, {"field": "recs-articleid", "value": "7721005"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|annenside"}, {"field": "recs-publishtime", "value": "2013-06-10T04:00:00.000Z"}, {"field": "recs-rawtitle", "value": "Et slag for A4 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/annenside"]}, {"field": "teaser", "value": "Boligbilaget til de store regionavisene hadde for en ukes tid siden f\u00f8lgende hovedoppslag: \u00abIkke alle bor A4\u00bb. Det var en artikkel om bokollektiver, bl.a. det i Bergsligata i Trondheim. Kollektiv er flott, men hvorfor i kontrast til A4?"}, {"field": "thumbnail", "value": "http://content-thumbnail.cxpublic.com/content/thumbnail200x150/f364e514cf0e49d81ef60f3f6a00dfeb630880e0.jpg?59648ded"}, {"field": "thumbnailfullheightdimensions", "value": "200x1054"}, {"field": "timestamp", "value": "2017-07-11T08:35:57.000Z"}, {"field": "title", "value": "Et slag for A4"}, {"field": "url", "value": "http://www.adressa.no/meninger/annenside/article7721005.ece"}, {"field": "urlhash", "value": "f364e514cf0e49d81ef60f3f6a00dfeb630880e0"}], "score": 0.9921233, "siteId": "9222270286501375973", "id": "f364e514cf0e49d81ef60f3f6a00dfeb630880e0"}

