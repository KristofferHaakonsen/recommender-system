{"fields": [{"field": "modifiedtime", "type": "time", "value": "2014-02-27T14:33:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "De siste ukene er det blitt opprettet flere Twitter-kontoer som sprer sladder og sex-rykter om ungdom i ulike \u00f8stfoldbyer, skriver medier som Fredrikstad Blad og NRK .", "Mel\u00addings\u00adtje\u00adnes\u00adten Kik, hvor man gra\u00adtis kan sen\u00adde mel\u00addin\u00adger ano\u00adnymt, blir brukt for \u00e5 f\u00e5 inn slad\u00addertipsene. Dis\u00adse tip\u00adse\u00adne blir se\u00adne\u00adre pub\u00adli\u00adsert p\u00e5 Twit\u00adter-kon\u00adt\u00adoe\u00adne. Noen av pro\u00adfi\u00adle\u00adne pub\u00adli\u00adse\u00adrer mel\u00addin\u00adger hvor de fullt ut navn\u00adgir and\u00adre, eller lenker til deres Twitter-konto.", "Det g\u00e5r blant an\u00adnet ryk\u00adter om at per\u00adso\u00adner skal ha hatt sex med hver\u00adand\u00adre el\u00adler gjort and\u00adre sek\u00adsu\u00adel\u00adle hand\u00adlin\u00adger, sov\u00adnet p\u00e5 fest, v\u00e6rt i sl\u00e5ss\u00adkamp og dum\u00admet seg ut p\u00e5 of\u00adfent\u00adlig sted, skriver Fredrikstad Blad.", "Organisasjonen Barnevakten forteller at de fikk h\u00f8re om dette nye fenomenet rett i forkant av sakene fra \u00d8stfold.", "- Vi ser at denne type mobbing skjer flere steder i landet, i ulik grad og p\u00e5 ulike arenaer. Varianten fra \u00d8stfold best\u00e5r i at meldingstjenesten Kik, som er gratis og anonym, blir brukt som tipsverkt\u00f8y og s\u00e5 sendes ryktene ut via falske Twitter-profiler, sier daglig leder Merethe Clausen Moe.", "Barnevakten peker p\u00e5 at anonymiteten gj\u00f8r det mulig \u00e5 skjule seg bak sterk ordbruk. For \u00e5 bli lagt merke til tr\u00f8r man til med de groveste krenkelsene og beskylder andre for de verste ting.", "- Det er skrem\u00admen\u00adde at sli\u00adke ryk\u00adter spres p\u00e5 Twit\u00adter, hvor s\u00e5 man\u00adge f\u00f8l\u00adger med, sier ven\u00adnin\u00adnene Rik\u00adke An\u00addre\u00adsen (18), Kine An\u00adder\u00adsen (18), Anet\u00adte Lun\u00adde\u00adstad (18) og Andeli He\u00adger (18) p\u00e5 Glem\u00admen vi\u00adde\u00adre\u00adg\u00e5\u00aden\u00adde sko\u00adle til Fredrikstad Blad denne uken.", "Sladderprofilene blir opprettet anonymt og f\u00e5r p\u00e5 f\u00e5 timer flere tusen f\u00f8lgere. If\u00f8lge avisen har politiet i Fredrikstad fore\u00adl\u00f8\u00adpig ikke mot\u00adtatt noen an\u00admel\u00addel\u00adser i sa\u00adken, men er ty\u00adde\u00adli\u00adge p\u00e5 at folk som f\u00f8\u00adler seg kren\u00adket kan gj\u00f8re det.", "Etter et raskt s\u00f8k p\u00e5 Twitter finner vi sladderprofiler for b\u00e5de Kristiansand, Oslo, Bergen og ulike \u00f8stfoldbyer. Her er eksempler p\u00e5 meldinger vi fant:", "\u00abXX sovnet p\u00e5 do i fylla og tisset p\u00e5 seg. Mobilen hans ble \u00f8delagt av tiss.\u00bb", "\u00abIf\u00f8lge en sikker kilde skal eksen til XX, XX ha pult bestevenninnen hennes, XX for tre uker siden.\u00bb", "\u00abH\u00f8rer at XX spydde p\u00e5 ei jente (....) p\u00e5 en fest for 2 dager siden.\u00bb", "I desember 2012 br\u00f8t det ut i lynsjestemning og oppr\u00f8r blant ungdom i G\u00f8teborgs gater etter at unge jenter ble hengt ut p\u00e5 Instagram.", "Etter en rettssak ble to jenter p\u00e5 16 og 17 \u00e5r d\u00f8mt til oppf\u00f8lging av barnevernet, samfunnstjeneste og til \u00e5 betale erstatning p\u00e5 tilsammen 570.000 kroner til 38 uthengte ungdommer. Ogs\u00e5 jentenes foreldre ble gjort ansvarlige for at erstatningen blir betalt.", "Advokat Christian Lundin, som har erstatningsrett som ett av sine spesialomr\u00e5de, uttalte da at foreldrene m\u00e5 f\u00f8lge med p\u00e5 hva barna foretar seg p\u00e5 en helt annen m\u00e5te enn tidligere.", "- Det er arena for \u00e5 ytre seg, og barn og ungdom kan glemme at det er de samme reglene som gjelder der, som om de mobber eller krenker noen p\u00e5 annen m\u00e5te ansikt til ansikt, sa han.", "Etter at en sladderprofil for Kirkeparken videreg\u00e5ende skole i Moss ble opprettet nylig, har elevr\u00e5det sendt ut et skriv til alle elever og bedt dem velge side.", "I brevet heter det:", "\u00ab(...) Vi oppfordrer alle til \u00e5 ta avstand fra dette da det strider mot Kirkeparkens verdier. Styret har v\u00e6rt i m\u00f8te med ledelsen, som har l\u00f8pende kontakt med politiet ang\u00e5ende saken. Vi minner om at slike handlinger er straffbare, og vi anbefaler alle \u00e5 ta avstand fra trakasseringen.\u00bb", "- Vi sender en e-post ut til alle elever ved Kirkeparken, og oppfordrer elevene til \u00e5 velge v\u00e5r side. Noe jeg vet de fleste elevene vil gj\u00f8re, sier leder i elevr\u00e5det Mads Gukild til NRK .", "Av tendenser ellers ser Barnevakten at det er en del nakenbilder som spres, det er ogs\u00e5 en del hacking av andres profiler.", "- Det kunne v\u00e6rt interessant \u00e5 h\u00f8re med voldsforskere om vi ser en utvikling der tradisjonelle ungdomsforbrytelser som ruteknusing og innbrudd i st\u00f8rre grad erstattes av forbrytelser som foreg\u00e5r p\u00e5 ulike nettsteder inne p\u00e5 ungdomsrommene, sier Moe.", "Disse som st\u00e5r bak anonyme Twitter-profiler tror kanskje at de ligger et hestehode foran, men det tar ikke politiet mange tastetrykk \u00e5 finne identiteten deres dersom slike saker blir anmeldt, mener hun.", "- Vi har ikke veldig mange saker fra rettssystemet \u00e5 vise til, men i en tidligere sak der en person ble kalt hore p\u00e5 sosiale medier, ble det utstedt en bot p\u00e5 4500 kroner, sier Moe.", "- Ikke bare er det ulovlig, denne typen mobbing gj\u00f8r mye skade fordi ryktene n\u00e5r ut til s\u00e5 kolossalt mange. For dem som blir rammet blir det en del av deres digitale historie og personlige historie. Fra andre land h\u00f8rer vi historier om unge som beg\u00e5r selvmord, andre m\u00e5 flytte eller skifte identitet. Mobberne som starter dette, eller er med p\u00e5 \u00e5 la ballen rulle, m\u00e5 forst\u00e5 konsekvensene og l\u00e6re \u00e5 sette seg inn i ofrenes situasjon, sier Barnevakten.", "Organisasjonen er likevel opptatt av \u00e5 ikke svartmale situasjonen.", "- Det er viktig \u00e5 minne om at det aller, aller meste som skjer p\u00e5 sosiale medier blant unge er hyggelige ting. Der finner man nye venner, deler og er kreative sammen og bygger hverandre opp. Vi opplever ogs\u00e5 at det er en stadig \u00f8kende bevissthet blant de unge rundt hvordan man b\u00f8r oppf\u00f8re seg i sosiale medier, s\u00e5 det er bare leit at disse f\u00e5 skal f\u00e5 \u00f8delegge. Ungdom selv m\u00e5 bidra til \u00e5 stoppe slike hendelser slik at sosiale medier forblir et godt sted \u00e5 v\u00e6re, det kan gj\u00f8res ved \u00e5 anmelde forhold som dette, sier Moe.", "- Foreldre: Kommer slike eller lignende episoder opp, bevar roen og lytt ut ungdommen din. Gj\u00f8r det tydelig at de alltid kan komme til dere med ting, uavhengig om de kan ha v\u00e6rt delaktig i mobbingen i en startfase.", "- Det er en vanskelig balansegang \u00e5 skulle gi ungdommen rett p\u00e5 privatliv og p\u00e5 samme tid beskyttelse, men med en god og \u00e5pen dialog kommer man langt.", "- Foreldre legger et godt grunnlag for senere, og kanskje mer problemfylte ten\u00e5rings\u00e5r, dersom de tidlig involverer barnet i nettvett.", "- Rammer for bruk av sosiale medier b\u00f8r lages i fellesskap i \u00abfredstid\u00bb.", "- De unge selv m\u00e5 st\u00e5 sammen som gode eksempler og vise de som \u00f8delegger at slik oppf\u00f8rsel ikke er greit.", "- Velg passende sikkerhetsinnstillinger, ta vare p\u00e5 bevis og fors\u00f8k \u00e5 l\u00f8s problemet p\u00e5 lavest mulig niv\u00e5 f\u00f8rst. Hvis det er alvorlig, anmeld forholdet (profilen) til politiet."]}, {"field": "category0", "value": "familieogoppvekst"}, {"field": "contenthash", "value": "e0a58bb102185563e02e775215174c9b91075d07c7f5a21e1de422fb1b76e48d"}, {"field": "createtime", "value": "2017-03-13T09:01:02.000Z"}, {"field": "description", "value": "Barnevakten: Vi ser at dette skjer flere steder i landet"}, {"field": "dominantimage", "value": "http://www.adressa.no/incoming/article9230927.ece/ALTERNATES/w980-default/twitterny-ex8_EGkmIF.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/23d78ae21e09b1a8278f15732e48b6a428c244e6.jpg?594a1e6b"}, {"field": "dominantthumbnaildimensions", "value": "300x169"}, {"field": "heading", "value": ["Sprer sladder og sex-rykter om ungdom p\u00e5 Twitter -adressa.no", "Barnevakten: Nytt fenomen", "- Barn og ungdom kan glemme at det er de samme reglene som gjelder", "Elevr\u00e5d ber ungdom velge side", "Nakenbilder og hacking", "- Ryktene n\u00e5r ut til s\u00e5 kolossalt mange"]}, {"field": "id", "value": "23d78ae21e09b1a8278f15732e48b6a428c244e6"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "instagram"}, {"field": "kw-concept", "value": ["unge", "sosiale medier", "ungdom", "sak"]}, {"field": "kw-entity", "value": ["twitter", "barnevakten", "rik", "fredrikstad blad", "andeli he", "twit", "kik", "kirkeparken", "kine an", "glem", "g\u00f8teborgs"]}, {"field": "kw-location", "value": ["anet", "moss", "kristiansand", "\u00f8stfold", "oslo", "mel", "bergen"]}, {"field": "kw-pageclass", "value": "article"}, {"field": "kw-person", "value": ["merethe clausen moe", "mads gukild", "christian lundin"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9230927.ece/ALTERNATES/w980-default/twitterny-ex8_EGkmIF.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sprer sladder og sex-rykter om ungdom p\u00e5 Twitter"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9231075.ece"}, {"field": "pageclass", "value": ["article"]}, {"field": "publishtime", "value": "2014-02-27T14:33:51.000Z"}, {"field": "recs-articleid", "value": "9231075"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-02-27T14:33:51.000Z"}, {"field": "recs-rawtitle", "value": "Sprer sladder og sex-rykter om ungdom p\u00e5 Twitter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Barnevakten: Vi ser at dette skjer flere steder i landet"}, {"field": "thumbnail", "value": "http://content-thumbnail.cxpublic.com/content/thumbnail200x150/23d78ae21e09b1a8278f15732e48b6a428c244e6.jpg?594a1e6b"}, {"field": "thumbnailfullheightdimensions", "value": "200x1728"}, {"field": "timestamp", "value": "2017-06-21T07:21:15.000Z"}, {"field": "title", "value": "Sprer sladder og sex-rykter om ungdom p\u00e5 Twitter"}, {"field": "url", "value": "http://www.adressa.no/familieogoppvekst/article9231075.ece"}, {"field": "urlhash", "value": "23d78ae21e09b1a8278f15732e48b6a428c244e6"}], "score": 0.8940712, "siteId": "9222270286501375973", "id": "23d78ae21e09b1a8278f15732e48b6a428c244e6"}

