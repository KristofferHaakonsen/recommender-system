{"fields": [{"field": "modifiedtime", "type": "time", "value": "2017-01-29T20:18:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kongens fortjenstmedalje", "Barnehage", "S\u00f8r-Afrika", "Afrika", "barneoppdragelse"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "Fredag 20. januar ble han tildelt Kongens fortjenstmedalje under et arrangement p\u00e5 Dronning Mauds Minne H\u00f8gskole.", "\u2013 Det var overveldende. Det var et str\u00e5lende arrangement, og r\u00f8rende med alle de gode tingene som ble sagt b\u00e5de av fylkesmannen, rektor og kolleger, sier Gunnestad.", "Han har tatt initiativ til barnehagel\u00e6rerutdanning i tre land, og startet et nettverk for ti barnehageutdanninger i seks land i s\u00f8r- og \u00d8st-Afrika. Derfor varmet det ekstra at han fikk overraskende bes\u00f8k av to n\u00e6re samarbeidspartnere fra Afrika, S\u2019lungile Thwala fra Swaziland og Stella Nguluka fra Botswana. Musikkl\u00e6rere og studenter ved DMMH s\u00f8rget ogs\u00e5 for innslag av afrikansk musikk.", "\u2013 Det satte en ekstra spiss p\u00e5 det hele, sier Gunnestad.", "LES OGS\u00c5: Dronning Maud i Afrika", "H\u00f8gskoledosenten begynte ved Dronning Mauds Minne i 1978 og har drevet utviklingsarbeid og didaktisk arbeid som er blitt toneangivende i norsk barnehagel\u00e6rerutdanning. Gunnestad mener vi har gode barnehager i Norge. Han er ikke s\u00e5 bekymret for at det ogs\u00e5 legges inn en del l\u00e6ring aktiviteter i barnehagehverdagen. I en \u00e5ttetimers dag er det god plass b\u00e5de til lek, frie aktiviteter og litt \u00abinput\u00bb av spennende temaer. Mye gj\u00f8res riktig, mener han. Samtidig sp\u00f8r han seg om det er barnas beste, eller om det er samfunnets krav og \u00f8konomiske prioriteringer som har v\u00e6rt utslagsgivende, n\u00e5r sm\u00e5 barn bruker \u00e5tte-ni timer i barnehagen hver dag?", "\u2013 Jeg er skeptisk. Samfunnet vil ha arbeidskraft og vi prioriterer \u00f8konomiske verdier veldig h\u00f8yt her i landet. Barnas beste skal v\u00e6re et hovedanliggende n\u00e5r det gjelder barn, men jeg opplever ikke at det alltid er s\u00e5nn i praksis, sier Gunnestad. Han er selv bestefar til ni barn i alderen 0\u20136 \u00e5r.", "LES OGS\u00c5: Psykiater: Et politisk eksperiment \u00e5 sende ett\u00e5ringer i barnehagen", "\u2013 Det er tunge krefter \u00e5 jobbe mot?", "\u2013 Ja, der har vi ikke helt samfunnskreftene med oss. Det blir den enkelte familie som m\u00e5 velge \u00e5 kanskje ikke ha det s\u00e5 romslig som de kunne hatt med to fulle stillinger. Det er jo ogs\u00e5 mye snakk om tap av pensjonspoeng og andre konsekvenser hvis en ikke jobber fulltid. Samfunnet har ikke lagt til rette for \u00e5 prioritere barna, s\u00e6rlig ikke de minste barna. At en ett\u00e5ring skal v\u00e6re \u00e5tte timer i barnehagen kan v\u00e6re litt mye. Om foreldrene kunne ha litt kortere arbeidstid ville det ofte v\u00e6rt til barnets beste. Til syvende og sist handler det om hva som er viktig i livet, hva som skal ha forrang, sier Gunnestad.", "LES OGS\u00c5: Ber foreldre bruke en uke p\u00e5 barnehagestart", "LES OGS\u00c5: Om ett\u00e5ringer i barnehagen", "Gjennom misjon\u00e6rer som viste lysbilder fra Afrika kom han tidlig i kontakt med behovet for bistand i det s\u00f8rlige Afrika.", "\u2013 Du har lagt ned en imponerende innsats i land etter land for \u00e5 bygge utdanning som kan ta vare p\u00e5 barnas behov for trygghet, omsorg og utvikling. Du bygde skoler, du startet forskningssamarbeid og studentutveksling, og du dannet nettverk for kompetansebygging \u2013 som i dag har medlemmer fra sju land. Alt dette har ogs\u00e5 f\u00f8rt til utvidet samarbeid og interkulturell forst\u00e5else mellom Norge og de afrikanske landene i nettverket, sa fylkesmann Brit Skjelbred i sin tale.", "Det begynte med at Gunnestad i 1987 s\u00e5 en annonse for Kirkens N\u00f8dhjelp som s\u00f8kte etter en koordinator for en barnehagel\u00e6rerutdanning i Zambia, hvor studentene var flyktninger fra apartheidregimet i S\u00f8r-Afrika og Namibia. Han dro ut sammen med sin kone og fire barn, alle i f\u00f8rskolealder.", "\u2013 Vi hadde aldri v\u00e6rt i Afrika f\u00f8r og det var en bratt l\u00e6ringskurve, men etter hvert fant vi oss godt til rette.", "Siden har det blitt flere opphold i afrikanske land. I 1996\u201397 bodde Gunnestad med familie ett \u00e5r i Swaziland, der de startet opp b\u00e5de barnehagel\u00e6rerutdanning og en demonstrasjonsbarnehage. I 2011 tok han initiativ til \u00e5 starte opp en barnehagel\u00e6rerutdanning i Maputo, Mosambik.", "LES OGS\u00c5: Kongen fikk tr\u00f8nder-bes\u00f8k", "Fylkesmannen trakk ogs\u00e5 frem Gunnestads evne til \u00e5 ikke bare starte prosjekter, men ogs\u00e5 holde dem i gang over mange \u00e5r.", "\u2013 Du har lyktes med \u00e5 overf\u00f8re ansvaret til de afrikanske institusjonene selv, slik at utdanningene etter hvert kan st\u00e5 p\u00e5 egne ben under lokalt lederskap. Det har nok krevd b\u00e5de t\u00e5lmodighet og gode evner \u00e5 f\u00e5 til slike avtaler, og det forteller mye om dine lederegenskaper. Det forteller ogs\u00e5 om en mann som hele tiden ser saken som det sentrale, og ikke seg selv og sin rolle.", "Fylkesmannen fortalte at det var gripende \u00e5 lese anbefalingene fra folk b\u00e5de her hjemme og i en rekke afrikanske land.", "\u2013 Du beskrives som et menneskekj\u00e6rt, tolerant og klokt menneske, en mann med sjeldent h\u00f8y integritet som lever og handler etter sine h\u00f8ye idealer: med en visjon og med kj\u00e6rlighet til de afrikanske barna, lidenskap for sitt arbeid og et \u00f8nske om \u00e5 veilede andre, med ydmykhet overfor ukjente forutsetninger og en l\u00f8ves hjerte n\u00e5r det gjelder mot \u2013 det sies at du kan v\u00e6re en skikkelig macho-helt n\u00e5r det trengs! sa Skjelbred.", "I tillegg til sine egne fire barn har Gunnestad og familien ogs\u00e5 v\u00e6rt fosterhjem og avlastningshjem, noe han beskriver som positivt og meningsfylt.", "\u2013 Du har jobbet med barn og pedagogikk b\u00e5de her og utenlands. Hva er de viktigste elementene i en god barndom?", "\u2013 Det er stort sp\u00f8rsm\u00e5l. Men jeg mener det viktigste er et godt forhold mellom barn og foreldre, at de har tid sammen og at de kan gj\u00f8re ting sammen. Det er ogs\u00e5 viktig at barn kjenner seg frie til \u00e5 sp\u00f8rre og samtale om ting hjemme, og f\u00e5 svar p\u00e5 ting, uten \u00e5 v\u00e6re redd for det. Foreldrerollen er utrolig viktig i et barns liv. N\u00e5 som barna er lenge i barnehagen spiller ogs\u00e5 den en stor rolle. Samarbeidet mellom barnehagene og foreldrene er s\u00e6rdeles viktig for en god utvikling hos barna."]}, {"field": "category0", "value": "pluss"}, {"field": "contenthash", "value": "878c833ac02f7865d1e0f7a81e81f78e09f5b205078d238aa65ecd6dc5cbc668"}, {"field": "createtime", "value": "2017-01-29T20:21:20.000Z"}, {"field": "description", "value": "Arve Gunnestad (66) ble hyllet for sin innsats for barnehagel\u00e6rerutdanning i flere afrikanske land."}, {"field": "dominantimage", "value": "http://www.adressa.no/pluss/article14112366.ece/nuvx7k/ALTERNATES/w980-default/ArveGunnestad08.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2cd1b083c070461aebbb0f9fd6855585e981d3c4.jpg?59629252"}, {"field": "dominantthumbnaildimensions", "value": "300x169"}, {"field": "heading", "value": ["Bestefar for barnas beste -adressa.no", "Skeptisk til sm\u00e5barns lange dager", "Afrikansk samarbeid", "\u2013Tolerant og klok", "Viktig foreldrerolle"]}, {"field": "id", "value": "2cd1b083c070461aebbb0f9fd6855585e981d3c4"}, {"field": "keyword", "value": ["Kongens fortjenstmedalje", "Barnehage", "S\u00f8r-Afrika", "Afrika", "barneoppdragelse"]}, {"field": "keywords", "value": "Kongens fortjenstmedalje,Barnehage,S\u00f8r-Afrika,Afrika,barneoppdragelse"}, {"field": "kw-category", "value": "pluss"}, {"field": "kw-concept", "value": ["afrikanske land", "barn"]}, {"field": "kw-entity", "value": ["thwala", "swaziland og stella nguluka", "kirkens n\u00f8dhjelp", "dronning mauds minne", "\u00f8st-afrika", "kongens", "barnehage", "dronning mauds minne h\u00f8gskole", "s\u00f8r-afrika og namibia"]}, {"field": "kw-location", "value": ["maud", "s\u00f8r-afrika", "swaziland", "afrika", "botswana", "mosambik", "norge", "zambia", "maputo"]}, {"field": "kw-pageclass", "value": "article"}, {"field": "kw-person", "value": ["arve gunnestad", "stella nguluka", "brit skjelbred"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article14112366.ece/nuvx7k/ALTERNATES/w980-default/ArveGunnestad08.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bestefar for barnas beste"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/01/29/Bestefar-for-barnas-beste-14112367.ece"}, {"field": "pageclass", "value": ["article"]}, {"field": "publishtime", "value": "2017-01-29T20:18:01.000Z"}, {"field": "recs-articleid", "value": "14112367"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-01-29T20:18:01.000Z"}, {"field": "recs-rawtitle", "value": "Bestefar for barnas beste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Arve Gunnestad (66) ble hyllet for sin innsats for barnehagel\u00e6rerutdanning i flere afrikanske land."}, {"field": "thumbnail", "value": "http://content-thumbnail.cxpublic.com/content/thumbnail200x150/2cd1b083c070461aebbb0f9fd6855585e981d3c4.jpg?59629252"}, {"field": "thumbnailfullheightdimensions", "value": "200x2202"}, {"field": "timestamp", "value": "2017-07-09T20:30:10.000Z"}, {"field": "title", "value": "- Samfunnet har ikke lagt til rette for \u00e5 prioritere barna, s\u00e6rlig ikke de minste barna"}, {"field": "url", "value": "http://www.adressa.no/pluss/2017/01/29/Bestefar-for-barnas-beste-14112367.ece"}, {"field": "urlhash", "value": "2cd1b083c070461aebbb0f9fd6855585e981d3c4"}], "score": 0.7045352, "siteId": "9222270286501375973", "id": "2cd1b083c070461aebbb0f9fd6855585e981d3c4"}

