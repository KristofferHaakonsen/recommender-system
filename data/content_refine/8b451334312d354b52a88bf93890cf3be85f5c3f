{"fields": [{"field": "modifiedtime", "type": "time", "value": "2012-06-18T11:23:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det mener en arbeidsgruppe, som snart presenterer en handlingsplan for hvordan leger kan kurere r\u00f8ykesuget.", "I morgen er den store stumpedagen. Men all statistikk viser at de fleste som pr\u00f8ver \u00e5 si adj\u00f8 til nikotindjevelen p\u00e5 ren viljestyrke, mislykkes.", "Da er det p\u00e5 tide med nytenking, mener lege Erling \u00c5serud.", "- Nikotinavhengighet er en sykdom. Den st\u00e5r jo allerede p\u00e5 diagnoselisten til norske leger. R\u00f8ykere m\u00e5 heretter behandles som syke av det norske helsevesenet. Det holder ikke med forebygging, vi m\u00e5 behandle, krever han.", "Og legger til:", "- Nikotinslavene b\u00f8r f\u00e5 de samme pasientrettighetene som folk med sukkersyke, h\u00f8yt kolesterol og h\u00f8yt blodtrykk.", "\u00c5serud sitter i legegruppen, som snart setter siste punktum i sin handlingsplan. Gruppen samarbeider med Sosial- og helsedirektoratet, og deres faglige anbefalinger kan ende p\u00e5 bordet hos helseminister Dagfinn H\u00f8ybr\u00e5ten f\u00f8r sommeren.", "-Ikke sykdom", "Men legene f\u00e5r ikke geh\u00f8r i Helsedepartementet:", "- R\u00f8yking f\u00f8rer til sykdom. Men r\u00f8ykere er i utgangspunktet \u00e5 betrakte som friske mennesker, sier politisk r\u00e5dgiver Lise Henriette Holten Hjemdal. Hun ser det som forel\u00f8pig uaktuelt \u00e5 gi norske nikotintreller pasientrettigheter.", "- Men fastlegene har selvsagt en viktig rolle i kampen for \u00e5 f\u00e5 folk til \u00e5 slutte.", "Erling \u00c5serud er imidlertid overbevist om at legene vinner frem til slutt.", "- Svenskene, danskene og amerikanerne er kommet mye lenger enn vi her p\u00e5 berget. Internasjonal forskning tyder p\u00e5 at legebehandling dobler sjansen for at folk skal klare \u00e5 kvitte seg med tobakkslasten. F\u00f8r eller senere kommer pasientrettighetene til \u00e5 bli lovfestet. Det m\u00e5 de, mener han.", "- Men hvordan skal full legebehandling gjennomf\u00f8res i praksis?", "- Vi \u00f8nsker at alle leger skal ta opp sp\u00f8rsm\u00e5let om r\u00f8yking n\u00e5r de m\u00f8ter en ny pasient. Deretter skal vedkommende eventuelt f\u00e5 tilbud om et behandlingsopplegg, med fem legekonsultasjoner og hjelp med doseringen av medikamenter.", "M\u00e5 betale selv", "\u00c5serud har jobbet med r\u00f8ykefaren i flere ti\u00e5r, og behandlet mellom 8000 og 9000 tobakksavhengige.", "- Inntil videre m\u00e5 r\u00f8ykerne v\u00e6re beredt p\u00e5 \u00e5 betale egenandel. Men dr\u00f8mmen er jo at hele behandlingen etter hvert skal bli gratis.", "- Det blir jo fryktelig dyrt?", "- Vi kan jo bruke milliarder av kroner p\u00e5 slike tiltak \u00e5rlig. Helsegevinsten er s\u00e5 stor, at det vil samfunnet tjene p\u00e5 uansett.", "Erling \u00c5serud er overbevist om at det er en r\u00f8ykestopp-revolusjon p\u00e5 gang i Norge.", "- S\u00e6rlig merker jeg en endring blant sm\u00e5barnsforeldre. De er blitt mye flinkere til \u00e5 stumpe r\u00f8yken hjemme. Samtidig er det en trend at folk vil ha r\u00f8ykfrie arbeidsplasser. N\u00e5r forbudet om \u00e5 dampe p\u00e5 utesteder trer i kraft, er det nesten bare ute i det fri man kan f\u00e5 tatt seg et bl\u00e5s. Og det er jo ikke et problem for andre enn V\u00e5rherre og den som r\u00f8yker.", "R\u00f8yker for 12 mrd.", "Noen revolusjon har imidlertid ikke tobakksn\u00e6ringen merket noe til.", "- I fjor var totalomsetningen for tobakksvarer i Norge p\u00e5 12,7 milliarder kroner. I \u00e5r stanser den p\u00e5 rundt 12,5 milliarder. Det er mer enn i b\u00e5de 1999 og i 2000, sier Jan Robert Kvam, informasjonssjef i Tiedemanns Tobaksfabrik."]}, {"field": "category0", "value": "nyheter"}, {"field": "contenthash", "value": "7c11062e991bcc1955bb24e43d5f6326af14d700803c69f6871f9ffe4b59ef7d"}, {"field": "createtime", "value": "2017-07-17T18:48:25.000Z"}, {"field": "description", "value": "R\u00f8ykere som vil sneipe sigaretten for godt, m\u00e5 f\u00e5 fulle pasientrettigheter og et eget tilbud om trinnvis behandling av fastlegen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b451334312d354b52a88bf93890cf3be85f5c3f.jpg?596d0679"}, {"field": "dominantthumbnaildimensions", "value": "256x256"}, {"field": "heading", "value": "- Nikotinslaver er syke -adressa.no"}, {"field": "id", "value": "8b451334312d354b52a88bf93890cf3be85f5c3f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "health-and-fitness"}, {"field": "kw-concept", "value": ["behandle", "r\u00f8yker", "lege", "syke"]}, {"field": "kw-entity", "value": ["helsedepartementet", "sosial", "v\u00e5rherre", "tiedemanns tobaksfabrik"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["lise henriette holten hjemdal", "erling \u00e5serud", "dagfinn h\u00f8ybr\u00e5ten", "jan robert kvam"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Nikotinslaver er syke"}, {"field": "og-type", "value": "article"}, {"field": "og-url", "value": "http://www.adressa.no/nyheter/article78159.ece"}, {"field": "pageclass", "value": ["article"]}, {"field": "publishtime", "value": "2002-12-29T22:42:21.000Z"}, {"field": "recs-articleid", "value": "2594880"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-12-29T22:42:21.000Z"}, {"field": "recs-rawtitle", "value": "- Nikotinslaver er syke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "R\u00f8ykere som vil sneipe sigaretten for godt, m\u00e5 f\u00e5 fulle pasientrettigheter og et eget tilbud om trinnvis behandling av fastlegen."}, {"field": "thumbnail", "value": "http://content-thumbnail.cxpublic.com/content/thumbnail200x150/8b451334312d354b52a88bf93890cf3be85f5c3f.jpg?596d0679"}, {"field": "thumbnailfullheightdimensions", "value": "200x935"}, {"field": "timestamp", "value": "2017-07-17T18:48:25.000Z"}, {"field": "title", "value": "- Nikotinslaver er syke"}, {"field": "url", "value": "http://www.adressa.no/nyheter/article78159.ece"}, {"field": "urlhash", "value": "8b451334312d354b52a88bf93890cf3be85f5c3f"}], "score": 0.91221994, "siteId": "9222270286501375973", "id": "8b451334312d354b52a88bf93890cf3be85f5c3f"}

