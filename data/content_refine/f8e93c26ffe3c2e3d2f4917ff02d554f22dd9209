{"fields": [{"field": "modifiedtime", "type": "time", "value": "2016-06-09T05:57:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["nyhavna", "Trondheim kommune"]}, {"field": "author", "value": "svein inge meland"}, {"field": "body", "value": ["Saken oppdateres.", "Byantikvaren i Trondheim er i gang med en kulturminneutredning om de omfattende krigsminnene p\u00e5 Nyhavna.", "\u2013 Planen vil v\u00e6re et vedlegg til kommunedelplanen for Nyhavna, sier antikvar Mette Bye hos Byantikvaren.", "\u2013 Nyhavna var en storsatsing for Hitler-Tyskland. Omr\u00e5det var et tyngdepunkt for ub\u00e5tfl\u00e5ten i Nord-Atlanteren. Det spesielle er at s\u00e5 mye av det er bevart. En viktig forklaring er naturligvis at mange av byggene er s\u00e5 vanskelig \u00e5 fjerne.", "LES OGS\u00c5: \u00c5ret var 1968 og Nyhavna skulle bli ny igjen (PLUSS)", "\u2013 Hvorfor skal slike m\u00f8rke minner bevares?", "\u2013 Krigen er en viktig del av v\u00e5r historie. Det er en voldsom interesse for 2. verdenskrig blant folk. Vi trenger avstand i tid til \u00e5 vurdere en s\u00e5nn sak. Krigsminner har nok lenge v\u00e6rt et betent sp\u00f8rsm\u00e5l, men byantikvaren har hatt disse p\u00e5 kartet i mange \u00e5r. Det var f\u00f8rst i 2015 at Riksantikvaren l\u00f8ftet frem krigsminner som et viktig omr\u00e5de som b\u00f8r kartlegges og lages en plan for. Forsvaret har siden 1999 hatt sin egen plan for sikring av krigsminner. For eksempel er fortene i Agdenes og Hysnes i verneprogrammet.", "Bye mener industri- og havnevirksomheten har v\u00e6rt en viktig \u00e5rsak til at krigsminnene fortsatt st\u00e5r p\u00e5 Nyhavna.", "\u2013 Nyhavna er et r\u00f8ft og robust milj\u00f8. Planene om \u00e5 kle inn Dora 1 med glass ble heldigvis forlatt. Derfor har de massive betongbyggene f\u00e5tt st\u00e5 ganske uforandret. De har f\u00e5tt v\u00e6re ogs\u00e5 fordi det er funnet nye bruksomr\u00e5der for dem. For eksempel er Dora 1 et fantastisk godt egnet bygg for arkiver og lagring. Selv om byggene har f\u00e5tt ny anvendelse, er historien deres veldig lesbar p\u00e5 utsiden. Den er ikke skjult bak flislegging.", "LES OGS\u00c5: NTNU skal utvikle kunnskapsbyen (Kronikk, PLUSS)", "Transformasjon av gamle havnemilj\u00f8er til boligomr\u00e5der, restaurantvirksomhet og moderne bykultur har lenge v\u00e6rt en utvikling i europeiske byer. Barske og funksjonelle konstruksjoner er pyntet vekk i idyllisk urbanitet.", "\u2013 Jeg h\u00e5per det autentiske f\u00e5r leve videre ogs\u00e5 n\u00e5r Nyhavna skifter karakter. Krigsminnene kommer til \u00e5 st\u00e5 her, da skal vi ikke kamuflere dem. En del av byggene har kvaliteter som man f\u00f8rst ikke f\u00e5r \u00f8ye p\u00e5. I dag brukes noe til kulturaktiviteter. Dette er berikende for omr\u00e5det og det er veldig \u00f8nskelig at det f\u00e5r fortsette. Noen bygg er egnet for transformasjon, men uten \u00e5 endre for mye av det utvendige, sier antikvar Mette Bye.", "I Norsk Rettsmuseum p\u00e5 Kalvskinnet sitter Knut Sivertsen. Han har i mange \u00e5r hatt en lidenskapelig interesse for Trondheims krigshistorie.", "\u2013 Rundt om i Europa er noen av de store anleggene fra 2. verdenskrig fortsatt i milit\u00e6r bruk, og noen er i sivil bruk. I Trondheim er veldig mye av tyskernes gamle marineverft stort sett intakt. Skur og brakker er borte, men de tunge byggene st\u00e5r og er rimelig autentiske. Britene ville sprenge Dora II, men det ble heldigvis ikke noe av. Dora 1 ble klargjort for sprengning, i dag er den et perfekt bygg til arkiv og museum. Hele bygget kj\u00f8les ned av sj\u00f8vann.", "LES OGS\u00c5: La kunnskapen \"rule\" sentrum (Kronikk, PLUSS)", "Sivertsen mener Trondheim er den norske byen med flest etterlatenskaper av 2. verdenskrig. Nyhavna har de mest monumentale. Trondheim var f\u00f8rst og fremst en ub\u00e5tby for nazistene og det viktigste avanserte verftet nord for Tyskland. Mannskapsforlegningene p\u00e5 Persaunet st\u00e5r der fortsatt. Ub\u00e5thavna gjorde Trondheim s\u00e5rbar, selv om byen lenge var utenfor rekkevidde for allierte bombefly. 24. juli 1941 slapp amerikanske bombefly, utstyrt med ekstra drivstofftanker, 316 bomber over Lade-omr\u00e5det. 31 tyskere og \u00e5tte norske sivile mistet livet.", "If\u00f8lge Sivertsen kan vi takke tr\u00f8nderv\u00e6ret for at Trondheim unngikk \u00e5 bli utradert som treby 22. november i 1944. 171 Lancaster bombefly var p\u00e5 vei til byen. P\u00e5 grunn av d\u00e5rlig sikt snudde de i absolutt siste liten, trolig over Lensvika, mener han.", "\u2013 Hitler ville egentlig ikke okkupere Norge og var ikke spesielt interessert i fl\u00e5ten. Han ble likevel overtalt av admiralene om at Norge og Danmark m\u00e5tte erobres for \u00e5 sikre Tyskland adgang til Atlanteren. Hitler s\u00e5 for seg at krigen skulle bli kort. Et slags l\u00f8fte til Quisling var at Norge i fremtiden skulle f\u00e5 et visst selvstyre, med ett unntak. Trondheim skulle v\u00e6re en tysk enklave p\u00e5 grunn av sin strategiske betydning. De langsiktige planene var \u00e5 bygge opp en helt ny by p\u00e5 \u00d8ysand, Neu-Drondtheim.", "Mens kommandoen over ub\u00e5tfl\u00e5ten i Norge l\u00e5 i Narvik, var Trondheim tyngdepunkt som repararasjonverksted og hjemmehavn for 53 utb\u00e5ter i den 13 ub\u00e5tflotilje. Dette var ub\u00e5ter som gjorde dype innhogg i konvoiene p\u00e5 vei til Sovjetunionen. De digre bunkerne skulle beskytte ub\u00e5tene mens de l\u00e5 i havn og ble reparert.", "LES OGS\u00c5: Det er mennesker som skal skape et vitalt Nyhavna (leder)", "Tyskernes geolog mente Nyhavna var den verste plassen i Trondheimsfjorden for \u00e5 bygge kolossale bunkere. Selv om de kunne bygges, var han redd tung bombing kunne f\u00e5 dem til \u00e5 gli ut i fjorden. Men sjefene trosset geologen, bearbeidet grunnen og bygde i vei i 1941. En del arbeid ble utf\u00f8rt av sovjetiske fanger, men det meste ble utf\u00f8rt av norske og mer eller mindre frivillige fra tyskokkuperte omr\u00e5det. Dora 1 sto ferdig i 1943, Dora II var halvferdig da krigen sluttet. N\u00e6r de to bunkerne ligger bygninger for oljefyr og kullfyringsanlegget som ble brukt til \u00e5 oppvarming. Bygningene langs Ladehammerkaia var ulike verkstedbygg De to karakteristiske spisse t\u00e5rnbyggene var beskyttelse mot flyangrep."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "c56c304d951915dfc58bda31bebb19a47b63301b87924a1fbff5651270be7a2a"}, {"field": "createtime", "value": "2016-06-09T04:59:09.000Z"}, {"field": "description", "value": "Uansett hva som planlegges av boliger og kultur p\u00e5 Nyhavna, vil 2. verdenskrig v\u00e6re massivt til stede."}, {"field": "dominantimage", "value": "http://www.adressa.no/pluss/nyheter/article12860915.ece/g0ufe2/ALTERNATES/w980-default/Nyhavna%2020160607-HHJ-03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f8e93c26ffe3c2e3d2f4917ff02d554f22dd9209.jpg?591df139"}, {"field": "dominantthumbnaildimensions", "value": "300x169"}, {"field": "heading", "value": ["Krigsminnene er i bruk -adressa.no", "Reddet av industrien", "Det meste intakt", "Byen reddet av d\u00e5rlig v\u00e6r", "Verkstedby"]}, {"field": "id", "value": "f8e93c26ffe3c2e3d2f4917ff02d554f22dd9209"}, {"field": "keyword", "value": ["nyhavna", "Trondheim kommune"]}, {"field": "keywords", "value": "nyhavna,Trondheim kommune"}, {"field": "kw-category", "value": ["pluss", "nyheter"]}, {"field": "kw-classification", "value": "science"}, {"field": "kw-company", "value": "lade"}, {"field": "kw-concept", "value": ["bygg", "nyhavna", "leve videre"]}, {"field": "kw-entity", "value": ["norsk rettsmuseum", "agdenes og hysnes", "nord-atlanteren", "nyhavna", "persaunet", "kronikk", "byantikvaren", "lensvika", "norge og danmark", "kalvskinnet", "quisling", "\u00f8ysand", "riksantikvaren", "ladehammerkaia", "atlanteren", "dora 1", "sovjetunionen", "neu-drondtheim", "hitler-tyskland"]}, {"field": "kw-location", "value": ["europa", "trondheimsfjorden", "tyskland", "narvik", "trondheim", "norge", "lancaster"]}, {"field": "kw-pageclass", "value": "article"}, {"field": "kw-person", "value": ["mette bye", "knut sivertsen", "dora ii"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12860915.ece/g0ufe2/ALTERNATES/w980-default/Nyhavna%2020160607-HHJ-03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigsminnene er i bruk"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/06/09/Krigsminnene-er-i-bruk-12860916.ece"}, {"field": "pageclass", "value": ["article"]}, {"field": "publishtime", "value": "2016-06-09T05:55:37.000Z"}, {"field": "recs-articleid", "value": "12860916"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-06-09T05:55:37.000Z"}, {"field": "recs-rawtitle", "value": "Krigsminnene er i bruk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Uansett hva som planlegges av boliger og kultur p\u00e5 Nyhavna, vil 2. verdenskrig v\u00e6re massivt til stede."}, {"field": "thumbnail", "value": "http://content-thumbnail.cxpublic.com/content/thumbnail200x150/f8e93c26ffe3c2e3d2f4917ff02d554f22dd9209.jpg?591df139"}, {"field": "thumbnailfullheightdimensions", "value": "200x1921"}, {"field": "timestamp", "value": "2017-05-18T19:08:41.000Z"}, {"field": "title", "value": "Verdenskrigen lever videre p\u00e5 Nyhavna"}, {"field": "url", "value": "http://www.adressa.no/pluss/nyheter/2016/06/09/Krigsminnene-er-i-bruk-12860916.ece"}, {"field": "urlhash", "value": "f8e93c26ffe3c2e3d2f4917ff02d554f22dd9209"}], "score": 0.8384212, "siteId": "9222270286501375973", "id": "f8e93c26ffe3c2e3d2f4917ff02d554f22dd9209"}

