{"fields": [{"field": "modifiedtime", "type": "time", "value": "2014-11-08T15:20:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kai kristiansen"}, {"field": "body", "value": ["Saken oppdateres.", "\u2013Kom inn, kom inn. Hvor h\u00f8y er du?", "Det er musikalsk leder for forestillingen \u00c5smund Flaten som sp\u00f8r.", "\u2013 1,55 cm, svarer Sigrid Farstad (17) fra Trondheim, og g\u00e5r inn i rommet.", "\u2013 St\u00e5 her foran meg og Vera. Se p\u00e5 oss og gi oss masse lyd, instruerer Flaten vennlig bestemt. Kyrre Havdal spiller en opptakt p\u00e5 pianoet, s\u00e5 er Sigrid i gang med \u00abDo-re-mi\u00bb fra den velkjente musikalen.", "\u2013 Fa \u2013 er f\u00f8rst i fallera, synger Sigrid, med en trippende entusiastisk Flaten og dramaturg Vera Krohn-Svaleng ved siden av seg.", "Hele 237 barn meldte seg da Tr\u00f8ndelag Teater inviterte til audition p\u00e5 Rodgers og Hammerstein IIs musikalklassiker \u00abThe Sound of music\u00bb .", "Musikalen er basert p\u00e5 en sann historie om Maria Reiner, som ikke fant seg til rette som nonne, og i stedet blir guvernante for Kaptein von Trapps syv morl\u00f8se barn. Musikalen inkluderer sanger som \u00abEdelweiss\u00bb, \u00abSound of Music\u00bb, \u00abDo-re-mi\u00bb og \u00abClimb Every Mountain\u00bb.", "\u00d8yvind Brandtz\u00e6g er klar for rollen som kaptein Georg von Trapp, og skal blant annet spille mot Silje Lundblad som guvernanten Maria og Helle Ottesen som abbesissen i klosteret. I andre roller finner vi Hans Petter Nilsen som Hans Detweiler, Janne Kokkin som Baronese Schr\u00e4der, mens Mads Bones og Jan Frostad deler p\u00e5 rollen som nazisten Franz.", "Ettersom barn ikke kan jobbe seks dager i uka, og stykket har lang spilletid, trenger teateret til sammen 18 barn for \u00e5 fylle de seks barnerollene. P\u00e5 auditionen l\u00f8rdag og s\u00f8ndag skal alle synge den samme sangen, \u00abDo-re-mi\u00bb.", "Og s\u00e5 kommer de inn \u00e9n etter \u00e9n. Noen smilende, noen tydelig nerv\u00f8se, alle fokuserte i blikket, klar til \u00e5 prestere sitt beste. Selv med adressa.no i rommet.", "\u2013 Jeg var veldig nerv\u00f8s, og merket at stemmen min ristet litt. Jeg synes det gikk s\u00e5nn passe, sier Maja Sophie Guldberg (12) fra Trondheim etter at hun har v\u00e6rt inne.", "Sigrid Farstad (17) fra Trondheim var blant de eldste som deltok og er godt forn\u00f8yd med egen innsats. Det er ogs\u00e5 Kayla Rotmo (12) fra Skogn. Selv om slutten av sangen var vanskelig, var det det artig \u00e5 synge til ordentlig piano, synes hun.", "Alle tre har teatererafring fra f\u00f8r. Sigrid har v\u00e6rt med i teaterlaget BUL i Nidaros i 11 \u00e5r, Maja spilte R\u00f8rosjente og soldat i d\u00f8dsmarsjen under \u00abElden\u00bb i R\u00f8ros i sommer, mens Kayla har erafring fra skoleforestillinger.", "\u2013 Jeg elsker \u00e5 synge og spille teater, sier Maja.", "Ogs\u00e5 Kari Vaagland Larsen (9) fra Trondheim har v\u00e6rt med i en BUL-oppsetning. Hun sier hun er veldig glad i musikaler, og spesielt \u00abThe Sound of music\u00bb.", "\u2013 Det gikk veldig bra. Jeg h\u00e5per jeg g\u00e5r videre, sier hun.", "Fredrik Solstad (12) fra Skaun har erafring med skuespill fra Ungdommens kulturm\u00f8nstring.", "\u2013 Jeg var veldig nerv\u00f8s i starten, men f\u00f8ler det gikk bra, sier han.", "Det synes ogs\u00e5 Gunhild Roel (15) fra Trondheim.", "\u2013 Det gikk ganske greit. Men jeg synes slutten var vanskelig \u00e5 f\u00e5 til riktig, sier Roel, som tidligere har v\u00e6rt med i oppsetningen av operaen \u00abTosca\u00bb i Olavshallen.", "\u2013 Da gikk jeg i 6. klasse. Jeg fikk fikk trening i \u00e5 synge for et publikum, sier hun.", "Selv om alle har veldig lyst til \u00e5 f\u00e5 en rolle i forestillingen, blir de ikke skuffet om ikke kommer videre til neste runde i auditionen.", "\u2013 Nei, jeg gj\u00f8r dette for erfaringens skyld. Det kommer til \u00e5 dukke opp nye sjanser, sier Maja.", "Sissel Gr\u00f8nlie, informasjonsr\u00e5dgiver p\u00e5 teateret, sier de aldri har hatt s\u00e5 mange barn p\u00e5 audition f\u00f8r.", "\u2013 Det er veldig morsomt at det kommer s\u00e5 mange. De kommer til \u00e5 f\u00e5 tilbakemelding innen kort tid, sier Gr\u00f8nlie.", "\u00c5smund Flaten sier de beste fra helgas audition g\u00e5r videre til en ny runde neste helg. Da er ogs\u00e5 regiss\u00f8ren p\u00e5 plass.", "Tr\u00f8ndelag Teater har hentet inn en av Sveriges nestorer innen musikaloppsetninger til regien, Ronny Danielsson. Regiss\u00f8ren har iscenesatt et titalls musikaler i hjemlandet, og komme til Trondheim med sitt team, b\u00e5de scenograf og koreograf.", "\u00abThe Sound of music\u00bb har premiere p\u00e5 Hovedscenen 21. mars."]}, {"field": "category0", "value": "kultur"}, {"field": "contenthash", "value": "52e795aade9ca73d37173b1aafd9dab0a0c1afeb74e62b267f6f74231456682c"}, {"field": "createtime", "value": "2014-11-08T15:24:54.292Z"}, {"field": "description", "value": "237 barn \u00f8nsker \u00e5 spille i \u00abThe Sound of music\u00bb p\u00e5 Tr\u00f8ndelag Teater. Mange var spente p\u00e5 audition l\u00f8rdag."}, {"field": "dominantimage", "value": "http://www.adressa.no/kultur/article10326374.ece/9v5a4v/ALTERNATES/w980-default/Teater4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ddb4a59842b442589389ad2d56b16184c4795e57.jpg?598437d1"}, {"field": "dominantthumbnaildimensions", "value": "300x169"}, {"field": "heading", "value": ["Rekordoppm\u00f8te p\u00e5 \u00abThe sound of music\u00bb-audition -adressa.no", "Trenger 18 barneroller", "\u2013 Stemmen min ristet", "Ikke skuffet hvis de f\u00e5r nei", "Ny audition neste helg"]}, {"field": "id", "value": "ddb4a59842b442589389ad2d56b16184c4795e57"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["audition", "rolle", "music", "barn", "spill", "sound of", "musikalen", "sound", "sound of music", "synge", "of music", "teater"]}, {"field": "kw-entity", "value": ["tosca", "hans petter nilsen", "hovedscenen", "climb every mountain", "elden", "edelweiss", "r\u00f8rosjente", "baronese schr\u00e4der", "sveriges", "ungdommens", "olavshallen", "maria og helle ottesen", "mads bones og jan frostad", "franz", "nidaros", "kaptein von trapps", "sound of music", "tr\u00f8ndelag teater", "hans detweiler", "rodgers og hammerstein ii", "hammerstein ii", "gunhild roel"]}, {"field": "kw-location", "value": ["skogn", "r\u00f8ros", "trondheim", "skaun", "the sound"]}, {"field": "kw-pageclass", "value": "article"}, {"field": "kw-person", "value": ["kayla rotmo", "fredrik solstad", "maja sophie guldberg", "helle ottesen", "ronny danielsson", "georg von trapp", "vera krohn-svaleng", "\u00f8yvind brandtz\u00e6g", "sissel gr\u00f8nlie", "kyrre havdal", "\u00e5smund flaten", "janne kokkin", "jan frostad", "kari vaagland larsen", "sigrid farstad", "mads bones", "maria reiner", "silje lundblad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10326374.ece/9v5a4v/ALTERNATES/w980-default/Teater4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rekordoppm\u00f8te p\u00e5 \u00abThe sound of music\u00bb-audition"}, {"field": "og-type", "value": "article"}, {"field": "og-url", "value": "http://www.adressa.no/kultur/article10326375.ece"}, {"field": "pageclass", "value": ["article"]}, {"field": "publishtime", "value": "2014-11-08T15:20:29.000Z"}, {"field": "recs-articleid", "value": "10326375"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-11-08T15:20:29.000Z"}, {"field": "recs-rawtitle", "value": "Rekordoppm\u00f8te p\u00e5 \u00abThe sound of music\u00bb-audition -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "237 barn \u00f8nsker \u00e5 spille i \u00abThe Sound of music\u00bb p\u00e5 Tr\u00f8ndelag Teater. Mange var spente p\u00e5 audition l\u00f8rdag."}, {"field": "thumbnail", "value": "http://content-thumbnail.cxpublic.com/content/thumbnail200x150/ddb4a59842b442589389ad2d56b16184c4795e57.jpg?598437d1"}, {"field": "thumbnailfullheightdimensions", "value": "200x1817"}, {"field": "timestamp", "value": "2017-08-04T09:01:05.000Z"}, {"field": "title", "value": "Her synger Gunhild i h\u00e5p om \u00e5 bli musikal-stjerne"}, {"field": "url", "value": "http://www.adressa.no/kultur/article10326375.ece"}, {"field": "urlhash", "value": "ddb4a59842b442589389ad2d56b16184c4795e57"}], "score": 0.59971046, "siteId": "9222270286501375973", "id": "ddb4a59842b442589389ad2d56b16184c4795e57"}

