{"fields": [{"field": "modifiedtime", "type": "time", "value": "2012-06-19T08:35:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["eivind rindal", "overlevende fra ut\u00f8ya", "masterstudent ntnu"]}, {"field": "body", "value": ["Saken oppdateres.", "Retten m\u00e5 ta stilling til sp\u00f8rsm\u00e5let om det eksisterer et nettverk av ultranasjonalister som beskrevet av Breivik selv. Problemet med dette sp\u00f8rsm\u00e5let er at det er nesten umulig \u00e5 f\u00e5 et klart svar p\u00e5. Breiviks p\u00e5stand er at et slikt nettverk eksisterer, da er det tre muligheter for \u00e5 kunne n\u00e6rme seg p\u00e5standen. Enten snakker han sant (alternativ A), han lyver (alternativ B), eller han tror p\u00e5 et slikt nettverk, men det eksisterer bare i hans psykotiske \u00abvirkelighet\u00bb (alternativ C). Siden dette er en virkelig sak s\u00e5 er det naturlig at et endelig svar vil ligge mellom minst to av disse punktene. Det viktige er at konklusjonen om eksistensen av et militant nettverk av ultranasjonalister ikke trenger \u00e5 ha betydning for om han er tilregnelig eller ikke.", "F\u00f8rst kan vi anta at han er tilregnelig. Og at han snakker sant. Da har vi et nettverk, for enkelthet forkorter vi det til KT. Hvordan vil dette nettverket reagere p\u00e5 Breivik, vi kan anta at det her er personer med delvis samme tankesett som Breivik, og at de er minst like kyniske og kalde? De vil derfor i det offentlige, i likhet med Breivik, holde en lav profil. Ingen i et eventuelt nettverk vil under noen omstendighet kunne r\u00f8pe at de er en del av KT, med mindre de \u00f8nsker \u00e5 knuse organisasjonen. Det er ikke en stor organisasjon, men den best\u00e5r av en spesiell gruppe mennesker. P\u00e5st\u00e5tte kontakter Breivik har gjort med andre ultranasjonalister blir benektet av disse. Dette er heller ikke noe som kan benyttes som et fullgodt bevis. Hvem \u00f8nsker \u00e5 bli koblet til Breivik? Svaret er enkelt ingen, uavhengig av hensikt, som har en politisk agenda \u00f8nsker \u00e5 bli koblet til Europas mest forhatte mann.", "Det neste tilfellet er at vi antar at Breivik er tilregnelig, men at KT ikke eksisterer. Da snakker han usant, han lyver, men kan det ogs\u00e5 v\u00e6re en del av en strategi? Hvorfor finne opp uniformer og ordenssystemer? Jeg kan komme p\u00e5 to fullgode svar p\u00e5 akkurat det sp\u00f8rsm\u00e5let, det kan ogs\u00e5 v\u00e6re flere. Den f\u00f8rste strategien er \u00e5 skape en oppskrift p\u00e5 terror, som kan adopteres av andre som f\u00f8ler seg sveket av samfunnet. Ordenene, uniformene, den pomp\u00f8se retorikken er et ledd i en mystisisme som har v\u00e6rt til stede i h\u00f8yreorienterte milj\u00f8er i lang tid. Faktisk kan det nevnes at dette var et viktig ledd i Hitler og Goebbels strategi for \u00e5 manipulere massene. Ritualer og mystikk har i senere tid spilt en meget viktig rolle for eksempel i grupper som Vigrid. Det andre grunnlaget kan v\u00e6re s\u00e5 enkelt som frykt. Breivik \u00f8nsker \u00e5 destabilisere samfunnet og spre frykt.", "Det siste alternativet er at dette bare er noe som eksisterer i hodet til Breivik selv. Alt er en del av en vrangforestilling, gjerningsmannen trenger ikke \u00e5 v\u00e6re utilregnelig, men det er mer sannsynlig at han er det. Om dette er tilfellet har vi mindre \u00e5 frykte. Og hadde han angrepet tilfeldige ungdommer med \u00f8ks p\u00e5 \u00e5pen gate hadde dette v\u00e6rt naturlig \u00e5 avfeie han som et individ med alvorlige vrangforestillinger. Da burde det ikke v\u00e6re s\u00e5 farlig.", "Ser vi p\u00e5 handlingene den 22. juli og forberedelsene, ser vi en stor evne til \u00e5 gjennomf\u00f8re og planlegge en meget kompleks aksjon. Det er en klar plan for bruk av ulike propagandaverkt\u00f8y, og hvordan rettssaken skal benyttes. Ikke bare gjennomf\u00f8rer han denne planen, han overgir seg selv til politiet. N\u00e5r han m\u00f8ter i retten, reflekter han tilsynelatende over hvordan verden ser p\u00e5 han. Han argumenter med at han gjorde feil, og spiller taktisk p\u00e5 at han egentlig ikke \u00f8nsket \u00e5 drepe barn og ungdommer. Han leverer et relativt konsistent innlegg om en terrorists strategi. Henvisningene til Al-Qaida og RAF (Rote Arme Fraktion), viser at han sier ogs\u00e5 det vi andre kan se.", "Ja, selv om dette var grupper, er det troverdig at hans beskrivelse av en enmanns terrorgruppe har mange fordeler i dagens Europa. Breivik har ikke noen interesse i \u00e5 bli sett sammen med skinheads og fotballp\u00f8bler. Hadde han levd p\u00e5 1930-tallet s\u00e5 hadde han kanskje organisert en hird av svartskjorter eller noe i den duren, i dagens Norge er han forvist til evig ensomhet. Og det er i ensomhet han blir virkelig farlig. Vi kan ikke bruke KT som et bevis for hans mentale tilregnelighet. For meg er likevel hans beretning om dette diffuse nettverket preget av at han er tilregnelig, som ogs\u00e5 den andre rettspsykiatriske rapporten slo fast, viktig. Sp\u00f8rsm\u00e5let er i s\u00e5 fall hvilket spill spiller han. I forlengelsen av det blir det interessant \u00e5 se hvordan h\u00f8yreekstremistene i Europa opererer i kj\u00f8lvannet av denne saken.", "Det er farlig \u00e5 undervurdere en person som med kaldt blod skyter og dreper 69 ungdommer p\u00e5 sommerleir, etter \u00e5 ha sprengt nesten 1000 kilogram eksplosiver midt i Oslo sentrum. Uavhengig av hvilken strategi han har s\u00e5 kan vi ikke anta at han spiller andre kort enn de han selv har planlagt \u00e5 spille. Spiller han et d\u00e5rlig kort, s\u00e5 er det taktiske vurderinger som ligger bak. Problemet v\u00e5rt er at vi ikke er vant med en slik form for fundamentalistisk r\u00e5skap som den Breivik utviste og besitter. Personlig h\u00e5per jeg at det ikke bare er meg som sitter og tar notater, men at PST ogs\u00e5 gj\u00f8r det. I mellomtiden kan vi vente p\u00e5 hva som blir h\u00f8yreekstremistenes neste trekk."]}, {"field": "category0", "value": "meninger"}, {"field": "contenthash", "value": "71e5c25cfdb656f10f3487e193003ea63ddc9afabd597fbe926ccbd07867617f"}, {"field": "createtime", "value": "2017-03-27T21:03:17.000Z"}, {"field": "description", "value": "Hvem \u00f8nsker \u00e5 bli koblet til Anders Behring Breivik? Svaret er enkelt, ingen."}, {"field": "dominantimage", "value": "http://www.adressa.no/incoming/article2148429.ece5/ALTERNATES/w980-default/kronikk2504"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/42b11d99c7ff4d33991b38f9817a5c8c5e048e3c.jpg?59784e64"}, {"field": "dominantthumbnaildimensions", "value": "300x169"}, {"field": "heading", "value": "Fakta, fiksjon eller bevis p\u00e5 galskap? -adressa.no"}, {"field": "id", "value": "42b11d99c7ff4d33991b38f9817a5c8c5e048e3c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["strategi", "tilregnelig", "slikt nettverk", "spill", "nettverk", "eksisterer"]}, {"field": "kw-entity", "value": ["rote arme fraktion", "hitler og goebbels", "t. hvordan", "vigrid", "al-qaida"]}, {"field": "kw-location", "value": ["europa", "norge", "oslo"]}, {"field": "kw-pageclass", "value": "article"}, {"field": "kw-person", "value": "anders behring breivik"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2148429.ece5/ALTERNATES/w980-default/kronikk2504"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fakta, fiksjon eller bevis p\u00e5 galskap?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1812193.ece"}, {"field": "pageclass", "value": ["article"]}, {"field": "publishtime", "value": "2012-04-25T08:20:18.000Z"}, {"field": "recs-articleid", "value": "3207806"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-04-25T08:20:18.000Z"}, {"field": "recs-rawtitle", "value": "Fakta, fiksjon eller bevis p\u00e5 galskap? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvem \u00f8nsker \u00e5 bli koblet til Anders Behring Breivik? Svaret er enkelt, ingen."}, {"field": "thumbnail", "value": "http://content-thumbnail.cxpublic.com/content/thumbnail200x150/42b11d99c7ff4d33991b38f9817a5c8c5e048e3c.jpg?59784e64"}, {"field": "thumbnailfullheightdimensions", "value": "200x1254"}, {"field": "timestamp", "value": "2017-07-26T08:10:12.000Z"}, {"field": "title", "value": "Fakta, fiksjon eller bevis p\u00e5 galskap?"}, {"field": "url", "value": "http://www.adressa.no/meninger/article1812193.ece"}, {"field": "urlhash", "value": "42b11d99c7ff4d33991b38f9817a5c8c5e048e3c"}], "score": 0.6480126, "siteId": "9222270286501375973", "id": "42b11d99c7ff4d33991b38f9817a5c8c5e048e3c"}

