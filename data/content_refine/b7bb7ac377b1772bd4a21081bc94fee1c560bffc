{"fields": [{"field": "modifiedtime", "type": "time", "value": "2012-04-23T11:24:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Som en del av markeringen av 1000-\u00e5rsjubileet bestilte Skaun kommune et musikkspill som skulle ta for seg viktige historiske hendelser i kommunen i l\u00f8pet av det siste \u00e5rtusenet. Storsatsingen ble et musikkdramatisk verk i fire akter med tekst av Geir Johan Nergaard og musikk av Knut Anders Vestad, som senere er blitt omarbeidet til tre selvstendige spill.", "Musikkspillene skal etter planen framf\u00f8res under \u00abKristin p\u00e5 Husaby\u00bb i Skaun over en periode p\u00e5 tre \u00e5r. Det historiske musikkspillet om S\u00f8nn\u00f8v S\u00f8nn\u00f8vs\u00e6ter er f\u00f8rst ut i rekken, med urpremi\u00e8re i Skaun kirke torsdag kveld.", "Snikmyrdet", "Historiene er hentet fra tre forskjellige epoker i det siste \u00e5rtusenet. Den f\u00f8rste er fra 1000-tallet, da Norge ble kristnet og samlet til ett rike, og spinner rundt Einar Tambarskjelves skjebne. Historien om S\u00f8nn\u00f8v tar utgangspunkt i 1600-tallets fattigdom, overtro og hekseforf\u00f8lgelser. Fra 1900-tallet kommer spillet om streikekonflikten ved m\u00f8lla i Buvika, der fagforeningsmannen Marius Folstad, som ble drept av en streikebryter, st\u00e5r i sentrum for historien.", "- Fortellingene har forbausende like strukturer. Alle hovedpersonene hadde en slik posisjon i sin samtid at de ble oppfattet som farlige av det best\u00e5ende maktapparatet, og alle tre ble snikmyrdet uten at gjerningsmennene ble straffet, p\u00e5peker Nergaard.", "Hekses\u00f8stre", "- Vi valgte \u00e5 starte med S\u00f8nn\u00f8v fordi hennes historie framsto som det mest komplette spillet. Det har selvf\u00f8lgelig v\u00e6rt en utfordring \u00e5 omskape et tabl\u00e5 til et selvstendig musikkspill, men vi f\u00f8ler at vi har lyktes i \u00e5 skape en engasjerende historie, sier komponist Knut Anders Vestad.", "S\u00f8nn\u00f8v S\u00f8nn\u00f8vs\u00e6tervoll var s\u00f8steren til Lisbet Nypan, den siste som ble brent som heks i Norge i 1670. Gjennom b\u00f8nn og ritualer helbredet s\u00f8strene sykdom hos folk og fe, men n\u00e5r noe gikk galt var det lett \u00e5 legge skylden p\u00e5 trollkjerringene. Det sies at S\u00f8nn\u00f8v kom til Dalsmarka som kokke for et arbeidslag. Da arbeidet tok slutt, ble S\u00f8nn\u00f8v boende alene i en liten brakke p\u00e5 en gressvoll i skogen, senere kalt S\u00f8nn\u00f8vs\u00e6tervollen. En s\u00f8ndag mens hun var p\u00e5 vei til kirken i Skaun, ble S\u00f8nn\u00f8v skutt med en s\u00f8lvknapp av storbonden Arn Dalen.", "Fl\u00f8rting", "Skaperne av spillet understreker at de har tatt seg en del dikteriske friheter, blant annet ved \u00e5 innf\u00f8re den oppdiktede rollefiguren Sjur. Han er en annen outsider i bygda som spionerer p\u00e5 S\u00f8nn\u00f8v og sprer rykter om henne, i h\u00e5p om selv \u00e5 bli godtatt. Bonden Arn Dalen, en aktet mann i bygda, er skeptisk til ryktene og opps\u00f8ker selv S\u00f8nn\u00f8v. Det oppst\u00e5r en gjensidig fortrolighet dem imellom, men den spirende kj\u00e6rligheten f\u00e5r en tragisk endelikt.", "- Vi indikerer nok en kj\u00e6rlighetshistorie, medgir Nergaard.", "- Indikerer du liksom - her er det snakk om direkte fl\u00f8rting, flirer Vestad.", "Forfatteren og komponisten ble kjent da de begynte arbeidet med musikkspillet h\u00f8sten 1999. I ettertid har de blant annet samarbeidet om konsertforestillingen \u00abVA\u00bb, som ble spilt under Kibnebfestivalen i Lensvika i fjor og i forfjor.", "Formingen av musikkspillet p\u00e5g\u00e5r helt fram til premi\u00e8ren, og regiss\u00f8r Egil Johansen har ogs\u00e5 bidratt som dramaturg. Skuespiller Trond-Ove Skr\u00f8dal, kjent for rollen som Kurt ved Tr\u00f8ndelag Teater, spiller bonden Arn Dalen. S\u00f8nn\u00f8v blir spilt av Siv \u00d8gaard Fossum fra B\u00f8rsa, mens Egil Joar Mellingseter fra Skaun tolker rollen som Sjur. Samtlige lokale kor er representert i S\u00f8nn\u00f8vkoret, som i tillegg blir forsterket av fire innleide sangere fra Trondheim. Koret framstiller bygdefolket, og er selve drivkraften i musikkspillet. Koreograf Anett Hjelkrem har hatt ansvaret for \u00e5 tilf\u00f8re spillet fart og bevegelse, slik at hele kirkerommet blir tatt i bruk. Nergaard og Vestad deltar selv i forestillingen, som henholdsvis korsanger og musikalsk leder"]}, {"field": "category0", "value": "kultur"}, {"field": "contenthash", "value": "058ab0a28d82668188c328bedd2e0492291923ed80e14e2047007aacdb63d13b"}, {"field": "createtime", "value": "2017-07-11T16:32:01.000Z"}, {"field": "description", "value": "Bygdesladderen s\u00f8rget for at s\u00f8steren ble brent som heks, og selv ble hun skutt med en s\u00f8lvknapp. Musikkspillet om S\u00f8nn\u00f8v S\u00f8nn\u00f8vs\u00e6tervolls dramatiske skjebne f\u00e5r urpremi\u00e8re under Kristin-dagene i Skaun."}, {"field": "dominantimage", "value": "http://www.adressa.no/incoming/article1021370.ece5/ALTERNATES/w980-default/ver2%20Soennoev-spelet-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b7bb7ac377b1772bd4a21081bc94fee1c560bffc.jpg?5964fd81"}, {"field": "dominantthumbnaildimensions", "value": "300x169"}, {"field": "heading", "value": "\u00abS\u00f8nn\u00f8v\u00bb f\u00f8rst ut i spilltrilogi -adressa.no"}, {"field": "id", "value": "b7bb7ac377b1772bd4a21081bc94fee1c560bffc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": ["arts-and-entertainment", "hobbies-and-interests"]}, {"field": "kw-concept", "value": ["historie", "spill", "musikkspill"]}, {"field": "kw-entity", "value": ["sjur", "trond-ove skr\u00f8dal", "kristin", "s\u00f8nn\u00f8v s\u00f8nn\u00f8vs\u00e6tervolls", "s\u00f8nn\u00f8vs\u00e6tervollen", "dalsmarka", "kibnebfestivalen", "husaby", "anett hjelkrem", "lensvika", "s\u00f8nn\u00f8vkoret", "s\u00f8nn\u00f8v", "lisbet nypan", "tr\u00f8ndelag teater", "b\u00f8rsa", "s\u00f8nn\u00f8v s\u00f8nn\u00f8vs\u00e6ter", "kurt", "buvika"]}, {"field": "kw-location", "value": ["skaun", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["geir johan nergaard", "einar tambarskjelves", "egil johansen", "egil joar mellingseter", "siv \u00f8gaard fossum", "arn dalen", "marius folstad", "knut anders vestad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1021370.ece5/ALTERNATES/w980-default/ver2%20Soennoev-spelet-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;S\u00f8nn\u00f8v&raquo; f\u00f8rst ut i spilltrilogi"}, {"field": "og-type", "value": "article"}, {"field": "og-url", "value": "http://www.adressa.no/kultur/article52858.ece"}, {"field": "pageclass", "value": ["article"]}, {"field": "publishtime", "value": "2003-08-05T21:51:49.000Z"}, {"field": "recs-articleid", "value": "2554520"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-08-05T21:51:49.000Z"}, {"field": "recs-rawtitle", "value": "&laquo;S\u00f8nn\u00f8v&raquo; f\u00f8rst ut i spilltrilogi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Bygdesladderen s\u00f8rget for at s\u00f8steren ble brent som heks, og selv ble hun skutt med en s\u00f8lvknapp. Musikkspillet om S\u00f8nn\u00f8v S\u00f8nn\u00f8vs\u00e6tervolls dramatiske skjebne f\u00e5r urpremi\u00e8re under Kristin-dagene i Skaun."}, {"field": "thumbnail", "value": "http://content-thumbnail.cxpublic.com/content/thumbnail200x150/b7bb7ac377b1772bd4a21081bc94fee1c560bffc.jpg?5964fd81"}, {"field": "thumbnailfullheightdimensions", "value": "200x970"}, {"field": "timestamp", "value": "2017-07-11T16:32:01.000Z"}, {"field": "title", "value": "&laquo;S\u00f8nn\u00f8v&raquo; f\u00f8rst ut i spilltrilogi"}, {"field": "url", "value": "http://www.adressa.no/kultur/article52858.ece"}, {"field": "urlhash", "value": "b7bb7ac377b1772bd4a21081bc94fee1c560bffc"}], "score": 1.5812408, "siteId": "9222270286501375973", "id": "b7bb7ac377b1772bd4a21081bc94fee1c560bffc"}

