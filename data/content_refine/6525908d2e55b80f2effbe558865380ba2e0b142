{"fields": [{"field": "modifiedtime", "type": "time", "value": "2015-01-09T17:13:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Amerikanske Megan Haggerty hadde aldri i livet trodd at hun skulle bli nibarnsmamma. Men til sommeren kommer barn nummer \u00e5tte og ni til verden \u2013 bare halvannet \u00e5r etter at hun fikk trillinger.", "Megan hadde tre d\u00f8tre fra f\u00f8r da hun traff mannen Clyde.", "- Etter \u00e5 ha f\u00e5tt tre barn, tenkte jeg at jeg var ferdig, men ville aldri si aldri, sier Megan til Babyverden .", "Hun fikk datteren Charlotte med Clyde, og tenkte det kunne v\u00e6re hyggelig med \u00e9n til.", "Det var ikke f\u00f8r i uke 16 at jeg fant ut at vi ventet mer enn ett barn. Vi ventet trillinger, sier Megan.", "27. desember fylte Matthew, Thomas og Clyde ett \u00e5r.", "- Jeg steriliserte meg ikke da jeg fikk guttene. Jeg n\u00f8lte da legen spurte. Det var vel frykten for noe definitivt, tenker jeg. Vi var litt uforsiktige, og n\u00e5 venter vi tvillinger, sier Megan.", "Les ogs\u00e5:", "Legen trodde ikke jeg var gravid!", "Vondt \u00e5 ikke kunne dele svangerskapet og f\u00f8dselen med pappaen", "Randi har dobbel livmor", "Da hun oppdaget at hun var gravid igjen, h\u00e5pet hun det bare skulle v\u00e6re \u00e9n, siden trillingene er s\u00e5 sm\u00e5.", "- Men jeg er lettet over at det bare er to. Haha, jeg vet det h\u00f8res rart ut. Jeg vet jo ikke enn\u00e5, men det virker lettere med to sm\u00e5 enn tre. Vi har jo blitt veldig flinke til \u00e5 holde to babyer om gangen, og med tvillinger vil vi jo ikke mangle den tredje armen vi skulle hatt med trillingene, sier Megan.", "Selv om hun er glad for familiefor\u00f8kelsen, innr\u00f8mmer hun at hun ogs\u00e5 er litt bekymret.", "- Clyde ble veldig glad da vi fant ut at vi venter tvillinger. Han er utrolig flink med barn. Men det var gode, og litt skumle, nyheter for familien, og vi gleder oss til \u00e5 \u00f8nske to til velkommen i gjengen, sier hun.", "Alle de ni barna har blitt til naturlig, uten hjelp. Megan har aldri gjort noe for \u00e5 \u00f8ke fruktbarheten.", "- Faktisk har de fleste blitt unnfanget m\u00e5neden etter vi sluttet med prevensjon. Det virker som om kroppen min tenker at det er dette den er laget til \u00e5 gj\u00f8re. Jeg er bare kjempefruktbar, og har v\u00e6rt velsignet med \u00e5 kunne bli gravid s\u00e5 enkelt. Jeg vet det kan v\u00e6re vanskelig for mange par, sier hun.", "Det er flerlinger b\u00e5de p\u00e5 begge sider i familien. Blant annet fikk Megans mormor tvillinger. Men siden alle har v\u00e6rt toeggede, skal det ikke v\u00e6re noen genetisk grunn til at Megan og Clyde har f\u00e5tt trillinger og n\u00e5 venter tvillinger.", "Charlotte er 2 \u00e5r, trillingene har nettopp fylt ett, de andre barna er 7, 8 og 10 \u00e5r. Megan innr\u00f8mmer at det tar p\u00e5 \u00e5 g\u00e5 gravid s\u00e5 mange ganger, og s\u00e5 tett.", "- Men kroppen min klarer seg overraskende bra med tanke p\u00e5 alle svangerskapene jeg har v\u00e6rt gjennom. I mitt f\u00f8rste svangerskap tok jeg litt vel av, og la p\u00e5 meg altfor mye. Jeg l\u00e6rte av det, og har klart meg bedre i de andre svangerskapene, sier Megan.", "Men hun forteller at alle svangerskapene har v\u00e6rt forskjellige, og at hun har hatt ulike plager underveis.", "Forel\u00f8pig g\u00e5r svangerskapet med tvillingene greit. Men siden det bare er ett \u00e5r siden trillingene kom til verden, er sjansene \u00f8kt for at Megan blir sykemeldt og sengeliggende etter hvert. Mens hun jobber fulltid, er Clyde hjemme med barna. Han er jobbs\u00f8kende, for familien trenger inntekt i tilfelle Megan blir sykemeldt.", "- Jeg vet ikke hvor lenge jeg kan jobbe. Og jeg vet ikke om jeg kommer til \u00e5 g\u00e5 tilbake i jobb, eller om vi bytter roller. Vi f\u00e5r bare vente og se, sier Megan.", "Les ogs\u00e5:", "Les hele Megans historie her", "Oj \u2013 det er to!", "Trodde hun var alvorlig syk \u2013 var gravid", "Megan ler n\u00e5r Babyverden ber henne beskrive en vanlig dag for familien.", "- Jeg tar \u00e9n dag av gangen, og tar det som det kommer. Men det er definitivt struktur over hverdagen, ellers ville det blitt kaos, sier hun.", "Megan st\u00e5r opp klokken 05:30, gj\u00f8r seg klar, og kj\u00f8rer til jobb \u2013 halvannen time unna. Hun jobber full dag, og kj\u00f8rer hjem igjen.", "- N\u00e5r jeg kommer hjem, tar jeg vanligvis over for Clyde som trenger en pause fra barna, og lager middag. Vi spiser sammen, og s\u00e5 er det badetid og leggetid. Guttene sovner rundt halv \u00e5tte. Etterp\u00e5 leser og leker jeg med jentene, f\u00f8r de legger seg mellom halv ni og ni. Jeg pr\u00f8ver \u00e5 f\u00e5 unna litt husarbeid frem til ti-halv elleve, og da setter jeg og Clyde oss ned og ser p\u00e5 tv eller prater sammen en liten stund f\u00f8r vi legger oss, sier hun.", "I helgene bruker hun mye tid p\u00e5 \u00e5 gj\u00f8re klar middager til uken, og \u00e5 vaske kl\u00e6r.", "Familien har bare \u00e9n vanlig bil, s\u00e5 hele familien kan ikke dra noe sted sammen.", "- N\u00e5r jeg skal handle, tar jeg med meg noen av ungene, forteller Megan.", "Selv om de bor i et ganske stort hus, vet Megan at de vil trenge mer plass etter hvert som barna blir eldre, og ikke minst vil de trenge flere bad. De leier, og tror ikke det skal bli vanskelig \u00e5 finne noe st\u00f8rre. Likevel tenker de at de nok m\u00e5 belage seg p\u00e5 \u00e5 flytte enda lenger ut p\u00e5 landet for \u00e5 f\u00e5 r\u00e5d til \u00e5 bo romsligere.", "At det kommer til \u00e5 bli b\u00e5de mer travelt og dyrere n\u00e5r tvillingene kommer, legger hun ikke skjul p\u00e5.", "- Jeg tror ikke vi kan regne med noe ekstra hjelp. Jeg har v\u00e6rt i kontakt med kirker i n\u00e6romr\u00e5det, og det kan hende vi kan f\u00e5 noe hjelp derfra. Clydes mor jobber og har andre barnebarn ogs\u00e5, og min mor mener jeg b\u00f8r ta abort om jeg ikke kan ta meg av en st\u00f8rre familie. Det er t\u00f8ft, men jeg og Clyde er et godt team, s\u00e5 det skal nok g\u00e5 fint, sier Megan.", "- Det blir ikke mye til overs n\u00e5r alle regninger er betalt og mat handlet inn. Og n\u00e5 har det v\u00e6rt jul \u2013 med gaver til syv barn. I tillegg har vi hatt fire bursdager i romjulen. P\u00e5 sikt kan julen bli en ganske dyr h\u00f8ytid for familien, s\u00e5 jeg h\u00e5per vi kan f\u00e5 julen til \u00e5 handle mer om familietradisjoner enn antall gaver under juletreet, sier hun.", "Megan er klar p\u00e5 at det ikke blir flere barn etter tvillingene.", "- Jeg hadde aldri i livet trodd at jeg ville ende opp med ni barn. Jeg \u00f8nsket meg barn, men hadde aldri noe bestemt antall jeg \u00f8nsket meg. Jeg vokste opp med en nesten \u00e5tte \u00e5r yngre s\u00f8ster, og \u00f8nsket meg alltid et s\u00f8sken jeg kunne leke med. Men tvillingene blir mine siste barn. Jeg kommer ikke til \u00e5 n\u00f8le n\u00e5r legen sp\u00f8r om jeg vil steriliseres. Faktisk kommer jeg nok til \u00e5 signere p\u00e5 papirene i forkant denne gangen. Jeg tror jeg har v\u00e6rt velsignet med nok barn n\u00e5, avslutter Megan.", "Artikkelen er skrevet av Babyverden.no.", "I 2013 var det 58 982 f\u00f8dsler. 978 av dem var flerf\u00f8dsler. 960 var tvillingf\u00f8dsler, og 18 trillingf\u00f8dsler.", "Det er 1,66 prosent sjanse for \u00e5 f\u00e5 mer enn ett barn. Av 1000 f\u00f8dsler er 1,63 tvillingf\u00f8dsler og 0,03 trillingf\u00f8dsler.", "Flest trillinger kom til verden i Akershus og Hordaland i 2013. Flest tvillinger ble f\u00f8dt i Oslo og Rogaland.", "Kilde: Medisinsk f\u00f8dselsregister"]}, {"field": "category0", "value": "familieogoppvekst"}, {"field": "contenthash", "value": "38af6fc7d94bdaea6b348c22de75fbe36b91486fc253b44b6fc1a2200918acf0"}, {"field": "createtime", "value": "2017-05-01T22:02:36.000Z"}, {"field": "description", "value": "- Jeg tror jeg har v\u00e6rt velsignet med nok barn n\u00e5, sier den vordende nibarnsmoren."}, {"field": "dominantimage", "value": "http://www.adressa.no/incoming/article10525890.ece/tjvqjx/ALTERNATES/w980-default/trillinger.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6525908d2e55b80f2effbe558865380ba2e0b142.jpg?59947802"}, {"field": "dominantthumbnaildimensions", "value": "300x169"}, {"field": "heading", "value": ["I romjulen fylte trillingene ett \u00e5r. Til sommeren blir de storebr\u00f8dre", "Lettet over at det \u00abbare\u00bb er to", "Ingen assistert befruktning", "En vanlig dag for familien", "D\u00e5rlig med plass", "Det blir ikke flere barn"]}, {"field": "id", "value": "6525908d2e55b80f2effbe558865380ba2e0b142"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["familie", "vanlig dag", "barn", "trillinger", "fylte trillingene", "romjulen fylte", "livet trodd", "tvillinger", "venter tvillinger", "romjulen fylte trillingene"]}, {"field": "kw-entity", "value": ["randi", "matthew", "akershus og hordaland", "babyverden", "thomas og clyde", "oslo og rogaland", "megan og clyde"]}, {"field": "kw-location", "value": ["charlotte", "clyde"]}, {"field": "kw-pageclass", "value": "article"}, {"field": "kw-person", "value": "megan haggerty"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10525890.ece/tjvqjx/ALTERNATES/w980-default/trillinger.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I romjulen fylte trillingene ett \u00e5r. Til sommeren blir de storebr\u00f8dre - til to!"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10525897.ece"}, {"field": "pageclass", "value": ["article"]}, {"field": "publishtime", "value": "2015-01-09T17:13:58.000Z"}, {"field": "recs-articleid", "value": "10525897"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-01-09T17:13:58.000Z"}, {"field": "recs-rawtitle", "value": "I romjulen fylte trillingene ett \u00e5r. Til sommeren blir de storebr\u00f8dre - til to! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "- Jeg tror jeg har v\u00e6rt velsignet med nok barn n\u00e5, sier den vordende nibarnsmoren."}, {"field": "thumbnail", "value": "http://content-thumbnail.cxpublic.com/content/thumbnail200x150/6525908d2e55b80f2effbe558865380ba2e0b142.jpg?59947802"}, {"field": "thumbnailfullheightdimensions", "value": "200x1720"}, {"field": "timestamp", "value": "2017-08-16T16:51:14.000Z"}, {"field": "title", "value": "I romjulen fylte trillingene ett \u00e5r. Til sommeren blir de storebr\u00f8dre - til to!"}, {"field": "url", "value": "http://www.adressa.no/familieogoppvekst/article10525897.ece"}, {"field": "urlhash", "value": "6525908d2e55b80f2effbe558865380ba2e0b142"}], "score": 1.1638055, "siteId": "9222270286501375973", "id": "6525908d2e55b80f2effbe558865380ba2e0b142"}

