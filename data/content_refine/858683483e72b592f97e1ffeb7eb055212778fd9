{"fields": [{"field": "modifiedtime", "type": "time", "value": "2017-03-02T13:31:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Thor Hushovd", "Trine Mj\u00e5land", "Terrengkarusellen", "OL", "Katrine Lunde", "Vipers Kristiansand", "Kristoffer Halvorsen", "Toppidrett", "Odd Arne Brekne", "Eirik Ver\u00e5s Larsen", "Kristine Lunde-Borgersen", "Andreas Thorkildsen", "Friidrett"]}, {"field": "author", "value": "\u00e5ge harald drangsholt"}, {"field": "body", "value": ["Saken oppdateres.", "KRISTIANSAND: \u2013 Jeg tror det handler om den s\u00f8rlandske kulturen. Vi er ikke t\u00f8ffe nok. Det er veldig f\u00e5 her nede som t\u00f8r \u00e5 ta de grepene som skal til for \u00e5 n\u00e5 opp i toppidretten, sier \u00d8ystein Sylta.", "Hordalendingen, med en fortid som en av Norges beste langdistansel\u00f8pere, flyttet for dr\u00f8yt fire \u00e5r siden til Kristiansand, hvor han har tatt en doktorgrad innen utholdenhetstrening ved Universitetet i Agder. I tillegg er han utholdenhetsansvarlig ved OLT S\u00f8r, og gjennom denne stillingen har han f\u00e5tt god innsikt i hva som r\u00f8rer seg av toppidrett i landsdelen \u2013 eller manko p\u00e5 s\u00e5dan.", "\u2013 Noe av det f\u00f8rste jeg reagerte p\u00e5 da jeg flyttet ned hit, var at m\u00e5lbildet var helt feil. Terrengkarusellen er et utrolig flott arrangement, men selv om du vinner betyr det p\u00e5 ingen m\u00e5te at du er en spesielt god l\u00f8per. Jeg ble s\u00e5 irritert over mentaliteten at jeg et \u00e5r l\u00f8p alle tre etappene \u2013 og vant \u2013 Oljestafetten for \u00e5 motbevise at det er h\u00f8yt niv\u00e5 i de lokale mosjonsl\u00f8pene, sier 38-\u00e5ringen.", "\u2013 Hva er budskapet ditt?", "\u2013 Vi m\u00e5 t\u00f8rre \u00e5 gj\u00f8re jobben, og vi m\u00e5 kikke p\u00e5 de som er bedre enn oss. Blant idrettsut\u00f8vere som lykkes i verden er det f\u00e5 som bruker mindre enn 20-25 timer i uka p\u00e5 idretten sin. I tillegg kommer fokuset p\u00e5 restitusjon, s\u00f8vn og kosthold. Skal du hevde deg i toppen, m\u00e5 du trene minst like bra som de beste. N\u00e5 er det ikke slik at de som trener mest blir best, men det er minimumskrav i alle idretter, sier Sylta.", "\u2013 Hvor er det skoen trykker? Hos ut\u00f8verne, trenerne eller lederne?", "\u2013 Jeg vil si over hele linjen. Det er ikke det at ut\u00f8verne er for slappe, men de er ikke gode nok til \u00e5 prioritere. Og det er mangel p\u00e5 trenere som har kompetanse og guts til \u00e5 drive dem fram. En kultur med ja-mennesker som jager ut\u00f8verne til \u00e5 bli bedre er mangelvare. Kulturen st\u00e5r i grell kontrast til den du finner f.eks. i Gran\u00e5sen i Trondheim. Der oser det toppidrett og vilje til \u00e5 dyrke fram enere.", "Etter en historisk gullalder for idretten p\u00e5 S\u00f8rlandet, der vi har hatt ut\u00f8vere som Andreas Thorkildsen, Eirik Ver\u00e5s Larsen, s\u00f8strene Katrine Lunde og Kristine Lunde-Borgersen samt Thor Hushovd, ut\u00f8vere som alle har vunnet store internasjonale titler, er det n\u00e5 langt mellom vinnerne.", "I Rio-OL stilte landsdelen med to ut\u00f8vere - skytteren Odd Arne Brekne og h\u00e5ndballkeeper Katrine Lunde - det laveste deltakerantallet i sommer-OL p\u00e5 48 \u00e5r.", "\u2013 Det som sl\u00e5r meg n\u00e5r du kommer ut i milj\u00f8ene er at det er enkeltheten som f\u00f8rer fram. I Vipers for eksempel, er mye av \u00e5rsaken til at de lykkes n\u00e5 at de har f\u00e5tt en trener som bygger treningskultur som f\u00e5r jentene til \u00e5 gj\u00f8re det lille ekstra. Jentene har forst\u00e5tt viktigheten av \u00e5 v\u00e6re i god fysisk form. S\u00e5 enkelt er det.", "Han trekker ogs\u00e5 fram sykkelmilj\u00f8et p\u00e5 S\u00f8rlandet, som blant annet har drevet fram U23-verdensmester Kristoffer Halvorsen, som et stort lyspunkt.", "\u2013 Sykkelmilj\u00f8et her er et stjerneeksmpel p\u00e5 noen som t\u00f8r og som tar grepene som skal til. Det er fem-ti syklister her som har sluppet alt annet for \u00e5 gj\u00f8re alt i verden for \u00e5 bli s\u00e5 gode de kan. Det gir resultater i en idrett som er beint\u00f8ff \u00e5 n\u00e5 opp i, sier Sylta.", "Han er forsiktig med \u00e5 peke p\u00e5 konkrete idretter.", "\u2013 Men friidretten har et kjempe forbedringspotensial med noen hederlige unntak. Det drives bl.a. bra i S\u00f8rild innenfor sprint/langsprint. Men innenfor lange l\u00f8p er det dessverre stusselig, sier Sylta.", "Han er selv trener for 800-meterl\u00f8per Trine Mj\u00e5land, som har VM-deltakelse i London som \u00e5rets klare m\u00e5l - men som i vinter var milevis unna \u00e5 dokumentere formen som skulle sende henne til kommende helgs innend\u00f8rs-EM.", "\u2013 Trine er et stjerneeksempel p\u00e5 det jeg \u00f8nsker \u00e5 f\u00e5 fram. N\u00e5r vi skal se p\u00e5 hvorfor hun ikke lykkes, er det bare til \u00e5 ta en titt i treningsdagboka hennes fra det siste halve \u00e5ret, s\u00e5 har du svaret. Hun har rett og slett trent altfor d\u00e5rlig. For meg og Trine var dette en skikkelig vekker, og siden har vi hatt seri\u00f8se oppvaskm\u00f8ter som jeg h\u00e5per hun skal komme styrket ut av. Hun trenger \u00e5 rydde bedre plass i hverdagen sin, men gj\u00f8r n\u00e5 en helhjertet innsats for \u00e5 n\u00e5 dr\u00f8mmen om VM, sier Sylta.", "Solveig Pedersen, daglig leder i OLT S\u00f8r, sier som f\u00f8lger:", "\u2013 Vi har sett at mange milj\u00f8er har mye \u00e5 g\u00e5 p\u00e5 i forhold til \u00e5 skape en god prestasjonskultur. Det er kanskje vanskelig for klubbene \u00e5 tenke b\u00e5de topp og bredde, men jeg tror det er plass til begge deler. Det er mye av det vi tar tak i, kulturprestasjonsbygging, fordi vi ser at det er en del mangler, sier Pedersen."]}, {"field": "category0", "value": "100sport"}, {"field": "category1", "value": "100sport|andreidretter"}, {"field": "contenthash", "value": "b263d69e6cadac712d74a6a8b04af44d9054d23b0c0c43477c9e0cbb976dc7aa"}, {"field": "createtime", "value": "2017-03-02T14:18:51.000Z"}, {"field": "description", "value": "\u00d8ystein Sylta, utholdenhetsansvarlig i Olympiatoppen S\u00f8r (OLT S\u00f8r), er slett ikke overrasket over at det er langt mellom de store idrettsprofilene p\u00e5 Agder."}, {"field": "heading", "value": ["\u2013 Vi er ikke t\u00f8ffe nok -adressa.no", "\u2013 20\u201325 timer trening i uka", "\u2013 Finnes lyspunkter", "Fikk en vekker"]}, {"field": "id", "value": "858683483e72b592f97e1ffeb7eb055212778fd9"}, {"field": "keyword", "value": ["Thor Hushovd", "Trine Mj\u00e5land", "Terrengkarusellen", "OL", "Katrine Lunde", "Vipers Kristiansand", "Kristoffer Halvorsen", "Toppidrett", "Odd Arne Brekne", "Eirik Ver\u00e5s Larsen", "Kristine Lunde-Borgersen", "Andreas Thorkildsen", "Friidrett"]}, {"field": "keywords", "value": "Thor Hushovd,Trine Mj\u00e5land,Terrengkarusellen,OL,Katrine Lunde,Vipers Kristiansand,Kristoffer Halvorsen,Toppidrett,Odd Arne Brekne,Eirik Ver\u00e5s Larsen,Kristine Lunde-Borgersen,Andreas Thorkildsen,Friidrett"}, {"field": "kw-category", "value": ["andreidretter", "100sport"]}, {"field": "kw-concept", "value": ["trent", "kultur", "l\u00f8p", "t\u00f8ffe", "toppidrett", "idrett", "mangel"]}, {"field": "kw-entity", "value": ["gran\u00e5sen", "norges", "katrine lunde og kristine lunde-borgersen", "vipers kristiansand", "universitetet", "s\u00f8rild", "olympiatoppen s\u00f8r"]}, {"field": "kw-location", "value": ["rio", "s\u00f8rlandet", "london", "trondheim", "agder"]}, {"field": "kw-pageclass", "value": "article"}, {"field": "kw-person", "value": ["thor hushovd", "andreas thorkildsen", "\u00f8ystein sylta", "solveig pedersen", "katrine lunde", "trine mj\u00e5land", "kristine lunde-borgersen", "eirik ver\u00e5s larsen", "odd arne brekne", "kristoffer halvorsen"]}, {"field": "kw-taxonomy", "value": ["100sport/andreidretter", "100sport"]}, {"field": "og-image", "value": "https://vertical.snd.no/images/9cec85cc-4ea2-4d62-a41d-e2a2374d2790?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mener S\u00f8rlandet mangler toppidrettskultur: \u2013 Vi er ikke t\u00f8ffe nok"}, {"field": "og-type", "value": "article"}, {"field": "og-url", "value": "http://www.adressa.no/100Sport/andreidretter/Mener-Sorlandet-mangler-toppidrettskultur--Vi-er-ikke-toffe-nok-231467b.html"}, {"field": "pageclass", "value": null}, {"field": "publishtime", "value": "2017-03-02T13:31:17.000Z"}, {"field": "recs-articleid", "value": "231467"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|andreidretter"}, {"field": "recs-publishtime", "value": "2017-03-02T13:31:17.000Z"}, {"field": "recs-rawtitle", "value": "Mener S\u00f8rlandet mangler toppidrettskultur: \u2013 Vi er ikke t\u00f8ffe nok -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/andreidretter", "100sport"]}, {"field": "teaser", "value": "\u00d8ystein Sylta, utholdenhetsansvarlig i Olympiatoppen S\u00f8r (OLT S\u00f8r), er slett ikke overrasket over at det er langt mellom de store idrettsprofilene p\u00e5 Agder."}, {"field": "thumbnail", "value": "http://content-thumbnail.cxpublic.com/content/thumbnail200x150/858683483e72b592f97e1ffeb7eb055212778fd9.jpg?58b829cb"}, {"field": "thumbnailfullheightdimensions", "value": "200x1850"}, {"field": "timestamp", "value": "2017-03-02T14:18:51.000Z"}, {"field": "title", "value": "Mener S\u00f8rlandet mangler toppidrettskultur: \u2013 Vi er ikke t\u00f8ffe nok"}, {"field": "url", "value": "http://www.adressa.no/100Sport/andreidretter/Mener-Sorlandet-mangler-toppidrettskultur--Vi-er-ikke-toffe-nok-231467b.html"}, {"field": "urlhash", "value": "858683483e72b592f97e1ffeb7eb055212778fd9"}], "score": 0.77022815, "siteId": "9222270286501375973", "id": "858683483e72b592f97e1ffeb7eb055212778fd9"}

