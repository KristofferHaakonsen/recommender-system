{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Superbusser skal fra august 2019 v\u00e6re ryggraden i Trondheims kollektivsystem. Det er ikke f\u00e5 utfordringer som skal l\u00f8ses med de nye bussene: De er alternativ til bybane, de skal s\u00f8rge for at bilbruken holdes nede, de skal betjene en by som vokser og viktigst av alt, s\u00f8rge for at trondhjemmere kommer seg til og fra arbeid og skole.", "LES OGS\u00c5: Milj\u00f8pakken om superbuss", "Superbuss h\u00f8res fint ut. En super buss er en som g\u00e5r ofte, er fleksibel og l\u00f8ser transportfloker for enkeltpersoner og for byen. Men alt vil ikke v\u00e6re s\u00e5 flott som det h\u00f8res ut. Det blir dyrt \u00e5 bygge om holdeplasser, mange bussholdeplasser vil forsvinne, bussene skal stort sett st\u00e5 i de samme k\u00f8ene som resten av trafikken, og veldig mange passasjerer m\u00e5 skifte buss. Hva er s\u00e5 supert med det?", "Hvis vi ser det fra busspassasjerenes perspektiv, og det kan v\u00e6re en god tiln\u00e6rming, siden de avgj\u00f8r om dette blir en suksess eller ikke: Det skal ganske mange fordeler inn i den nye transport-hverdagen for \u00e5 oppveie ulempen ved \u00e5 skifte buss. Da skal det ikke bare v\u00e6re h\u00f8y frekvens p\u00e5 avgangene. Da skal bussen ogs\u00e5 v\u00e6re komfortabel, ikke bli mye dyrere og den skal bruke like kort tid som i dag, helst enda mindre.", "LES OGS\u00c5: AtB-rapport om rutestruktur og superbuss", "Superbuss er et konsept mer enn et valg av en busstype. Konseptet inneb\u00e6rer hyppige avganger, stor kapasitet, h\u00f8y standard, f\u00e5 stopp og bitvis kj\u00f8ring i egen tras\u00e9. Det siste punktet skal vi straks komme tilbake til. Det er ogs\u00e5 to andre viktige premisser for Trondheims satsing p\u00e5 superbuss: At f\u00e6rre busser skal rulle gjennom Midtbyen og at mye av busstrafikken i fremtiden skal g\u00e5 p\u00e5 tvers og ikke gjennom sentrum.", "Ideen om superbuss vokste frem av asken da planer om bybane ble forkastet. Bergen valgte bybane, mens Trondheim og Stavanger begge har valgt \u00e5 satse p\u00e5 buss. Da diskusjonen startet, var det mye snakk om at superbussen skulle g\u00e5 i egen tras\u00e9. Da ville den v\u00e6rt en slags bane p\u00e5 gummihjul. En slik buss ville kommet raskt frem, hatt h\u00f8y hastighet og regularitet, det vil si mange av de fordeler som er ved en skinneg\u00e5ende bane.", "LES OGS\u00c5: Teknisk Ukeblad: Derfor er superbuss billigere enn trikk", "N\u00e5r superbuss-prosjektet er i ferd med \u00e5 bli konkret, er det lite igjen av ideen om at den skal ha en privilegert tilv\u00e6relse i gatebildet. Tvert imot, ser det n\u00e5 ut til at det som skal v\u00e6re ryggraden i byens kollektive infrastruktur, skal dele veien med alle andre trafikanter. Superbussene skal alts\u00e5 stoppe ved de samme r\u00f8dlys og stampe seg frem i de samme k\u00f8er som personbiler, tungtrafikk og andre busser. Det er disse plass-konfliktene som kommer til syne i tautrekkingen om fremtidig utforming av Innherredsveien og Elgeseter gate.", "Dette er ikke bare snakk om et mindre viktig element i superbuss-konseptet. Sp\u00f8rsm\u00e5let om egen tras\u00e9 er selve kjernen i sp\u00f8rsm\u00e5let om superbuss egentlig vil v\u00e6re en forbedring og om det vil v\u00e6re fremtiden for Trondheim. Hvis saken bare handlet om ordvalg, hadde det ikke spilt s\u00e5 stor rolle. Det m\u00e5 gjerne kalles superbuss, selv om det egentlig ikke er mye mer enn et alminnelig godt busstilbud.", "LES OGS\u00c5: Her er superbuss-traseene i Trondheim", "Superbussene har alts\u00e5 skiftet karakter. Derimot klamrer kostnadene seg fast, ikke ulikt en st\u00e5-passasjer n\u00e5r bussen dundrer ned i et hull i veien. Det planlegges n\u00e5 for at 65 bussholdeplasser skal opprustes til superbuss-standard, til en samlet pris av en halv milliard kroner. Er det god bruk av bompenger og statlige skatteinntekter? Kunne en halv milliard kroner v\u00e6rt brukt p\u00e5 en annen m\u00e5te som ville gitt byen et minst like godt kollektivtilbud?", "Der jeg g\u00e5r p\u00e5 bussen , m\u00e5 jeg ofte ta til takke med st\u00e5plass. Jeg t\u00e5ler \u00e5 st\u00e5. Jeg greier til og med \u00e5 glede meg over at busstilbudet i dag er en suksess og at mange har behov for en slik tjeneste. Men st\u00e5plassen viser ogs\u00e5 at Trondheims buss-suksess har skapt et kapasitetsproblem.", "Kanskje det er viktigere \u00e5 l\u00f8se denne relativt lille utfordringen, og sette inn flere busser, enn \u00e5 holde liv i grandiose, supre planer?"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "cc9bd263c35e6c202d10db1ffcdebb7021224d578eb289d0ec51d4b7445c05a2"}, {"field": "createtime", "value": "2016-10-11T08:18:07.000Z"}, {"field": "description", "value": "Superbuss kan bli en super l\u00f8sning p\u00e5 Trondheims transportbehov. Bussene kan ogs\u00e5 bli et usupert og upraktisk pengesluk p\u00e5 hjul."}, {"field": "dominantimage", "value": "http://www.adressa.no/pluss/meninger/article13625142.ece/cecp23/BINARY/w980/JPS_nybuss7.JPG"}, {"field": "dominantimagedimensions", "value": "980x652"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/326deabe454074378a6472a994fe7721fce958df.jpg?586a006e"}, {"field": "dominantthumbnaildimensions", "value": "300x200"}, {"field": "heading", "value": "Et pengesluk p\u00e5 hjul -adressa.no"}, {"field": "id", "value": "326deabe454074378a6472a994fe7721fce958df"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-concept", "value": ["milliard kroner", "skifte buss", "superbuss", "halv milliard", "buss", "halv milliard kroner"]}, {"field": "kw-entity", "value": ["midtbyen", "ukeblad", "trondheim og stavanger", "innherredsveien og elgeseter"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13625142.ece/cecp23/BINARY/w980/JPS_nybuss7.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et pengesluk p\u00e5 hjul"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/10/11/Et-pengesluk-p%C3%A5-hjul-13625143.ece"}, {"field": "pageclass", "value": null}, {"field": "publishtime", "value": "2016-10-11T09:15:27.000Z"}, {"field": "recs-articleid", "value": "13625143"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-10-11T09:15:27.000Z"}, {"field": "recs-rawtitle", "value": "Et pengesluk p\u00e5 hjul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Superbuss kan bli en super l\u00f8sning p\u00e5 Trondheims transportbehov. Bussene kan ogs\u00e5 bli et usupert og upraktisk pengesluk p\u00e5 hjul."}, {"field": "thumbnail", "value": "http://content-thumbnail.cxpublic.com/content/thumbnail200x150/326deabe454074378a6472a994fe7721fce958df.jpg?586a006e"}, {"field": "thumbnailfullheightdimensions", "value": "200x1653"}, {"field": "timestamp", "value": "2017-01-02T07:25:34.000Z"}, {"field": "title", "value": "Superbuss kan bli et usupert pengesluk"}, {"field": "url", "value": "http://www.adressa.no/pluss/meninger/2016/10/11/Et-pengesluk-p%c3%a5-hjul-13625143.ece"}, {"field": "urlhash", "value": "326deabe454074378a6472a994fe7721fce958df"}], "score": 1.0919806, "siteId": "9222270286501375973", "id": "326deabe454074378a6472a994fe7721fce958df"}

