{"fields": [{"field": "modifiedtime", "type": "time", "value": "2016-03-28T14:22:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["S\u00f8r-Tr\u00f8ndelag politidistrikt", "Marit Fostervold", "Ukeadressa", "Portrettet"]}, {"field": "author", "value": ["s\u00e6ba bajoghli", "foto: terje visnes"]}, {"field": "body", "value": ["Den ene raneren holder henne i et fast grep i skinnjakken. Den andre er p\u00e5 vei inn i politibilen.", "Tankene flyr gjennom hodet til Marit Fostervold, innsatsleder, og alene p\u00e5 oppdrag denne sene kvelden. Peppergass. Batong. H\u00e5ndjern. Hva skal hun strekke seg etter f\u00f8rst?", "De to r\u00f8slige karene hun kom over like f\u00f8r, har planen klar:", "\u00c9n kj\u00f8rer frem politibilen. Den andre skal dytte henne foran.", "Aktuell: Visepolitimesteren i Tr\u00f8ndelag trakk s\u00f8knaden som beredskapsdirekt\u00f8r etter en telefon fra Politidirektoratet (POD). Saken vakte stor debatt, og flere har reagert p\u00e5 ansettelsesprosessen.", "Alder: 45 \u00e5r.", "Bosted: By\u00e5sen, Trondheim.", "Familie: To s\u00f8nner, Mats (19) og Emil (22).", "Separert.", "Karriere: Ansatt som politibetjent i S\u00f8r-Tr\u00f8ndelag politidistrikt i juni 1992. Har siden v\u00e6rt lagf\u00f8rer for utrykningsenheten (fire \u00e5r), divisjonsleder (sju m\u00e5neder) og innsatsleder (seks \u00e5r). Lensmann i Kl\u00e6bu i tre \u00e5r fra 2009. Politistasjonssjef p\u00e5 Heimdal i to \u00e5r. Ledet konseptvalgutredningen om politiets nasjonale beredskap og politiets beredskapssenter i Politidirektoratet i 2014. Konstituert politimester (totalt \u00e5tte m\u00e5neder). Visepolitimester i S\u00f8r-Tr\u00f8ndelag i tre \u00e5r. N\u00e5 konstituert visepolitimester i nye Tr\u00f8ndelag politidistrikt.", "Utdanning: Politih\u00f8gskolen. Tre \u00e5rs utdanning i ledelse og personalarbeid. Mastergrad i offentlig administrasjon og ledelse fra Copenhagen Business School. Topplederkandidatstudiet ved Politih\u00f8gskolen. Nasjonal beredskap og kriseh\u00e5ndtering ved Politih\u00f8gskolen.", "Leser: Mye. Skj\u00f8nnlitteratur og fag. Leser n\u00e5 Jojo Moyes \u00abDen ene pluss en\u00bb, \u00abIslam\u00bb - en bok om kunstnerisk kulturhistorie - og Lars Myttings \u00abSv\u00f8m med den som drukner\u00bb. \u00abOver de hundre fjell\u00bb av Reyna Grande. \u00abDragel\u00f8peren\u00bb, \u00abHuset ved moskeen\u00bb og \u00abIndias datter\u00bb gjorde spesielt inntrykk.", "Lytter til: Mye Maria Mena. Sting, Andrea Bocelli og Coldplay. Og \u00c5ge.", "For f\u00f8rste gang i l\u00f8pet av sine mange \u00e5r som politi, tenker hun at hun kan d\u00f8.", "Situasjonen er betraktelig roligere n\u00e5, under kontroll, kan vi si, her vi sitter i stua i rekkehuset p\u00e5 By\u00e5sen, noen \u00e5r senere. Fra de store vindusflatene med utsikt over Trondheim by f\u00f8lger Tr\u00f8ndelags visepolitimester bl\u00e5lysene med blikket, f\u00f8r hun sjekker adressa.no for \u00e5 finne ut hva som er p\u00e5 gang. Vi er blitt overstr\u00f8mmende tatt imot av tre \u00e5r gamle Nelson, en brun, blid og hypersosial dobermann, og hans kortbeinte og noe mer tilbakelente venn Siko, en jack russel terrier. N\u00e5 er de innel\u00e5st i hvert sitt bur i stua, s\u00e5nn passe forn\u00f8yd med situasjonen.", "LES OGS\u00c5: Mistillit p\u00e5 grunnplanet i politiet", "LES OGS\u00c5: - Jeg nektet f\u00f8rst \u00e5 tro det. Tenkte at dette ikke er mulig", "Nils Kristian Moe,", "politimester i Tr\u00f8ndelag", "- Marit er p\u00e5g\u00e5ende, engasjert. Hun fremst\u00e5r som ganske t\u00f8ff, men har ogs\u00e5 en annen side. Hun er mer f\u00f8lsom enn du skal tro. Hun er oppriktig engasjert i politiet og v\u00e5rt samfunns oppdrag. Hun \u00f8nsker at vi skal gj\u00f8re det beste vi kan. Hun st\u00e5r st\u00f8tt p\u00e5 begge bein og har v\u00e6rt ute en vinternatt f\u00f8r. Uredd, tydelig og ganske direkte. Du vet hvor du har henne, det er ikke noe \u00e5 lure p\u00e5.", "Fem uker er g\u00e5tt siden Marit Fostervold travet frem og tilbake p\u00e5 dette stuegulvet, foran de fire Gullv\u00e5g-maleriene, under portrettegningene av sine to s\u00f8nner, mens hun grublet over hva hun skulle foreta seg. \u00abFostervold-saken\u00bb raste i mediene: Etter at Politiforum torsdag 11. februar avsl\u00f8rte at Fostervold trakk s\u00f8knaden som beredskapsdirekt\u00f8r etter en telefonsamtale fra Politidirektoratet (POD), sto ikke telefonen. To ganger br\u00f8t den sammen, mens henvendelser fra journalister og st\u00f8tteerkl\u00e6ringer fra venner, kjente - og en tidligere kriminell - str\u00f8mmet inn. Stua ble fylt av blomster. Selv bestemte hun seg for \u00e5 sitte stille i b\u00e5ten, etter \u00e5 ha r\u00e5df\u00f8rt seg med kolleger.", "- S\u00e5 ruller jo saken i media . Man blir tatt til inntekt for veldig mange problemstillinger: Kvinnesak, rekrutteringsprosessen, kvalifikasjonskravene. Kameraderi. Mange har meninger. Man blir satt i ulike kontekster og revet litt i alle retninger, sier hun.", "Etter den ber\u00f8mmelige telefonsamtalen kj\u00f8rte hun til hytta i Storlidalen i Oppdal. Sto p\u00e5 ski og var \u00abf\u00f8lelsesmessig og konkurransemessig ferdig med saken\u00bb.", "- Det var en s\u00f8keprosess, og i det er det en konkurranse, og jeg ser at han som fikk jobben er veldig godt kvalifisert. Men til syvende og sist blir det skrevet s\u00e5 mye at man blir tvunget til \u00e5 ha en mening. Man blir satt p\u00e5 toget, og man kommer seg ikke av.", "Etter noen dager gjenga Fostervold selv sin versjon av telefonsamtalen som fikk henne til \u00e5 trekke s\u00f8knaden og fortalte at POD ba henne dementere saken. Mange reagerte p\u00e5 ansettelsesprosessen, der Fostervold fikk vite at Knut Smedsrud var innstilt som nummer \u00e9n til jobben, f\u00f8r hennes referanser var hentet inn. POD har uttalt at de ikke har oppfattet telefonsamtalen p\u00e5 samme m\u00e5te, og at de ikke hadde interesse av at Fostervold skulle trekke s\u00f8knaden.", "LES OGS\u00c5: To av ti politiledere i Tr\u00f8ndelag politidistrikt er kvinner", "LES OGS\u00c5: Humleg\u00e5rd vil g\u00e5 gjennom saken med Fostervold", "Artiklene om saken har hun samlet i en tjukk ringperm p\u00e5 kontoret. Hittil har hun unng\u00e5tt \u00e5 lese de fleste, for \u00e5 beskytte seg.", "- Man f\u00e5r et behov for \u00e5 synliggj\u00f8re at man ikke er sint. Jeg opplever meg ikke som et offer eller som neglisjert.", "- Det har du ikke gjort?", "- Nei, og jeg kjenner ikke p\u00e5 det enn\u00e5, heller. Det kan godt v\u00e6re fordi jeg velger ikke \u00e5 gj\u00f8re det. Men jeg skal fortsette \u00e5 jobbe, jeg har ikke ...", "Hun leter etter ordene. Hendene ligger p\u00e5 spisebordet, ved siden av fatet med hjemmebakte smultringer, en bugnende hortensia og to levende lys. Politiuniformen er droppet til fordel for bl\u00e5 og hvite striper, jeans og knallrosa joggesko.", "- Jeg f\u00f8ler meg ikke forbig\u00e5tt eller ikke tatt p\u00e5 alvor. Det er f\u00f8rste gang jeg har s\u00f8kt en stilling p\u00e5 det niv\u00e5et. I utgangspunktet tenker jeg at jeg hadde v\u00e6rt heldig om jeg hadde f\u00e5tt jobben.", "- Er dette noe du har kommet til n\u00e5 i etterkant? Da du gikk ut og opplyste om POD-samtalen, l\u00e5 det en kritikk av prosessen i det?", "- Ja. Jeg reagerer p\u00e5 at jeg ble kjent med innstillingen f\u00f8r mine referanser ble sjekket ut. Og at jeg i ettertid ble bedt om \u00e5 dementere saken, uten at jeg ble spurt hvordan jeg hadde opplevd det. Det er ikke greit. I hvert fall ikke n\u00e5r man er politi. Da m\u00e5 man si det akkurat som det er.", "Nettopp det er hun kjent for, if\u00f8lge flere som st\u00e5r henne n\u00e6r: \u00c5 si det som det er. \u00c6rekj\u00e6r, uredd og brutalt \u00e6rlig til tider. \u00abHun har tatt en del kamper opp gjennom karrieren sin\u00bb, sier \u00e9n kollega.", "Selv synes hun det er vanskelig \u00e5 snakke om saken. Sier hun er opptatt av \u00e5 ha et godt forhold til arbeidsgiver og at hun ikke b\u00e6rer nag til noen. Samtidig mener hun det var viktig at saken ble belyst, da det kan virke skjerpende for andre ansettelsesprosesser.", "Etter en liten stund kommer det en erkjennelse over spisebordet:", "I Tr\u00f8ndelag politidistrikt har hun g\u00e5tt gradene siden 1992 og gjort kometkarriere. Divisjonsleder, Kl\u00e6bu-lensmann, politistasjonssjef p\u00e5 Heimdal. Noen stillinger har hun f\u00e5tt, andre ikke.", "- Det jeg synes er mest krevende med alle disse s\u00f8keprosessene er at ... Jeg er 45 \u00e5r. Jeg blir 46. Og jeg opplever fortsatt at folk snakker til meg som om jeg skulle v\u00e6re en liten jentunge: \u00abDu er s\u00e5 ung ... Du har s\u00e5 mange \u00e5r foran deg.\u00bb Men n\u00e5r jeg kikker p\u00e5 mennene i samme posisjoner f\u00f8r meg, s\u00e5 har de v\u00e6rt yngre enn meg.", "17. august g\u00e5r stillingen som konstituert visepolitimester ut. Hva hun gj\u00f8r da, vet hun ikke, men hun vil vurdere flere lederstillinger i distriktet som lyses ut i kj\u00f8lvannet av politireformen.", "- Kvier du deg for \u00e5 s\u00f8ke nye toppjobber?", "- Nei. Det gj\u00f8r jeg ikke, men samtidig s\u00e5 vet jeg ikke hvilket bilde denne ansettelsessaken har skapt av meg. Enten kan man tenke at jeg st\u00e5r for det jeg sier, er klar og tydelig. Det er viktig i en topplederjobb. Eller s\u00e5 kan det v\u00e6re motsatt: Hun der br\u00e5keb\u00f8tta der. Kvinnesak og feminist. Skal vi ta sjansen?", "Ansiktet sprekker opp i et smil.", "- Vi satser p\u00e5 det f\u00f8rste!", "Interi\u00f8ret hjemme p\u00e5 By\u00e5sen kan spores til eksotiske ferier i utlandet.", "- Se p\u00e5 de her! De er ekte!", "Hun fisker frem et par gr\u00f8nne kinesiske stoffsko fra det antikke vitrineskapet i stua. De ser ut som barnesko, men ble laget for sn\u00f8rte, kinesiske kvinnef\u00f8tter. To brune hatteesker st\u00e5r p\u00e5 gulvet ved siden av tv-en, foran to stresslesser i et hj\u00f8rne. Shippet til Trondheim fra en ferietur i Singapore. P\u00e5 den ene stueveggen henger et malt hestehode hun sikret seg under en sykkeltur p\u00e5 Cuba. Hester har hatt en spesiell plass i Fostervolds liv helt siden hun stelte og klappet p\u00e5 dem i arbeidsuka i 9. klasse. Tolv hester har hun eid opp gjennom \u00e5rene. N\u00e5 har hun andeler i to travhester: Birk Victor og Balder Halbak. De skulle hjelpe henne til \u00e5 koble av fra jobben, men hittil har det bare blitt \u00e9n kj\u00f8retur. De gir henne likevel adgangsbillett til travmilj\u00f8et, der hun stortrives blant alskens folk fra ulike samfunnslag.", "Rottene har hun derimot kvittet seg med, etter \u00e5 ha eid opptil tolv samtidig i barndommen. Det har v\u00e6rt fisker i akvarium og sebrafinker i bur. For ikke \u00e5 glemme pinnsvinene hun og lilles\u00f8ster Trude trillet rundt p\u00e5 i dukkevogn i barndomsparadiset p\u00e5 Ytter\u00f8ya.", "- Veldig fine dyr! Veldig spesielle dyr, sier hun om de sm\u00e5, piggete n\u00f8stene.", "Trude Fostervold, lilles\u00f8ster og l\u00e6rer", "- Jeg kan stole hundre prosent p\u00e5 Marit. Hun er raus og oppmerksom og kommer alltid med reisegaver til tantebarna sine. N\u00e5r hun inviterer til middag, st\u00e5r det ikke p\u00e5 noe. En gourmetkokk, som kunne \u00e5pnet restaurant. Da vi var sm\u00e5, var jeg h\u00f8yt og lavt, mens Marit var den rolige, sindige, selv om hun en gang lurte meg til \u00e5 drikke s\u00f8levann i sandkassa. Kakao, sa hun. Hun er st\u00f8ttende, beskyttende og veldig \u00e6rlig. Det kan v\u00e6re t\u00f8ft \u00e5 f\u00e5 sannheten, men hun sier fra i beste mening. En klippe i livet mitt.", "DING DONG ...", "Bjeff! Bjeff!", "Hun reiser seg fra spisebordet, passerer hundeburene og \u00e5pner ytterd\u00f8ra.", "- Hei. Vi er ikke ferdige enn\u00e5, sier hun til far \u00d8ystein Fostervold.", "T\u00f8mmermesteren har troppet opp for \u00e5 bygge videre p\u00e5 datterens trapp ned til kjelleretasjen. B\u00e5de faren og moren, pensjonert f\u00f8rstekonsulent fra Arbeidstilsynet, Kari Berglie Paauw, husker hvordan lille Marit dro det ene skadde dyret etter det andre over d\u00f8rstokken b\u00e5de hjemme og p\u00e5 hytta. Hun var tidlig opptatt av \u00e5 \u00abklare sj\u00f8l\u00bb. Sosial og med mange venner fra tidlig av. Tverrfl\u00f8yte i korps og en racer p\u00e5 h\u00e5ndballbanen.", "Graver man litt bakover i Fostervold-slekta, med sine forgreininger til M\u00f8re, finner man fagforeningsledere, Ap-politikere, Norges f\u00f8rste kringkastingssjef (Kaare Fostervoll) og en tidligere forsvarsminister (Alv Jakob Fostervoll). S\u00e5 husker hun heller ingen ferier eller selskapeligheter i det fostervoldske hjem uten at argumenter og politiske slagferdigheter fl\u00f8y veggimellom. Kanskje er det derfor hun leser alt hun kommer over. I l\u00f8pet av intervjuet svinger hun innom apartheidregimet i S\u00f8r-Afrika, langer ut mot Aristoteles' elendige kvinnesyn og gj\u00f8r seg noen tanker om s\u00e5rbare asyls\u00f8kere som m\u00e5 orientere seg i et helt nytt samfunn. Engasjementet har hun f\u00e5tt inn med morsmelka, omgitt av paroler om likestilling og rettferdighet, i 8.mars- og 1.mai-tog. Selv g\u00e5r hun ikke i tog.", "- Det synes jeg er vanskelig n\u00e5r man jobber i politiet. Da skal man s\u00f8rge for at alle andre f\u00e5r si meningene sine og ikke n\u00f8dvendigvis ha de sterkeste meningene selv.", "Nina Christin Berg, venninne og avdelingssjef ved St. Olavs Hospital", "- Marit har et stort samfunnsengasjement. Man kan diskutere hva som helst med henne, og hun f\u00f8lger med p\u00e5 alt som r\u00f8rer seg. Utrolig morsom, med en smittende latter. Omsorgsfull og veldig lojal. Jobben betyr veldig mye for henne. Hun er ut\u00e5lmodig og vil l\u00f8se sakene med \u00e9n gang.", "Etter jul gikk hun likevel ut med en brannfakkel, da hun uttalte at innvandrere m\u00e5 f\u00f8lge norske verdier. Uttalelsene vakte debatt og m\u00f8tte motb\u00f8r og st\u00f8tte.", "- Er det politiets rolle \u00e5 g\u00e5 ut slik?", "- Ja. Loven er basert p\u00e5 en politikk som igjen er basert p\u00e5 hvilke verdier man \u00f8nsker skal v\u00e6re b\u00e6rende for et samfunn. Hvis politiet ikke er bevisst disse verdiene, vil man heller ikke klare \u00e5 skaffe til veie bevisene, som ogs\u00e5 kan sikre at uskyldige ikke blir d\u00f8mt, sier hun, og henviser til \u00e6resrelaterte saker som har mange skjulte koder og strukturer i seg - saker det kan v\u00e6re vanskelig for politiet \u00e5 komme til bunns i.", "- Hva er norske verdier?", "- Det kan godt v\u00e6re begrepsbruken ikke var klok, den kan jeg se. Samtidig ser jeg at det er verdier som veldig mange hegner om som viktige for \u00e5 ha et trygt og stabilt samfunn.", "Egentlig skulle hun ha ment enda mer om mangt, og mye sterkere. Rollen som visepolitimester har sine naturlige begrensninger.", "\u00abDet var ikke enkelt \u00e5 v\u00e6re kvinne i politiet for mange \u00e5r siden, men Marit satte de eldre mennene raskt p\u00e5 plass\u00bb, sier en kollega. Hun markerte seg tidlig p\u00e5 politikammeret, sies det, som en direkte, talef\u00f8r og \u00abvoldsomt engasjert\u00bb politibetjent. En leder som krever mye av dem rundt seg \u2013 og som samtidig liker festligheter og har lakenskrekk i sosiale samlinger. Under jobbsamlingen p\u00e5 Stokk\u00f8ya en tidlig maidag i fjor, fikk hun med seg flere kolleger p\u00e5 et iskaldt morgenbad klokken sju dagen derp\u00e5.", "Da hun ble m\u00f8tt med sp\u00f8rsm\u00e5let \u00abdu har vel ikke ligget med noen\u00bb etter en forfremmelse tidlig p\u00e5 2000-tallet, rapporterte hun saken videre. Vedkommende fikk en skriftlig irettesettelse. Hun var aldri i tvil om \u00e5 varsle.", "- Nei. Det skaper bare uro i kroppen. Det m\u00e5 opp og fram med \u00e9n gang. Det m\u00e5 gjennomg\u00e5s og ryddes opp og reetableres. Og man vokser som oftest p\u00e5 det. Det kommer som regel noe godt ut av de vanskelige situasjonene, ogs\u00e5.", "Noen \u00e5r senere vitnet hun til st\u00f8tte for en kvinnelig kollega som varslet om trakassering fra en politileder etter en hyttetur i \u00c5re.", "Etter \u00c5re-saken ble hun satt til \u00e5 rydde opp i kulturen i avdelingen i m\u00e5nedene etterp\u00e5.", "- Hvordan endrer man en kultur?", "- Man setter ord p\u00e5 det som har skjedd, uten \u00e5 ford\u00f8mme det. S\u00e5 river man det fra hverandre og setter det sammen p\u00e5 nytt igjen. Gir det ny mening. Det kan v\u00e6re m\u00e5ten ting sies p\u00e5. Det kan v\u00e6re hva man sier, hvem som er til stede n\u00e5r man prater og hvordan man i praksis ter seg.", "Barned\u00f8dsfallene. Det er det aller verste etter snart 25 \u00e5r i yrket. De f\u00e5r henne til \u00e5 stoppe opp, ta innover seg livets s\u00e5rbarhet. Da senker hun tempoet. Ser seg rundt.", "Alvorlige trafikkulykker. Grove voldtekter. Drap. Selvdrap.", "- Det finnes ingen ord som kan beskrive sorgen du opplever at de p\u00e5r\u00f8rende har, og du vet at du bare er der en periode. Det h\u00f8res kanskje kynisk ut, men det kommer et nytt oppdrag. Hvis du fanges inn i alle sorgprosesser folk blir utsatt for, f\u00e5r du ikke gjort jobben din lenger. Samtidig m\u00e5 du passe p\u00e5 ikke \u00e5 bli umenneskelig. Da f\u00e5r du heller ikke gjort jobben din. Det er en krevende situasjon \u00e5 v\u00e6re i, sier hun.", "P\u00e5 de tyngste dagene, n\u00e5r veggene i huset kjennes trange og hodet er fullt, hjelper det ikke med de vanlige trenings\u00f8ktene spinning, sykling eller ski. Da er det de seks seige kilometerne hjemmefra oppover til Gr\u00e5kallen som gj\u00f8r susen. Sist hun var der oppe, var under POD-saken.", "- Da m\u00e5 det ut. Den eneste m\u00e5ten \u00e5 f\u00e5 det ut p\u00e5 er \u00e5 springe seg en tur.", "Hun ler.", "- Til slutt er det vondere \u00e5 springe oppover enn det \u00abvondtet\u00bb man har i magen.", "Store og uoversiktlige folkemengder er hun ikke glad i. Marit Fostervold skanner. Trafikken p\u00e5 vei til jobb. Flyplassen n\u00e5r hun er ute og reiser. Hun kan sveipe over et lokale og tenke: \u00abHer er det bra \u00e5 v\u00e6re for alle.\u00bb", "Hun m\u00e5 konstatere situasjonen. Lese trusselbildet.", "- Man f\u00f8lger med, sier hun.", "- Hele tida. F\u00f8lger med p\u00e5 ALT, alts\u00e5. Man har alltid et blikk.", "- P\u00e5 butikken ogs\u00e5?", "-Ja. \u00c5 ja. Skanner. Bestandig.", "Kvelden hun havnet i basketak med de to ranerne, fryktet hun det skulle g\u00e5 virkelig galt.", "En tilsynelatende hyggelig stemning hadde snudd p\u00e5 rekordfart.", "Hun ble reddet av rattgiret, som l\u00e5ste politibilen slik at de ikke fikk gjennomf\u00f8rt planen. P\u00e5 sekunder fikk hun tatt tak i hetta til han som holdt henne fast og dratt den over hodet hans mens hun pepret ham. Sprayen dannet en sky inne i hetta. Den r\u00f8slige karen gikk rett i bakken. Like etter kom hundepatruljen og fikk arrestert begge.", "I grevens tid.", "Selv har Marit Fostervold holdt seg p\u00e5 rett side av loven.", "- Har du noen gang hatt lyst til \u00e5 gj\u00f8re noe skikkelig ulovlig?", "- Jeg vet i hvert fall hvordan jeg skulle gjort det, uten \u00e5 bli tatt, ler hun.", "- Det perfekte lovbruddet?", "Hun tenker seg om.", "Visepolitimesteren trer tydeligere frem:", "- Det perfekte lovbruddet finnes ikke. Det legges igjen spor, alltid. Man blir tatt, vet du. Det er bare det."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8e614c590007d33fb2fe45777923f9fdb8153598986ab113af97fbb3359159fc"}, {"field": "createtime", "value": "2016-03-24T08:24:38.000Z"}, {"field": "description", "value": "Sextrakassering, br\u00e5k om ansettelse og omstridt utspill om innvandrere. Visepolitimester Marit Fostervold har v\u00e6rt ute en vinternatt f\u00f8r."}, {"field": "dominantimage", "value": "http://www.adressa.no/pluss/magasin/article12463459.ece/z88znn/ALTERNATES/w980-default/marit_fostervold_1_9.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a152ddb95d2b33036e6b5ef2f59d4fe81de8139e.jpg?59705b57"}, {"field": "dominantthumbnaildimensions", "value": "300x169"}, {"field": "heading", "value": ["Etter stormen -adressa.no", "\u00abFostervold-saken\u00bb", "- Ikke et offer", "- Det kan v\u00e6re at det n\u00e5 har g\u00e5tt s\u00e5pass lang tid at jeg bearbeider, og minimaliserer, den kritikken jeg selv sto for. Det er en menneskelig faktor i det: For \u00e5 komme seg videre, og n\u00e5r det stilner rundt en, s\u00e5 toner en det ned. For hvis man blir igjen i det kritiske bildet, kan man bli bitter. Og det m\u00e5 jo v\u00e6re helt forferdelig.", "Klar og tydelig. Eller br\u00e5keb\u00f8tta.", "Et hestehode fra Cuba", "Norske verdier", "- Hadde det v\u00e6rt for ti \u00e5r siden, skulle jeg sagt s\u00e5 mye mer!", "\u00abDu har vel ikke ligget med noen?\u00bb", "- Seksuell trakassering handler om maktbruk. Det handler ikke om at man har en grisete tankegang. Det som skjer er at man f\u00e5r diskreditert kompetansen sin.", "Skanner alt og alle. Alltid.", "Det perfekte lovbrudd", "- Det var en hemningsl\u00f8s sl\u00e5sskamp! Uten sidestykke. De to. Og en schtor rottweiler, husker hun."]}, {"field": "id", "value": "a152ddb95d2b33036e6b5ef2f59d4fe81de8139e"}, {"field": "keyword", "value": ["S\u00f8r-Tr\u00f8ndelag politidistrikt", "Marit Fostervold", "Ukeadressa", "Portrettet"]}, {"field": "keywords", "value": "S\u00f8r-Tr\u00f8ndelag politidistrikt,Marit Fostervold,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-company", "value": "siko"}, {"field": "kw-concept", "value": ["norske verdier", "saken", "politi", "jobb", "visepolitimester", "perfekte lovbrudd"]}, {"field": "kw-entity", "value": ["copenhagen business school", "birk victor og balder halbak", "huset", "gullv\u00e5g", "fostervold", "stokk\u00f8ya", "aristoteles", "politih\u00f8gskolen", "heimdal", "islam", "jojo moyes", "mats", "trude", "ytter\u00f8ya", "politiforum", "norges", "politidirektoratet", "by\u00e5sen", "emil", "storlidalen", "nelson", "m\u00f8re", "sv\u00f8m", "arbeidstilsynet", "indias", "hester", "gr\u00e5kallen"]}, {"field": "kw-location", "value": ["kl\u00e6bu", "s\u00f8r-tr\u00f8ndelag", "singapore", "s\u00f8r-afrika", "oppdal", "tr\u00f8ndelag", "trondheim", "\u00e5re", "cuba"]}, {"field": "kw-pageclass", "value": "article"}, {"field": "kw-person", "value": ["reyna grande", "lars myttings", "kari berglie paauw", "balder halbak", "knut smedsrud", "kaare fostervoll", "\u00f8ystein fostervold", "marit fostervold", "birk victor", "alv jakob fostervoll"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12463459.ece/z88znn/ALTERNATES/w980-default/marit_fostervold_1_9.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Etter stormen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/24/Etter-stormen-12463468.ece"}, {"field": "pageclass", "value": ["article"]}, {"field": "publishtime", "value": "2016-03-24T08:07:14.000Z"}, {"field": "recs-articleid", "value": "12463468"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-24T08:07:14.000Z"}, {"field": "recs-rawtitle", "value": "Etter stormen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Sextrakassering, br\u00e5k om ansettelse og omstridt utspill om innvandrere. Visepolitimester Marit Fostervold har v\u00e6rt ute en vinternatt f\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/a152ddb95d2b33036e6b5ef2f59d4fe81de8139e.jpg?59705b57"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-20T07:27:19.000Z"}, {"field": "title", "value": "- Seksuell trakassering handler om maktbruk. Ikke om en grisete tankegang."}, {"field": "url", "value": "http://www.adressa.no/pluss/magasin/2016/03/24/Etter-stormen-12463468.ece"}, {"field": "urlhash", "value": "a152ddb95d2b33036e6b5ef2f59d4fe81de8139e"}], "score": 0.39412713, "siteId": "9222270286501375973", "id": "a152ddb95d2b33036e6b5ef2f59d4fe81de8139e"}

