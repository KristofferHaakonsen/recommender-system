{"fields": [{"field": "modifiedtime", "type": "time", "value": "2015-10-19T12:25:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Europa", "Storby", "Reise"]}, {"field": "author", "value": "stine holberg dahl"}, {"field": "body", "value": ["Saken oppdateres.", "\u2014 Det er umulig \u00e5 fortelle om byen min uten \u00e5 nevne krigen. Samtidig er jeg opptatt av \u00e5 knuse myten om at det fortsatt er urolig her, og at vi lider under ettervirkningene av krigen. S\u00e5nn er det ikke!", "Vildana Deljkic (28) smiler skjevt. Da Bosnia-krigen var over i 1995, var hun \u00e5tte \u00e5r. Visst husker hun krigs\u00e5rene, og hun er ikke redd for \u00e5 snakke om hverken konfliktene, tapene eller konsekvensene, men hun er f\u00f8rst og fremst opptatt av \u00e5 vise hvorfor hun er s\u00e5 inderlig glad i hjembyen Sarajevo.", "\u2014 Turister som kommer blir overrasket over hvor vakker og full av liv byen er, til tross for fortiden v\u00e5r. Dessuten liker de den bosniske maten, og alle sier at de ikke kan fatte hvor billig alt er, sier hun.Vildana er nyutdannet jurist, men har ingen tro p\u00e5 at hun f\u00e5r en relevant jobb med det f\u00f8rste. Bosnia er et av Europas fattigste land, og arbeidsledigheten blant unge er p\u00e5 mer enn femti prosent. Siden Vildana snakker b\u00e5de engelsk og spansk, jobber hun litt som tolk ved kulturarrangementer og som guide.", "\u2014 Jeg pr\u00f8ver \u00e5 tenke positivt, ogs\u00e5 n\u00e5r det gjelder meg selv. Jeg f\u00e5r muligens ikke jobb som jurist med det f\u00f8rste, men jeg f\u00e5r kanskje en annen jobb.", "Vildana starter rundturen med \u00e5 peke ut fire religi\u00f8se bygninger.", "\u2014 Sarajevo er en miks av Europas kulturer, historiske perioder, folk og religioner. Her fra elvebredden ser du b\u00e5de synagogen, moskeen, den katolske katedralen og den ortodokse kirken. Det viser hvordan vi alltid har levd side om side \u2013 og fortsatt gj\u00f8r det. 13 gode tips til turer fra reisepanelet:", "N\u00e5r vi krysser elven og kommer inn i gamlebyen Stari Grad, er det som om vi har reist i tid og sted. Her ligger sm\u00e5 butikker tett i tett, med gamle h\u00e5ndlagde tepper, fargerike lykter, snirklete tekanner og orientalske kopper.", "\u2014 Skal det v\u00e6re en antikk kaffekvern, eller en hundre \u00e5r gammel veggklokke? Kom inn, kom inn, sier Mensur Kolos fra d\u00f8r\u00e5pningen i en antikvitetsbutikk.", "\u2014 Beklager at jeg mangler tenner i dag \u2013 jeg glemte dem hjemme, sier han og ler tannl\u00f8st, men godt.", "I den tyrkiske basaren Bascarsija har penger byttet hender helt siden den ble bygget p\u00e5 1400-tallet, da byen var underlagt det osmanske riket. I gamlebyen ligger ogs\u00e5 byens st\u00f8rste mosk\u00e9, og kafeene og restaurantene ligger tett i tett.Vildana er ikke i tvil om hvor vi skal spise lunsj. Det som ved f\u00f8rste \u00f8yekast ser ut som en enkel fotballpub, viser seg nemlig \u00e5 ha byens beste cevapi, de tradisjonelle sm\u00e5 kj\u00f8ttrullene som serveres med l\u00f8k og br\u00f8d.", "\u2014 Alle vi i Sarajevo spiser dette, s\u00e5 du kan ikke bes\u00f8ke byen uten \u00e5 pr\u00f8ve, sier Vildana Deljkic, som selvsagt har helt rett; maten smaker vidunderlig.", "Og prisen? Fem cevapiruller, l\u00f8k, br\u00f8d og tilh\u00f8rende yoghurt for rundt 20 kroner.", "Der basaren ender, endrer gatebildet seg. Byg\u00e5rdene i mur ble bygget da landet var under \u00f8sterriksk-ungarsk styre tidlig p\u00e5 1900-tallet, og husene ser ut som de kunne st\u00e5tt nettopp i Wien \u2013 eller Oslo. Etter en rusletur langs hovedgaten ender vi i finansstr\u00f8ket, ved det supermoderne kj\u00f8pesenteret Sarajevo City, med internasjonale kjedebutikker og kule kafeer og restauranter. Vildana mener kontrastene er typisk for hjembyen sin.", "\u2014 Selv om jeg er f\u00f8dt og oppvokst her, finner jeg stadig nye ting og steder som overrasker meg, sier hun.", "Har du et tips til reiseredaksjonen? Send oss gjerne en e-post!", "Husker snikskytterneI \u00e5r er det 20 \u00e5r siden v\u00e5penhvilen ble signert, etter en n\u00e6r fire \u00e5r lang serbisk beleiring av Sarajevo. Den eneste veien inn og ut av byen disse \u00e5rene var den rundt 800 meter lange tunnelen i bydelen Dobrinja, bygget av den bosniske h\u00e6ren i 1993. Den starter i kjelleren i en privatbolig ved flyplassen og ender ved fjellsiden p\u00e5 den andre siden av rullebanen. Gjennom den smale, lave tunnelen fraktet soldatene v\u00e5pen, medisiner, mel og sukker og drivstoff \u2013 og folk. Rundt 4000 mennesker gikk gjennom den daglig.", "I dag er tunnelen en turistattraksjon, og i det lille bes\u00f8kssenteret vises autentiske tv-bilder fra b\u00e5de tunnelen og krigshandlingene i byen. Til tross for at Vildana Deljkic var et lite barn den gangen, husker hun godt br\u00f8d\u2014 og vannutdelingen, og hvordan hun l\u00f8p h\u00e5nd i h\u00e5nd med moren over hovedgaten i sentrum som ble kalt \u00absniper alley\u00bb p\u00e5 grunn av alle snikskytterne.- Men jeg har gode minner fra disse \u00e5rene ogs\u00e5. Vi hadde et sterkt samhold, b\u00e5de i familien og med naboene. Jeg husker da venninnen min hadde bursdag og mamma hadde f\u00e5tt tak i ett egg som gave. Moren til venninnen min ble s\u00e5 glad at hun gr\u00e5t.", "Krigsherjingene er fortsatt fysisk synlig i form av kulehull p\u00e5 mange av bygningene i Sarajevo, men Vildana er opptatt av at livet m\u00e5 g\u00e5 videre, og at folk m\u00e5 se fremover.", "\u2014 Vi m\u00e5 pr\u00f8ve \u00e5 tilgi og forst\u00e5. Hvis du lever i fortiden, spiser det deg opp.", "28-\u00e5ringen er bekymret over den politiske og \u00f8konomiske situasjonen i landet, og hvordan religionen etter krigen har splittet innbyggerne. Hun har likevel ikke mistet fremtidsh\u00e5pet.", "\u2014 Foreldrene og besteforeldrene mine har l\u00e6rt meg \u00e5 v\u00e6re mer opptatt av hvordan folk er, enn hvilken religion de har. Det synes jeg er en god leveregel.", "Nordmenn blir mer og mer glade i \u00d8st-Europa:", "Ti tips til hva du kan gj\u00f8re i Sarajevo 1. Nyt nasjonalbiblioteket", "Vakkert, vakkert, vakkert! Byen r\u00e5dhus er ogs\u00e5 landets nasjonalbibliotek, bygget i spansk maurerstil. Bygningen ble totalbombet i 1992, og rundt 90 prosent av alle b\u00f8kene og dokumentene ble \u00f8delagt. Bygget er restaurert og ble gjen\u00e5pnet i mai 2014. Inngang ca. kr 10.", "2. Bes\u00f8k basaren BascarsijaOrientalsk, livlig og sosialt. Den tyrkiske basaren ble bygget p\u00e5 1400-tallet, under det osmanske riket. Du kan fortsatt komme hit og handle, eventuelt for \u00e5 ta en tyrkisk kaffe eller se byens st\u00f8rste mosk\u00e9, bygd p\u00e5 1500-tallet.", "3. Opplev h\u00e5pets tunnel", "Den rundt 800 meter lange Tunnel of Hope var den eneste veien inn og ut av byen under krigen i 1992\u20131995. Ligger i bydelen Dobrinja, ved den internasjonale flyplassen. Her fraktet soldatene v\u00e5pen, mat, drivstoff og folk inn og ut av byen. Det er verdt \u00e5 f\u00e5 med seg filmen som vises i bes\u00f8kssenteret. Inngang ca. 25 kroner. Les mer: Tunelspasa.ba .", "4. G\u00e5 langs elvepromenaden", "Fra elvebredden ser du bygninger fra byens ulike historiske perioder; den osmanske perioden med \u00f8stlig innflytelse, den \u00f8sterriksk-ungarske perioden med industrialisering og mer vestlig arkitektur, pluss bygg fra sosialist\u00e5rene og dagens hypermoderne bygninger. Eiffelbroen, kunstakademiet (ligger i en tidligere kirke), universitetet, postkontoret, nasjonalteateret, synagogen, bymuseet og nasjonalbiblioteket er alle verdt \u00e5 se.", "5. Bes\u00f8k Galleri 11/07/95", "I \u00e5r er det 20 \u00e5r siden massakren i Srebrenica, der mer enn 8000 mennesker mistet livet i det FN omtaler som et folkemord. Dette er en sterk fotoutstilling.Les mer: Galerija110795.ba", "6. Se hvor f\u00f8rste verdenskrig startet", "Du har sikkert h\u00f8rt om skuddene i Sarajevo. De falt alts\u00e5 her 28. juni 1914, da den \u00f8sterriksk-ungarske erkehertugen Franz Ferdinand og hans ektefelle ble myrdet, noe som igjen ledet til starten p\u00e5 f\u00f8rste verdenskrig. P\u00e5 Museum of the assassination of Franz Ferdinand f\u00e5r du hele historien. Les mer: Muzejsarajeva.ba", "7. Opplev flere religioner", "I Sarajevo lever muslimer, j\u00f8der, ortodokse kristne og katolikker side om side, og er du i byen kan du bes\u00f8ke b\u00e5de synagogen, kirkene og moskeene. Den st\u00f8rste moskeen og den st\u00f8rste katedralen ligger i gamlebyen, synagogen p\u00e5 s\u00f8rsiden av elven.", "8. Bes\u00f8k bob-anlegget fra OL -84Det olympiske bobanlegget fra vinter-OL 1984 ligger i Trebevic, et fjell like utenfor Sarajevo sentrum. Anlegget er preget b\u00e5de av krigen og tidens tann, men du kan fortsatt g\u00e5 ned hele den gamle banen.", "9. Sl\u00e5 deg l\u00f8s med shopping", "Basaren Bascarsija i gamlebyen er stedet for souvenirer og antikviteter. Er du p\u00e5 jakt etter kjente merker, har kj\u00f8pesenteret Sarajevo City Center 80 butikker, blant annet Zara, Nike og Massimo Dutti. Senteret BBI Centar har butikker som Gant og Geox \u2013 og alt er rimeligere enn i Norge. Sistnevnte har en fin kaf\u00e9 p\u00e5 takterrassen, og egen r\u00f8ykfri avdeling. Sarajevocitycenter.com og Bbicentar.ba .", "10. Ro ned p\u00e5 et tehus", "Det finnes flere tehus i Sarajevo, men Cajdzinica Dzirlo m\u00e5 v\u00e6re det mest sjarmerende. Stedet er lite, men utvalget i b\u00e5de te og kaffe er stort, og du drikker av vakre glass og kopper. Ligger noen minutters gange fra basaren. Les mer Teahousesarajevo.info .", "Tips! Via turistkontoret kan du bestille guidede turer. De arrangerer ogs\u00e5 en gratis byvandring, der du tipser guiden etterp\u00e5 hvis du er forn\u00f8yd. Les mer om byen p\u00e5 Sarajevo-tourism.com , og sjekk ut det interaktive kartet over byen p\u00e5 Sarajevo360.ba .", "Les mer om storbyferie:", "Hovedstaden i Bosnia-Hercegovina.", "Rundt 400.000 mennesker bor i bykjernen.", "For nordmenn flest er byen kjent gjennom vinter-OL 1984.", "Under Bosnia-krigen i 1992\u20131995 var byen beleiret av serbiske styrker i nesten fire \u00e5r. Serberne \u00f8nsket en egen stat for serberne i Bosnia. Mer enn 100.000 mennesker ble drept under borgerkrigen.", "Innbyggerne i Sarajevo er b\u00e5de muslimer, katolikker, j\u00f8der og ortodokse kristne. P\u00e5 grunn av dette blir byen gjerne kalt \u00abEuropas Jerusalem\u00bb.", "Vis fakta", "Fly: Norwegian flyr direkte fra Gardermoen til Sarajevo ut desember, fra kr 299 \u00e9n vei. SAS og Austrian Airlines flyr samme strekning, men med mellomlanding i Wien.", "Valuta: Bosniske mark. 1 bosnisk mark er ca. kr 4,50.", "Transport: Bosnia har en av de rimeligste taxitjenestene i Europa. Fra flyplassen til byen betaler du ca. kr 100. Trikk og T-bane koster ca. kr 10 for en enveisbillett.", "Klima: Somrene kan v\u00e6re varme, vintrene kalde. V\u00e5r og h\u00f8st er fine tidspunkt \u00e5 reise p\u00e5 \u2013 med mindre du vil benytte deg av skianleggene som ligger n\u00e6r sentrum.", "Vis fakta", "3 steder \u00e5 SOVE:", "Hotel Colors Inn: Super beliggenhet, moderne og stilrent. Rundt kr 1000 pr. natt for dobbeltrom. Les mer: Hotelcolorsinnsarajevo.com", "Hotel Old Town: Ligger midt i gamlebyen, like ved elven. Sjarmerende stil. Ca. kr 700 pr. natt for dobbeltrom. Les mer: Hoteloldtown.ba", "Apartments Sarajevo Skuderija: Et kvarters gange fra gamlebyen. Moderne leiligheter. Ca. kr 1000 pr. natt. Les mer: Booking.com.", "3 steder \u00e5 SPISE:", "Her er guide Vildana Deljkiks innsidetips til hvor du spiser den beste bosniske maten.", "Cevapcici at Zeljo Hvis du skal spise bare ett m\u00e5ltid n\u00e5r du bes\u00f8ker Bosnia, er det cevapi. Den ber\u00f8mte bosniske retten best\u00e5r av sm\u00e5 p\u00f8lser laget av kj\u00f8ttdeig, servert med et slags pitabr\u00f8d, l\u00f8k og gjerne naturell yoghurt. Pris ca. kr 35 for en raus porsjon.", "Inat kuca. En av de beste restaurantene som serverer bosniske salte og s\u00f8te retter \u2013 super hvis du vil utforske det bosniske kj\u00f8kkenet. Det koster under en hundrelapp for treretters meny. Ligger vis-\u00e0-vis nasjonalbiblioteket. Les mer: Inatkucha.ba.", "Avlija. Restauranten ser ut som en gammel bosnisk hage (avlija), derav navnet. Masse nydelige detaljer som vil gi deg en f\u00f8lelse av \u00e5 sitte i hagen til besteforeldrene dine. Variert meny, hovedrettene koster mellom kr 25 og 50. Les mer: Avlija.ba.", "3 steder \u00e5 FESTE:", "Cheers Pub: Livemusikk og god stemming. Her er det spesielt fullt i sommerhalv\u00e5ret. I helgene spiller lokale band, p\u00e5 hverdagene kan du ta en \u00f8l og slappe av.", "Zlatna Ribica (Golden Fish): Sannsynligvis byens hyggeligste utested, innredet med masse antikviteter og gamle m\u00f8bler. Her f\u00e5r du b\u00e5de \u00f8l, vin og kaffe, og som navnet tilsier har stedet et par gullfisker.", "Kino Bosna: En gammel kino som er gjort om til utested. Mandager er den store kvelden, med livemusikk og full tr\u00f8kk.", "Obs! Det finnes ingen r\u00f8ykelov i Bosnia, og det er mange som r\u00f8yker \u2013 ogs\u00e5 inne p\u00e5 barer, restauranter og til og med butikker.", "3 fine NATUROPPLEVELSER:", "Vrelo Bosne: Utspringet til elven Bosna ligger en halvtimes kj\u00f8retur fra sentrum. Nydelig sted \u00e5 g\u00e5 tur, eventuelt ta en tur med hest og kjerre. Her f\u00e5r du f\u00f8lelsen av \u00e5 reise tilbake i tid, til perioden da Sarajevo var under \u00f8sterriksk-ungarsk styre.", "Skakavac waterfall: 20 minutter unna sentrum med bil. Fra parkeringsplassen m\u00e5 du g\u00e5 fire kilometer gjennom en idyllisk skog for \u00e5 komme til den store fossen. Kanskje f\u00e5r du ogs\u00e5 n\u00e6rkontakt med den lokale faunaen p\u00e5 veien \u2013 et paradis for naturelskere.", "Mount Trebevic: Om du vil g\u00e5 eller sykle, er dette byens fineste fjellomr\u00e5de. Flere av de olympiske arenaene l\u00e5 her, men omr\u00e5det ble i stor grad \u00f8delagt under krigen p\u00e5 90-tallet. N\u00e5 er naturen levende og tilgjengelig igjen. Omtrent 20 minutter unna sentrum med bil, rundt det dobbelte til fots.", "Tips! Sarajevo er en kulturby, og et av h\u00f8ydepunktene er den internasjonale filmfestivalen, som er en av Europas st\u00f8rste. Den arrangeres som regel i august, og \u00e5rets festival var den 21. i rekken. Les mer p\u00e5 Sff.ba.", "Vis fakta"]}, {"field": "category0", "value": "reise"}, {"field": "contenthash", "value": "3c5d8ca315f8c36d4cd4beecbc55b34c92a2d6eb1df730908df6f23dd2aa08f7"}, {"field": "createtime", "value": "2017-06-08T15:29:04.000Z"}, {"field": "description", "value": "Javisst, det blir garantert en ferie du ikke glemmer."}, {"field": "heading", "value": "Hva? Storbyhelg i Sarajevo? -adressa.no"}, {"field": "id", "value": "6be1993b59a78f865217ba6a0e048988972c50a1"}, {"field": "keyword", "value": ["Europa", "Storby", "Reise"]}, {"field": "keywords", "value": "Europa,Storby,Reise"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": ["austrian airlines", "zara", "massimo dutti"]}, {"field": "kw-concept", "value": ["minutter unna sentrum", "fraktet soldatene v\u00e5pen", "vis fakta", "byen"]}, {"field": "kw-entity", "value": ["cajdzinica dzirlo", "bascarsijaorientalsk", "zeljo hvis", "sarajevo city", "bbicentar", "europas jerusalem", "gardermoen", "mensur kolos", "dobrinja", "bosnia", "sarajevo city center 80", "sarajevo 1", "galleri 11", "nike og massimo dutti", "trebevic", "bosna", "sarajevo skuderija", "golden fish", "tunnel of hope", "ribica", "vildana", "bosne", "centar", "colors inn", "teahousesarajevo", "gant og geox", "bascarsija", "\u00f8st-europa", "vildana deljkiks", "sff", "vildana deljkic", "museum", "t-bane", "pub"]}, {"field": "kw-location", "value": ["oslo", "srebrenica", "sarajevo", "old town", "wien", "norge", "stari grad"]}, {"field": "kw-pageclass", "value": "article"}, {"field": "kw-person", "value": "franz ferdinand"}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/e33ab064-9774-4e7d-b97f-0fc30c683cbb?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva? Storbyhelg i Sarajevo?"}, {"field": "og-type", "value": "article"}, {"field": "og-url", "value": "http://www.adressa.no/reise/Hva-Storbyhelg-i-Sarajevo-7200b.html"}, {"field": "pageclass", "value": ["article"]}, {"field": "publishtime", "value": "2015-10-02T08:02:09.000Z"}, {"field": "recs-articleid", "value": "7200"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-10-02T08:02:09.000Z"}, {"field": "recs-rawtitle", "value": "Hva? Storbyhelg i Sarajevo? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Javisst, det blir garantert en ferie du ikke glemmer."}, {"field": "thumbnail", "value": "http://content-thumbnail.cxpublic.com/content/thumbnail200x150/6be1993b59a78f865217ba6a0e048988972c50a1.jpg?59396d40"}, {"field": "thumbnailfullheightdimensions", "value": "200x2523"}, {"field": "timestamp", "value": "2017-06-08T15:29:04.000Z"}, {"field": "title", "value": "Hva? Storbyhelg i Sarajevo?"}, {"field": "url", "value": "http://www.adressa.no/reise/Hva-Storbyhelg-i-Sarajevo-7200b.html"}, {"field": "urlhash", "value": "6be1993b59a78f865217ba6a0e048988972c50a1"}], "score": 0.74654526, "siteId": "9222270286501375973", "id": "6be1993b59a78f865217ba6a0e048988972c50a1"}

