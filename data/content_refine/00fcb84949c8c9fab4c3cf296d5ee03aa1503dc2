{"fields": [{"field": "modifiedtime", "type": "time", "value": "2012-04-16T22:43:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Et bilde fra Gardermoen i juni i \u00e5r sitter fast i hodet mitt. Jeg sitter og venter p\u00e5 flyavgangen og ser p\u00e5 folk som g\u00e5r forbi. En eldre dame, antatt ca. 80 \u00e5r, b\u00f8yer seg ned og plukker opp et ispapir som noen for litt siden nonsjalant hadde droppet rett p\u00e5 gulvet i avgangshallen. Damen kaster papiret der det h\u00f8rer hjemme, i s\u00f8ppelkassen. Behovet for ansvarsf\u00f8lelse for fellesskapet kunne ikke ha v\u00e6rt demonstrert p\u00e5 en enklere og mer tydelig m\u00e5te.", "Episoden kan dessverre ikke avskrives som en engangsopplevelse. Trondheim sentrums gater ser ut som en svinesti etter helger med unge og voksne p\u00e5 fest i byen.", "Ogs\u00e5 ellers i samfunnet ser vi at det moralske forfallet endrer folks adferd. R\u00e5 vold og annen kriminalitet er sterkt \u00f8kende. I forretningslivet har jeg i det siste opplevd at folk skriver under p\u00e5 kontrakter den ene dagen og tar ut stevning dagen etter mot avtaleparten begrunnet med at noe var oversett i kontrakten fra dagen f\u00f8r. Da jeg begynte i n\u00e6ringslivet for snart 40 \u00e5r siden var et ord et ord. Kontrakter var mer som huskelapper \u00e5 regne.", "Hva har g\u00e5tt galt n\u00e5r det gjelder v\u00e5re holdninger til fellesskapet og til v\u00e5re medmennesker i l\u00f8pet av noen ti\u00e5r? Og hva er konsekvensen for v\u00e5rt samfunn?", "Det er ikke vanskelig \u00e5 se at vi p\u00e5virkes av en rekke destruktive krefter. Reality-TV, hvor det er om \u00e5 gj\u00f8re \u00e5 v\u00e6re mest mulig ondskapsfull, filmer og dataspill som er rene l\u00e6reb\u00f8ker i vold, har tatt over mye av oppdragelsen av den oppvoksende slekt.", "For \u00e5 bygge et samfunn trengs det leveregler som stiller krav til hvordan vi som enkeltmennesker skal oppf\u00f8re oss overfor hverandre. V\u00e5rt samfunn er bygget p\u00e5 lover og regler basert p\u00e5 v\u00e5r kristne kulturarv. Det hjelper imidlertid ikke med all verdens lover hvis vi som folk ikke er utstyrt med gode grunnholdninger. Uten de felles spillereglene som springer ut av v\u00e5r kristne kulturarv ville ikke Norge utviklet seg til et av verdens beste land \u00e5 bo i. De som ikke ser denne sammenhengen er historiel\u00f8se. Selv sosialdemokratiet er et barn av v\u00e5r kristne arv, bygget p\u00e5 at alle mennesker er like mye verd, p\u00e5 nestekj\u00e6rlighet og p\u00e5 den forutsetning at hvert individ gj\u00f8r sitt beste for fellesskapet. De sosiale ordningene vi har her i landet, eksempelvis sykel\u00f8nnsordningen med egenmelding, er basert p\u00e5 tillit til innbyggernes moralske standard. Jeg tror at den systematiske avkristningen som sosialistene har bidratt til er hoved\u00e5rsaken til det moralske forfallet vi ser her i landet i dag. Dette forfallet undergraver velferdsstaten. Sosiale ordninger som er etablert for de svakeste vil lett bli misbrukt uten et folk med god moral.", "Skolen har en sentral rolle i formingen av borgernes holdninger. At kristendomsfaget er fjernet og erstattet av et ikke-forkynnende fag om religion, livssyn og etikk er forst\u00e5elig, men vi m\u00e5 ikke v\u00e6re s\u00e5 redd for v\u00e5r kristne arv at skolene nektes juleavslutning i kirkene. Tro er en personlig sak, men moral og adferd hos borgerne er samfunnets sak. Anne Kathrine Slung\u00e5rd, tidligere ordf\u00f8rer og n\u00e5 en av mine kolleger p\u00e5 S\u00f8r-Tr\u00f8ndelag H\u00f8yres liste foran stortingsvalget, har kloke ord om dette: \"S\u00e6rlig for barn og unge som er p\u00e5 vei til \u00e5 finne seg selv er det viktig at de ikke navigerer i et vakuum. Jeg vil ikke ha forkynnelse i skolen, men kunnskap, refleksjon og dialog. Noen har sagt at voksne har to oppgaver overfor barn, og det er \u00e5 gi dem r\u00f8tter og vinger. Det er viktig at kirken gir barn og unge knagger i livet som de kan knytte verdiene til.\" (H\u00f8yremagasinet Vi Tr\u00f8ndere nr 2/2009)", "Vi burde v\u00e6re s\u00e6rdeles stolt av v\u00e5r kristne arv. I stedet har det utviklet seg en slags unnvikenhet eller likegyldighet over alt som har med den kristendom \u00e5 gj\u00f8re. Vi g\u00e5r med lua litt i h\u00e5nda og ser ned hvis vi blir konfrontert med v\u00e5r religi\u00f8se oppfatning. Her har vi for \u00f8vrig mye \u00e5 l\u00e6re av v\u00e5re nye landsmenn. Har noen truffet en muslim som ikke stolt st\u00e5r frem med sin tro og muslimske arv? Vi m\u00e5 v\u00e6re trygge p\u00e5 v\u00e5r egen kultur og v\u00e5re kristne og humanistiske verdier n\u00e5r vi m\u00f8ter det fremmede i et stadig mer mangfoldig samfunn. Det heter at det skal sterk rygg til \u00e5 t\u00e5le gode dager. V\u00e5r oljerikdom har \u00e5penbart sterkt bidratt til at vi rent politisk har tillatt at det har utviklet seg en \"krav- og rettighetsholdning\" hos folk. Dette er i seg selv en trussel mot selve velferdsstaten den dagen vi m\u00e5 stramme inn p\u00e5 livreima. Undertonen av rettferdighetstyranni, egoisme og borgere som ikke kjenner sin arv og historie er selve resepten p\u00e5 hvordan et samfunn kan g\u00e5 i oppl\u00f8sning. De som er opptatt av \u00e5 bevare velferdsstaten b\u00f8r i st\u00f8rre grad v\u00e6re opptatt av v\u00e5r moralske standard. Holdninger som pliktf\u00f8lelse og selvdisiplin er avgj\u00f8rende for at fremtidens borgere st\u00e5r opp om morgen og baker br\u00f8d til sin barn, foreldre og br\u00f8dre og s\u00f8stre. Ingen kan leve p\u00e5 gammelt br\u00f8d.", "Jeg er sv\u00e6rt forbauset over frav\u00e6ret av Kirkens kvinner og menn i verdidebatten. Stilltiende synes det som at kirken i toleransens og naivitetens navn aksepterer at vi avkristner folket og toner ned kristendommens betydning i hverdagen og stryker den fra historie b\u00f8kene. Jeg etterlyser debatt om hvilken plass de kristne verdier b\u00f8r ha i dag. Jeg forventer at de politiske partier forteller velgerne f\u00f8r valget hvor de st\u00e5r i verdisp\u00f8rsm\u00e5l og evner \u00e5 gj\u00f8re en analyse av konsekvensen av den politikk de vil f\u00f8re. Jeg forventer ogs\u00e5 at kirkens representanter st\u00e5r opp for v\u00e5r kristne arv p\u00e5 en tydelig og klar m\u00e5te, og at de bidrar til \u00e5 gj\u00f8re landets innbyggere stolte av v\u00e5r kristne arv uten at vi skal miste toleransen for andres tro.", "H\u00f8yres form\u00e5lsparagraf oppsummerer mitt partis posisjon. Og selve form\u00e5let med H\u00f8yre (som ble formulert lenge f\u00f8r tilblivelsen av et parti som noen lett f\u00e5r assosiasjoner til n\u00e5r de leser de neste ordene) sier at partiet vil \"f\u00f8re en konservativ fremskrittspolitikk, bygget p\u00e5 det kristne kulturgrunnlag, rettstaten og folkestyret, for \u00e5 fremme personlig frihet og sosialt ansvar, medbestemmelse og eiendomsrett, og et forpliktende nasjonalt og internasjonalt samarbeide.\"", "www.lindaoglars.no"]}, {"field": "category0", "value": "meninger"}, {"field": "contenthash", "value": "960e4337035e133ce8822ea4ccb6eada92b6696217144bd8666031cc1a0a421b"}, {"field": "createtime", "value": "2015-09-21T15:28:21.000Z"}, {"field": "description", "value": "For \u00e5 bygge et samfunn trengs det leveregler som stiller krav til hvordan vi som enkeltmennesker skal oppf\u00f8re oss overfor hverandre."}, {"field": "dominantimage", "value": "http://www.adressa.no/incoming/article1322717.ece5/ALTERNATES/w980-default/soeppel1_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00fcb84949c8c9fab4c3cf296d5ee03aa1503dc2.jpg?597cf994"}, {"field": "dominantthumbnaildimensions", "value": "300x169"}, {"field": "heading", "value": "Moral i forfall en fare for samfunnet -adressa.no"}, {"field": "id", "value": "00fcb84949c8c9fab4c3cf296d5ee03aa1503dc2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["kristne", "dag", "samfunn", "arv", "kristne arv", "moral"]}, {"field": "kw-entity", "value": ["h\u00f8yre", "s\u00f8r-tr\u00f8ndelag h\u00f8yres", "kirkens", "gardermoen", "h\u00f8yremagasinet vi tr\u00f8ndere"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "anne kathrine slung\u00e5rd"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1322717.ece5/ALTERNATES/w980-default/soeppel1_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moral i forfall en fare for samfunnet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1369226.ece"}, {"field": "pageclass", "value": ["article"]}, {"field": "publishtime", "value": "2009-08-17T10:35:32.000Z"}, {"field": "recs-articleid", "value": "1335617"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-08-17T10:35:32.000Z"}, {"field": "recs-rawtitle", "value": "Moral i forfall en fare for samfunnet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "For \u00e5 bygge et samfunn trengs det leveregler som stiller krav til hvordan vi som enkeltmennesker skal oppf\u00f8re oss overfor hverandre."}, {"field": "thumbnail", "value": "http://content-thumbnail.cxpublic.com/content/thumbnail200x150/00fcb84949c8c9fab4c3cf296d5ee03aa1503dc2.jpg?597cf994"}, {"field": "thumbnailfullheightdimensions", "value": "200x1672"}, {"field": "timestamp", "value": "2017-07-29T21:09:40.000Z"}, {"field": "title", "value": "Moral i forfall en fare for samfunnet"}, {"field": "url", "value": "http://www.adressa.no/meninger/article1369226.ece"}, {"field": "urlhash", "value": "00fcb84949c8c9fab4c3cf296d5ee03aa1503dc2"}], "score": 0.7290828, "siteId": "9222270286501375973", "id": "00fcb84949c8c9fab4c3cf296d5ee03aa1503dc2"}

