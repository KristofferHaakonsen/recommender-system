{"fields": [{"field": "modifiedtime", "type": "time", "value": "2016-06-07T06:44:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim kommune", "Trondheim", "Boligbygging", "Byutvikling", "marek jasinski", "Yngve Brox", "geirmund lykke", "Ottar Michelsen", "Marte L\u00f8vik"]}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Fra 90 til 150 millioner kroner i \u00f8kt fortjeneste kan eierne og utbyggerne f\u00e5 ved at politikerne har bestemt at skolen p\u00e5 nye Overvik i Trondheim skal ligge utenfor boligomr\u00e5det. Adresseavisen har v\u00e6rt i kontakt med en h\u00e5ndfull meglere for \u00e5 f\u00e5 hjelp til \u00e5 lage et slikt overslag (se faktaboks). En av dem kommenterer hvorfor Overvik utvikling ikke \u00f8nsker \u00e5 ha skolen p\u00e5 sitt omr\u00e5de slik:", "- Det er et ganske enkelt svar: Penger. Hele fortjenesten p\u00e5 \u00e5 utvikle boliger taper de ved \u00e5 f\u00e5 bare tomteprisen. Like viktig er det at uten en skole \u00e5 ta hensyn til, styrer de alt selv, og kan utnytte omr\u00e5det mye mer effektivt til boliger. De vil f\u00e5 en helhetlig utvikling og vil selv sitte i f\u00f8rersetet p\u00e5 alt. Dette er det vanskelig \u00e5 sette pris p\u00e5, men det er lukrativt for investorene, p\u00e5peker han.", "LES OGS\u00c5: Mener tomtevalget er helt p\u00e5 jordet", "Enn\u00e5 ligger jordene der, irrgr\u00f8nne og langstrakte, med utsyn til Trondheimsfjorden og Fosenalpene p\u00e5 andre siden. De 400 byn\u00e6re m\u00e5lene som tilh\u00f8rer det ypperste du finner av norsk matjord. Etter flere \u00e5rs stridigheter ble det sv\u00e6rt attraktive omr\u00e5det til slutt omregulert fra landbruk til boligform\u00e5l da kommunens arealplan ble vedtatt i april 2014.", "Helt fra starten var planen at det m\u00e5tte bygges en helt ny skole i den nye bydelen som skal romme over 4000 nye innbyggere. P\u00e5 Overvik Utviklings egne nettsider vises det til at det nye attraktive boligomr\u00e5det ogs\u00e5 inneholder en helt ny skole: \u00ab Nye boliger med gode uterom, ny skole, flere gr\u00f8ntomr\u00e5der, kollektivrute og milj\u00f8gate er bare noe av det som planlegges p\u00e5 Overvik \u00bb.", "Det som ikke st\u00e5r p\u00e5 nettsidene er at Overvik Utvikling gjennom hele prosessen har sagt at de ikke \u00f8nsker skolen p\u00e5 sitt eget omr\u00e5de, og har lobbet for flere andre tomtealternativer - utenfor sin egen eiendom. Hvem er det egentlig som eier Overvik Utvikling? Svaret p\u00e5 det ligger ikke rett opp i dagen. En gjennomgang av en uoversiktlig selskapsstruktur viser at Selmer-familien, eiendomsinvestor Kjetil Fjerdingen og kylling-arving Bernt \u00d8sthus er de st\u00f8rste eierne (se grafikk).", "LES OGS\u00c5: Her kommer den neste store boligutbyggingen", "I Adresseavisen mandag protesterte FAU ved den kommende skolen, mot at skolen n\u00e5 er plassert p\u00e5 nabotomten som tilh\u00f8rer NTNU og er landbrukstomt. En tomt Fylkesmannen allerede har signalisert at de ikke \u00f8nsker skal bli omregulert fra landbruk til utbyggingsform\u00e5l, noe som sannsynligvis vil f\u00f8re til forsinkelser. Til slutt vil trolig denne saken ende p\u00e5 kommunal- og moderniseringsminister Jan Tore Sanners bord.", "- Ja, det er en risiko. Det er politikerne godt kjent med. Fylkesmannen har i m\u00f8te signalisert innsigelser. Da vil man f\u00e5 en forsinkelse, i verste fall ikke adgang til \u00e5 benytte eiendommen til dette form\u00e5let, svarer byplansjef Hilde B\u00f8kestad.", "- Det politiske flertallet spiller et h\u00f8yt spill som kan skape h\u00f8ye b\u00f8lger p\u00e5 Ranheim og de som ut\u00e5lmodig venter p\u00e5 en ny skole. Det er uforst\u00e5elig at flertallet \u00f8nsker \u00e5 ta denne risikoen, advarer KrF-topp Geirmund Lykke.", "Et stort, brennbart sp\u00f8rsm\u00e5l er hva kommunen vil m\u00e5tte betale for en skoletomt. Overvik er regulert til boliger. Det betyr at tomta er hinsides mye mer verd enn da den var LNF-tomt (landbruks-, natur- og friluftsomr\u00e5der). Skulle kommunen kj\u00f8pt tomt der, m\u00e5tte de betalt utbyggingspris. Meglere Adresseavisen har snakket med sier at man i omr\u00e5det f\u00e5r minimum 6000 kroner kvadratmeteren, noe som gir 180 millioner kroner for arealet som trengs. NTNU-tomta er LNF-omr\u00e5de. Det hjelper ikke n\u00f8dvendigvis kommunen siden det ligger i et utbyggingsomr\u00e5de.", "- Tomteprisen vil trolig uansett kunne bli den samme om den er innenfor eller utenfor Overvik-omr\u00e5det fordi eier av tomta vil kunne fremholde at boliger uansett er alternativ bruk, forklarer saksbehandler i kommunen, Cato H\u00f8ve.", "Helt tidlig i prosessen pekte r\u00e5dmannen p\u00e5 fem alternativer. I saksframlegget fra september 2014 sier r\u00e5dmannen at den best egnede plasseringen for et skoleanlegg ligger sentralt inne p\u00e5 omr\u00e5det p\u00e5 Overvik. Men politikerne \u00f8nsket ikke det. Etter forslag fra Aps Geir Waage, valgte de \u00e5 legge skolen mellom friluftsomr\u00e5det Chamonix og Presthus g\u00e5rd - ogs\u00e5 dette delvis p\u00e5 gr\u00f8ntareal. Denne tomteplasseringen viser seg senere \u00e5 v\u00e6re uegnet blant annet p\u00e5 grunn av sterk helling.", "- R\u00e5dmannen anbefalte tidlig i prosessen flere lokaliseringsalternativ ogs\u00e5 inne p\u00e5 Overvikeiendommen. Politisk ble det valgt \u00e5 legge skolen utenfor, opplyser plansjef B\u00f8kestad.", "LES OGS\u00c5: Vi f\u00f8ler at Ranheim er kolonisert", "Ett \u00e5r senere var det enn\u00e5 ikke avgjort hvor den nye skolen skulle ligge. I et formannskapsm\u00f8te i september skjer noe som politikerne det gjelder i dag ikke klarer \u00e5 forklare. R\u00e5dmannen hadde tatt signalet fra det politiske flertallet om at skolen skulle ligge utenfor selve Overvik. De innstiller da p\u00e5 den flate, fine tomta som tilh\u00f8rer NTNU, og som ligger helt i s\u00f8r. Denne tomta blir ogs\u00e5 vurdert \u00e5 v\u00e6re sv\u00e6rt godt egnet til skoleform\u00e5l, men det faktum at tomta er LNF-omr\u00e5de blir ikke problematisert i dette saksframlegget. Det er da det skjer. Plutselig stemmer b\u00e5de KrF, SV og Venstre for \u00e5 legge den nye skolen hit - til dyrka mark.", "- Det er ubegripelig at jeg stemte for dette tomtealternativet i september. At jeg ikke var mer \u00e5rv\u00e5ken fatter jeg ikke. Men s\u00e5 vidt jeg husker var det ikke noe tema i m\u00f8tet at dette var LNF-omr\u00e5de. Men jeg burde jo sett dette selv, med tanke p\u00e5 hvor tydelige KrF har v\u00e6rt p\u00e5 \u00e5 ta vare p\u00e5 dyrkamarka, sier Geirmund Lykke.", "- Det er ikke tillitvekkende at byens politikere ikke er klar over hva de vedtar i store, viktige saker i formannskapet?", "- Det er et godt sp\u00f8rsm\u00e5l. Vi kan ha opptil 2000 sider \u00e5 g\u00e5 gjennom, det er uhorvelig mye. Men dette er jo ikke bra, det er det ingen tvil om. Den eneste forklaringen jeg kan komme med er at dette var i innspurten av valgkampen, og det kokte i hodet p\u00e5 noen og enhver av oss. Dette m\u00e5 ha skjedd fordi vi ikke hadde tid nok til \u00e5 sette oss inn i saken, dessverre. N\u00e5 er jeg klar over at vedtaket hadde konsekvenser vi ikke s\u00e5 den gangen, sier Lykke.", "LES KOMMENTAREN: N\u00e5 eller aldri for jordvern i Trondheim", "Politikerne hadde fattet et enstemmig vedtak, men administrasjonen ble etter hvert bekymret for at Fylkesmannen ville legge inn innsigelser mot \u00e5 bygge skole p\u00e5 LNF-tomta. I februar i \u00e5r, i et lukket formannskapsm\u00f8te, f\u00e5r derfor politikerne p\u00e5 nytt lagt fram en sak om tomtevalg.", "Saksframlegget er unntatt offentlighet, men etter \u00e5 ha bedt om innsyn, har Adresseavisen f\u00e5tt innvilget delvis innsyn. Det ene alternativet plasserer skolen utenfor Overviks eiendom - p\u00e5 NTNUs LNF-tomt. Det andre plasserer skolen p\u00e5 Overvik, slik r\u00e5dmannen ogs\u00e5 tidligere har v\u00e6rt tydelig p\u00e5 er det beste alternativet.", "I det lukkede m\u00f8tet grep SVs Ottar Michelsen , KrFs Geirmund Lykke, Sps Marte L\u00f8vik, Milj\u00f8partiets Ola Lund Renolen og Venstres Jon Gunnes, muligheten: De ville legge skolen p\u00e5 Overviks eiendom, bort fra landbruksjorda. Men de store partiene sto p\u00e5 sitt. Ap, H\u00f8yre og Frp vant frem med knappest mulig flertall.", "LES OGS\u00c5: Vil bruke 15 millioner p\u00e5 gammelskolen", "B\u00e5de KrF, SV og Senterpartiet mener at n\u00e5r omr\u00e5deplanen for Overvik ble vedtatt l\u00e5 det i kortene at skolen skulle ligge p\u00e5 Overviks omr\u00e5de.", "- Vi skulle allerede i september sagt at det det ikke var aktuelt \u00e5 legge skolen utenfor det omregulerte omr\u00e5det. Da saken kom tilbake i februar var det imidlertid helt klart fra v\u00e5r side at vi ikke kunne g\u00e5 for dette alternativet. Det er oppsiktsvekkende at man omregulerer et s\u00e5 stort omr\u00e5de til bolig \u2013 uten at det er plass til en skole der. Det er rett og slett uforst\u00e5elig, sier SVs Ottar Michelsen.", "Sp-topp Marte L\u00f8vik sier hun er b\u00e5de skuffet og overrasket over flertallets vedtak.", "- Det sier noe om hvem som styrer byutviklingen her i byen. Jeg ser ikke at andre enn Overvik Utvikling vil vinne p\u00e5 tomtevedtaket som n\u00e5 er fattet. De vil n\u00e5 kunne bygge enda flere boliger p\u00e5 sitt omr\u00e5de, og slipper \u00e5 ta hensyn til den kommunale infrastrukturen som en skole f\u00f8rer med seg.", "LES KOMMENTAREN: N\u00e5 bygger vi i \u00e5kern", "Ap-topp Marek Jasinski sier partiet har valgt \u00e5 st\u00e5 p\u00e5 det samme tomtevalget de fattet vedtak om i september i fjor - til tross for at r\u00e5dmannen frykter det kan f\u00f8re til forsinkelser.", "- Hvis vi flytter skoletomten inn p\u00e5 boligomr\u00e5det til Overvik risikerer vi at skolen blir liggende i et anleggsomr\u00e5de med anleggstrafikk i mange \u00e5r fremover. Dessuten er dette et lite LNF-omr\u00e5de som ligger inneklemt mellom boligomr\u00e5der, og tomta er godt egnet som skoletomt. Sist Fylkesmannen kom med innsigelser, valgte departementet \u00e5 overstyre slik at omr\u00e5det kunne omreguleres til boligform\u00e5l. Jeg kan derfor vanskelig se for meg at Jan Tore Sanner setter ned foten.", "- Men etter at departementet bestemte dette, har Stortinget strammet inn p\u00e5 antallet dekar matjord som kan omreguleres. Hvorfor velger dere \u00e5 ta en slik risiko?", "- Det er ingen god id\u00e9 \u00e5 legge skolen inn i et utbyggingsomr\u00e5de. Dessuten er dette et lite LNF-omr\u00e5de som framst\u00e5r som et restareal.", "- Overvik har v\u00e6rt tydelige p\u00e5 at de ikke \u00f8nsker skole p\u00e5 sin tomt. Eksperter vi har snakket med sier det er langt mer lukrativt for Overvik \u00e5 slippe \u00e5 ha skolen p\u00e5 sin tomt. Har dette hatt betydning for deres syn i saken?", "- Overhodet ikke. N\u00e5r vi skal plassere en skole tar vi ikke hensyn til utbygger. Vi vurderer hva som er best egnet som skoletomt. At utbygger eventuelt tjener p\u00e5 dette, har vi rett og slett ikke tenkt noe p\u00e5 i det hele tatt.", "LES OGS\u00c5: N\u00e6ringsforeningen frykter gr\u00f8nn strek", "H\u00f8yre-topp Yngve Brox fremmet forslaget om at skolen skal ligge p\u00e5 det som i dag er LNF-omr\u00e5de.", "- Vi er opptatt av \u00e5 ha nok boliger tilgjengelig i byen. Det er stor tilflytting til byen, og vi er opptatt av \u00e5 etablere gode boliger i byens mest popul\u00e6re str\u00f8k. Og dersom vi hadde bygd skolen p\u00e5 Overviks eiendom, ville vi f\u00e5tt f\u00e6rre boliger enn det vi la til grunn da vi vedtok kommunens arealplan.", "- Overvik har v\u00e6rt tydelige p\u00e5 at de ikke \u00f8nsker skolen p\u00e5 sin eiendom. Har det hatt betydning for H\u00f8yres valg?", "- Overhodet ikke. Det er behovet for nye boliger som gj\u00f8r at vi ikke \u00f8nsker \u00e5 bygge p\u00e5 Overvik-tomta.", "Tomta er valgt, men hva skal den nye skolen hete? R\u00e5dmannen innstiller p\u00e5 Jakobsli skole, i tr\u00e5d med Strinda historielag sin uttalelse. Den valgte tomta tilh\u00f8rer nemlig Jakobsli g\u00e5rd, ikke Overvik g\u00e5rd.", "Da kommer det en mail fra Overvik Utvikling som argumenterer ivrig for et annet navnevalg - Overvik skole:", "\u00ab Navneforslaget Overvik peker b\u00e5de lengre bak i historien og p\u00e5 en st\u00f8rre helhet, og peker samtidig mot framtiden og en ny bydel med ny identitet, hvor skolen er en av grunnsteinene i den nye identiteten som skal skapes \u00bb, formulerer prosjektleder Sissel Arctander i eposten til formannskapet.", "I saksframlegget mener r\u00e5dmannen ogs\u00e5 at Overvik er et aktuelt navn. Hvis skolen hadde ligget p\u00e5 Overvik g\u00e5rd.", "Arctanders epost f\u00f8rer ikke frem. Et enstemmig formannskap vedtar Jakobsli skole.", "Selmer-familien eier til sammen om lag 65 prosent av Overvik utvikling (se egen grafikk), og agronomen Kolbj\u00f8rn Selmer er selv daglig leder. Han er godt forn\u00f8yd med tomtevalget til politikerne i Trondheim.", "- Dere har ikke \u00f8nsket \u00e5 legge den nye skolen innenfor omr\u00e5det dere selv eier. Hvorfor ikke?", "- Det har v\u00e6rt flere ulike alternativer til hvor skolen skal ligge. Jeg har sett et par utredninger som konkluderer p\u00e5 at den tomten som n\u00e5 er valgt er den beste, og det er vi enige i.", "- Tenker du ogs\u00e5 p\u00e5 den siste rapporten fra Selberg arkitekter som ikke gir noen anbefaling med tanke p\u00e5 de to vurderte alternativene?", "- Det er mulig. Vi mener dette er en s\u00e6rdeles god tomt, og kommunen har gjort et godt valg.", "LES OGS\u00c5: - Bystyret har abdisert som byplanleggere", "- Tomta som n\u00e5 er valgt er LNF-omr\u00e5de og Fylkesmannen har varslet innsigelser. I verste fall sier departementet nei til \u00e5 bygge skole her?", "- Det har g\u00e5tt flere typer diskusjoner her. Det foreligger for eksempel en bydelsplan for Dragvoll-omr\u00e5det som forutsetter en helt annen bruk av omr\u00e5det. At dette er LNF-omr\u00e5de har ikke noe med v\u00e5r plan \u00e5 gj\u00f8re. Den lever helt og holdent sitt eget liv.", "- R\u00e5dmannen i Trondheim mente at det beste alternativet var \u00e5 bygge skolen p\u00e5 Overviks omr\u00e5de?", "- Jeg forholder meg til vedtaket som er gjort. Dette er et godt tomtevalg.", "- Kilder mener det er \u00f8konomiske \u00e5rsaker til at dere ikke \u00f8nsker skolen p\u00e5 deres omr\u00e5de. Hvor stor \u00f8konomisk gevinst vil Overvik Utvikling f\u00e5 i s\u00e5 fall?", "- Det er gjort utredninger p\u00e5 hvor skolen b\u00f8r ligge. Det er lagt ulike kriterier til grunn, og vi forholder oss til disse, enkelt og greit.", "LES OGS\u00c5: - Valget st\u00e5r mellom h\u00f8yere boligpris og jordvern"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "0434a4eb042da90b61f95fafbd66d50c9f0ac10c643ee48ecfd8f0d16fe0bd2f"}, {"field": "createtime", "value": "2016-06-07T05:26:09.000Z"}, {"field": "description", "value": "Overvik Utvikling vil ikke ha skole p\u00e5 sin eiendom. Det vil eierne tjene store penger p\u00e5. N\u00e5 har politikerne lagt skolen til en landbrukstomt kommunen kan bli nektet \u00e5 bygge p\u00e5."}, {"field": "dominantimage", "value": "http://www.adressa.no/pluss/nyheter/article12848175.ece/cyt5l2/ALTERNATES/w980-default/JPS_overvik2.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9213e19225eb5e26d5a20948ba4b98ae3055392a.jpg?593fd17f"}, {"field": "dominantthumbnaildimensions", "value": "300x169"}, {"field": "heading", "value": ["Sv\u00e6rt l\u00f8nnsom skoleplassering -adressa.no", "Det som ikke st\u00e5r", "- I verste fall ikke adgang", "Kan bli dyr tomt", "Det uforklarlige", "Lukket m\u00f8te", "- Rett og slett uforst\u00e5elig", "Frykter anleggsomr\u00e5det", "- Flest mulig boliger", "Hva skal barnet hete?", "- Et godt tomtevalg"]}, {"field": "id", "value": "9213e19225eb5e26d5a20948ba4b98ae3055392a"}, {"field": "keyword", "value": ["Trondheim kommune", "Trondheim", "Boligbygging", "Byutvikling", "marek jasinski", "Yngve Brox", "geirmund lykke", "Ottar Michelsen", "Marte L\u00f8vik"]}, {"field": "keywords", "value": "Trondheim kommune,Trondheim,Boligbygging,Byutvikling,marek jasinski,Yngve Brox,geirmund lykke,Ottar Michelsen,Marte L\u00f8vik"}, {"field": "kw-category", "value": ["pluss", "nyheter"]}, {"field": "kw-classification", "value": ["real-estate", "education"]}, {"field": "kw-concept", "value": ["geirmund lykke", "legge skolen utenfor", "skole", "legge skolen"]}, {"field": "kw-entity", "value": ["senterpartiet", "h\u00f8yres", "overvik utvikling", "strinda", "trondheimsfjorden og fosenalpene", "dragvoll", "h\u00f8yre og frp", "ranheim", "venstre", "chamonix og presthus", "overvikeiendommen", "lykke", "jakobsli", "selberg", "milj\u00f8partiets ola lund renolen og venstres jon gunnes", "stortinget", "geirmund lykke", "fylkesmannen", "adresseavisen", "milj\u00f8partiets ola lund renolen", "krfs geirmund lykke"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["sissel arctander", "sps marte l\u00f8vik", "ottar michelsen", "marek jasinski", "marte l\u00f8vik", "kjetil fjerdingen", "venstres jon gunnes", "hilde b\u00f8kestad", "jan tore sanner", "yngve brox", "aps geir waage", "bernt \u00f8sthus", "kolbj\u00f8rn selmer", "cato h\u00f8ve"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12848175.ece/cyt5l2/ALTERNATES/w980-default/JPS_overvik2.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sv\u00e6rt l\u00f8nnsom skoleplassering"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/06/06/Sv%C3%A6rt-l%C3%B8nnsom-skoleplassering-12848180.ece"}, {"field": "pageclass", "value": ["article"]}, {"field": "publishtime", "value": "2016-06-06T16:35:43.000Z"}, {"field": "recs-articleid", "value": "12848180"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-06-06T16:35:43.000Z"}, {"field": "recs-rawtitle", "value": "Sv\u00e6rt l\u00f8nnsom skoleplassering -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Overvik Utvikling vil ikke ha skole p\u00e5 sin eiendom. Det vil eierne tjene store penger p\u00e5. N\u00e5 har politikerne lagt skolen til en landbrukstomt kommunen kan bli nektet \u00e5 bygge p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/9213e19225eb5e26d5a20948ba4b98ae3055392a.jpg?593fd17f"}, {"field": "thumbnailfullheightdimensions", "value": "200x4372"}, {"field": "timestamp", "value": "2017-06-13T11:50:23.000Z"}, {"field": "title", "value": "Sv\u00e6rt l\u00f8nnsom skoleplassering"}, {"field": "url", "value": "http://www.adressa.no/pluss/nyheter/2016/06/06/Sv%c3%a6rt-l%c3%b8nnsom-skoleplassering-12848180.ece"}, {"field": "urlhash", "value": "9213e19225eb5e26d5a20948ba4b98ae3055392a"}], "score": 0.36982, "siteId": "9222270286501375973", "id": "9213e19225eb5e26d5a20948ba4b98ae3055392a"}

