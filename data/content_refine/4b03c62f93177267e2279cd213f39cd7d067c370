{"fields": [{"field": "modifiedtime", "type": "time", "value": "2015-12-21T12:15:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Hybridbil", "Biltester"]}, {"field": "author", "value": "jan harry svendsen"}, {"field": "body", "value": ["Saken oppdateres.", "Det var s\u00e5 uendelig mye enklere f\u00f8r. Da hadde man en S-klasse for toppledersjiktet, mens de mer vellykkede mellomlederne, og drosjekuskene, kj\u00f8rte E-klasse.", "Men i 1984 br\u00f8t det fullstendige kaos ut. Mercedes skulle begynne \u00e5 bygge biler for vanlige mennesker. For proletarene.", "Skeptikerne var mange, men i dag vet vi at det ble en gedigen suksess: I de 11 \u00e5rene Mercedes 190 og 190 E var i produksjon, ble det produsert dr\u00f8yt 1,8 millioner eksemplarer. Mercedes 190 er en direkte forl\u00f8per til bilen jeg n\u00e5 betrakter, en C350. Fallende temperaturer og sn\u00f8f\u00f8re er ikke noen hindring for \u00e5 nyte elbilens fordeler:", "C-klasse er allerede inne i sin fjerde generasjon, etter at Mercedes lanserte bilen i 1993. Den er blitt luksuri\u00f8s og neste like avansert som dagens S-klasse.", "Flere av assistentsystemene fra den tunge luksusbilen finner man ogs\u00e5 i denne bilen \u2013 og som S-klasse finnes ogs\u00e5 C-klasse med en ladeport i st\u00f8tfangeren bak.For i dag handler det mer om milj\u00f8 enn noen gang f\u00f8r. Og den ladbare C350 e er et fors\u00f8k p\u00e5 \u00e5 senke utslippene og kutte forbruket \u2013 samtidig som man opprettholder ytelsene.", "Gode nyheter!", "Men perfekt er ikke C350e. Spesielt i lavere hastigheter har den en oppf\u00f8rsel som en bil av dette kaliberet ikke kan v\u00e6re stolt av.", "Rykk i drivlinjen er egenskaper som raskt kan f\u00e5 stjernen til \u00e5 falme blant entusiastene.", "Til milj\u00f8bil-alibiet er det ogs\u00e5 lov \u00e5 stille seg kritisk. Rekkevidden p\u00e5 str\u00f8m alene er ussel. Mercedes oppgir selv at bilen skal klare 31 kilometer, men i prinsippet kommer du aldri over to mil f\u00f8r batteriet med en kapasitet p\u00e5 6,4 kWh er tomt.", "Dermed tvinges du til \u00e5 lade flittig om du virkelig skal ha nytte av det litt begrensede sparepotensialet som denne ladehybriden bringer til torgs.", "Med fullt batteri, og over en strekning p\u00e5 100 kilometer med blandet kj\u00f8ring, endte vi p\u00e5 et forbruk p\u00e5 0,4 liter pr. mil \u2013 et forbruk som \u00f8kte til 0,7 liter pr. mil n\u00e5r turen fortsatte ti mil uten nevneverdig batterist\u00f8tte.", "Ikke alle forsikringsselskapene dekker skader p\u00e5 motor og girkasse:", "Samtidig har C-klasse noen funksjoner som fascinerer. En av dem er gasspedalen. To sm\u00e5 knepp i pedalen signaliserer at det er p\u00e5 tide \u00e5 slippe opp for \u00e5 spare energi n\u00e5r du tar igjen en bil.", "Og gj\u00f8r du det ikke, s\u00f8rger bilen selv for at den ruller bilen foran i m\u00f8te og selv tilpasser hastigheten slik at avstanden blir p\u00e5 den trygge siden.", "Dermed hjelper bilens radarsystem deg til \u00e5 regenerere str\u00f8m, og ikke minst til \u00e5 unng\u00e5 at du sl\u00f8ser med energi ved at du m\u00e5 bremse un\u00f8dvendig for ikke komme for n\u00e6r bilen foran.", "I tillegg har bilen ulike kj\u00f8reprogram som lar deg lade batteriet eller spare p\u00e5 str\u00f8mmen.", "Men mest g\u00f8y er det i sportsprogrammet. F\u00e5 andre ladbare biler i denne klassen har like mange krefter som C350 e.", "Med en systemytelse p\u00e5 solide 279 hestekrefter og 600 newtonmeter i dreiemoment er det en potent pakke jeg n\u00e5 sitter bak rattet i. Sammen med en line\u00e6r og fin styring, i tillegg til et chassis som absolutt er p\u00e5 alerten, er ikke kj\u00f8regleden ofret p\u00e5 milj\u00f8alibiets alter.", "Den firesylindrede bensinmotoren og elmotoren danner en kraftpakke som med letthet skyver luksusdoningen ut av svingene med en iver som om det skulle st\u00e5tt Porsche p\u00e5 panseret.", "Selv oppgir Mercedes akselerasjonen fra 0 til 100 kilometer i timen til \u00e5 v\u00e6re 6,2 sekunder.", "Kjenner du deg igjen?", "Dermed blir denne bilen ogs\u00e5 en slags hybrid av ulike egenskaper. P\u00e5 den ene siden kan den kj\u00f8res relativt billig om du pedantisk passer p\u00e5 \u00e5 plugge ladekabelen i n\u00e5r du parkerer, mens den p\u00e5 den andre siden har et sportslig snerr av kj\u00f8reglede.", "Og mellom disse to ytterpunktene finner vi den bunnsolide Mercedes-komforten. Bare et litt h\u00f8yt st\u00f8yniv\u00e5 s\u00f8rger for irritasjon.", "I tillegg er ikke C-klasse blant de mest rommelige. Sammenlignet med for eksempel Volkswagen Passat er den sjansel\u00f8s hva innvendig plass gjelder.", "Samtidig tar batteriet til hybridsystemet litt plass og reduserer h\u00f8yden i bagasjerommet nok til at 140 liter blir borte i milj\u00f8ets tegn.", "F\u00e5 kommer til \u00e5 velge denne Mercedesen for \u00e5 redde milj\u00f8et. Derimot kan bilen f\u00e5 kj\u00f8pere som tenker p\u00e5 lommeboken. Sannheten er nemlig at bilen blir en gavepakke med v\u00e5re s\u00e6rregler for ladbare hybrider.", "Grunnprisen er 503.800 kroner \u2013 eller det samme som en C200 T 4matic koster. Samtidig n\u00e6rmer ytelsene seg de du finner i den 857.500 kroner dyre C400T 4matic.", "Derfor er det umulig \u00e5 ikke hevde at man f\u00e5r mye bil for pengene i C350 e \u2013 men du redder ikke verden ved \u00e5 velge denne ladbare hybriden.", "Mer om Mercedes:", "Pris: 503.800 kroner", "Motor: 4-syl bensin. Elmotor. Systemytelse 279 hk 600 Nm i dreiemoment. 6,5 kWh litium-ion-batteri.", "Aks 0-100: 6,2 sek", "Toppfart: 250 km/t", "Forbruk l/min (m\u00e5lt/ oppgitt): 0,4/0,21", "Utslipp (oppgitt): 49", "M\u00e5l (LxBxH): 4702 x 1810 x 1457 mm", "Akselavstand: 2840 mm", "Egenvekt (u/ f\u00f8rer): 1765 kg", "Bagasjeplass: 350\u20131370 liter", "Vis fakta", "Det er f\u00e5 konkurrenter til Mercedesen. Volkswagen har den rommelige Passat GTE som ogs\u00e5 er ladbar, men med sine 204 hestekrefter er den ikke i n\u00e6rheten av \u00e5 utfordre Mercedesen hva ytelser gjelder. Derimot er den et langt bedre milj\u00f8valg, med lavere forbruk og lengre kj\u00f8relengde p\u00e5 str\u00f8m. Dessuten er den rimeligere.", "Ogs\u00e5 Volvo har et alternativ i V60. Dessverre er ikke bilen blant de aller mest moderne p\u00e5 markedet, og den er enda trangere enn Mercedesen. Men igjen er bilen et bedre valg om m\u00e5let er bidra til klodens helse.", "Hverken Audi eller BMW har ladbare hybrider p\u00e5 markedet i denne klassen n\u00e5. BMW kommer i l\u00f8pet av neste \u00e5r med en ladbar 3-serie.", "Vis fakta"]}, {"field": "category0", "value": "bil"}, {"field": "contenthash", "value": "8303b606b12cf757bd69a3bd96adf36ee9cafd580b70df09982fabb9eaebac73"}, {"field": "createtime", "value": "2017-01-01T19:32:04.000Z"}, {"field": "description", "value": "Mercedes C350e skuffer p\u00e5 milj\u00f8, men norske avgifter gj\u00f8r den til en gavepakke."}, {"field": "heading", "value": ["Mercedes C350 er ingen milj\u00f8stjerne -adressa.no", "Fjerde generasjon", "Rykk og napp", "Aktiv gasspedal", "Sportsprogram", "Trang", "Drypper nedover"]}, {"field": "id", "value": "4b03c62f93177267e2279cd213f39cd7d067c370"}, {"field": "keyword", "value": ["Hybridbil", "Biltester"]}, {"field": "keywords", "value": "Hybridbil,Biltester"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["audi", "volvo"]}, {"field": "kw-concept", "value": ["bil", "ladbare hybrider"]}, {"field": "kw-entity", "value": ["porsche", "passat gte", "mercedesen", "biltester", "mercedes 190", "e-klasse", "s-klasse", "c-klasse", "kwh", "volkswagen passat", "lxbxh"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/33b2d298-b6e6-4659-a925-d28e92ba0013?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mercedes C350 er ingen milj\u00f8stjerne"}, {"field": "og-type", "value": "article"}, {"field": "og-url", "value": "http://www.adressa.no/bil/Mercedes-C350-er-ingen-miljostjerne-6782b.html"}, {"field": "pageclass", "value": ["article"]}, {"field": "publishtime", "value": "2015-12-21T18:00:00.000Z"}, {"field": "recs-articleid", "value": "6782"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2015-12-21T18:00:00.000Z"}, {"field": "recs-rawtitle", "value": "Mercedes C350 er ingen milj\u00f8stjerne -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Mercedes C350e skuffer p\u00e5 milj\u00f8, men norske avgifter gj\u00f8r den til en gavepakke."}, {"field": "thumbnail", "value": "http://content-thumbnail.cxpublic.com/content/thumbnail200x150/4b03c62f93177267e2279cd213f39cd7d067c370.jpg?596d058e"}, {"field": "thumbnailfullheightdimensions", "value": "200x1771"}, {"field": "timestamp", "value": "2017-07-17T18:44:30.000Z"}, {"field": "title", "value": "Mercedes C350 er ingen milj\u00f8stjerne"}, {"field": "url", "value": "http://www.adressa.no/bil/Mercedes-C350-er-ingen-miljostjerne-6782b.html"}, {"field": "urlhash", "value": "4b03c62f93177267e2279cd213f39cd7d067c370"}], "score": 1.1504661, "siteId": "9222270286501375973", "id": "4b03c62f93177267e2279cd213f39cd7d067c370"}

