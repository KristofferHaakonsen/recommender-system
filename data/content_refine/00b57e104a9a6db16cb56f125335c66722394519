{"fields": [{"field": "modifiedtime", "type": "time", "value": "2016-10-30T15:27:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjem", "Bolig", "Interi\u00f8r", "Hjemme hos"]}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Det er dr\u00f8yt fire \u00e5r siden de fant dette huset fra 1969, med en hoveddel og en hybeldel. Maria s\u00e5 at det kunne bli dr\u00f8mmeboligen - med mest mulig p\u00e5 ett plan.", "Soveromsfl\u00f8y med ett bad og walk-in-closet til jentene og ditto til mor og far. Stor hall og en l\u00f8sning der stue og kj\u00f8kken kun er adskilt av en peis med gjennomg\u00e5ende brennkammer. Jo, det er dr\u00f8mmehuset deres. Allikevel har de nettopp solgt det. Med litt tungt hjerte, ja, men med rak rygg. Det krever sin kvinne \u00e5 slippe et prosjekt det er lagt s\u00e5 mye arbeid og penger i.", "- Vi har f\u00e5tt til et veldig fint hus, men det har v\u00e6rt for strevsomt. Vi fant ikke trivselen her etter at vi ble ferdige. For v\u00e5r familie ble det ikke bra, for vi gjorde \u00e9n dum ting: Vi flyttet fra et nabolag vi hadde det veldig godt i. Vi skulle aldri ha forlatt Jakobsli, det er vi \u00e6rlige p\u00e5.", "LES OGS\u00c5: Bente og Tor har ikke andret \u00e9n dag p\u00e5 at de flyttet", "S\u00e6rlig for familiens yngste var oppbruddet fra skolevenner i nabolaget veldig kjipt. Og hvis du synes at du mangler vennene dine rundt deg, da kan du ha s\u00e5 mye walk-in-closet som bare det. Uten at det hjelper. Egentlig er det greit, sier Maria. Det har i hvert fall v\u00e6rt en bevisstgj\u00f8ring om \u00e5 se at kvaliteten p\u00e5 et hjem ikke f\u00f8rst og fremst handler om hvor flott huset er.", "P\u00e5 90-tallet jobbet Maria som flyvertinne i SAS. Det var f\u00f8r spareknivens tid, mens det var lange stopp og god tid til \u00e5 kikke i butikker i europeiske storbyer. Slik ble hennes interi\u00f8rinteresse vekket.", "- Jeg synes det var s\u00e5nn stas \u00e5 ta med ting hjem som jeg ikke hadde sett f\u00f8r eller ikke fikk tak i hjemme. Det var utrolig hva jeg fikk plass til i den lille crewbagen, ler hun.", "Siden er det blitt en todelt karriere. \u00c9n del som er i tospann med mannen Clas, som driver Burger King p\u00e5 Tungasletta, og \u00e9n del mer p\u00e5 egen h\u00e5nd, som har handlet om interi\u00f8r.", "Hun har v\u00e6rt butikksjef hos H\u00f8dneb\u00f8, har drevet sin egen butikk, Celoria interi\u00f8r (oppkalt etter d\u00f8trene), og jobber som interi\u00f8rkonsulent. Da det gamle 60-tallshuset p\u00e5 Tunga skulle rehabiliteres, hadde hun god nytte av denne erfaringen.", "- Mange blir litt utsl\u00e5tt av alle alternativene, slik at det blir vanskelig \u00e5 velge. Jeg har sett og vurdert s\u00e5pass mye tidligere at jeg hadde det rimelig klart hva jeg skulle ha, sier hun.", "Det ble et n\u00f8ytralt, men lunt hjem i basisfargene sj\u00f8sand, hvitt og marrakesh, alts\u00e5 ulike beigetoner. Innenfor disse rammene endrer hun stil. Ofte. Det er ikke s\u00e5 lenge siden de flyttet inn i det ferdige huset, men de aller fleste m\u00f8blene er allerede byttet ut.", "- Da vi flyttet inn, var det drivved over alt, sier hun.", "Maria sier at trangen hun har til \u00e5 skifte interi\u00f8r ikke handler om \u00e5 f\u00f8lge trender, men at hun rett og slett liker \u00e5 skifte milj\u00f8 rundt seg.", "LES OGS\u00c5: Her p\u00e5st\u00e5r gjester at det ikke er plass til \u00e5 sitte i sofaen - p\u00e5 grunn av alle pynteputene", "- Venner og familie vet jo at jeg holder p\u00e5 s\u00e5nn, s\u00e5 jeg har ofte venteliste p\u00e5 ting, fordi folk har varslet at \u00abdet speilet vil jeg overta n\u00e5r du skal bytte det ut\u00bb.", "- Jeg har jo f\u00e5tt noen meldinger fra folk som lurer p\u00e5 hva det er jeg driver med, som bytter ut m\u00f8blene mine og kj\u00f8per nye ting s\u00e5 ofte. Men vet du, det er hobbyen min, s\u00e5 der f\u00e5r folk bare tenke hva de vil. \u00abBruk tida di p\u00e5 din egen hobby du ogs\u00e5 n\u00e5, og la meg holde p\u00e5 med min\u00bb, sier jeg da. Noen kj\u00f8rer motocross, andre holder p\u00e5 med interi\u00f8r. Det er mange hobbyer som koster en del.", "For det gj\u00f8r det jo - koster en del. Maria legger ikke skjul p\u00e5 det. Men n\u00e5r det er sagt, hun kj\u00f8per ofte relativt rimelige ting fordi hun vet at hun snart kommer til \u00e5 bytte dem ut uansett. Da passer det bedre med sofa fra Ikea enn en til 40 000.", "- Det er mange som tror jeg bare har dyre merker, siden jeg har jobbet med \u00e5 selge en del dyre merkevarer. Men jeg er ikke opptatt av det. \u00abDet og det merket er s\u00e5 fint\u00bb, sier folk. Javel, men alt i det merket er vel ikke fint? Velg \u00e9n ting du liker godt fra det og g\u00e5 p\u00e5 Kremmerhuset eller Ikea og finn noe som matcher, foresl\u00e5r jeg ofte.", "Maria vil gjerne ha mulighet til \u00e5 dyrke litt ulike stilarter i huset. S\u00e5 lenge det finnes en helhet i fargene, er det greit \u00e5 dele inn i soner hvor noe er mer romantisk mens andre ting er stramt og moderne, p\u00e5peker hun.", "- Det kan lett bli litt kjedelig hvis alt er likedan.", "Husfruen byr p\u00e5 kaffe. Og cupcakes. Som hun har bakt selv p\u00e5 det romantiske kj\u00f8kkenet sitt. \u00c5 lage et stort og \u00e5pent kj\u00f8kken var et av de beste valgene de gjorde for huset den gangen de startet med blanke ark fordi absolutt hele huset skulle bygges om. De gikk for en tre meter lang kj\u00f8kken\u00f8y og la stikkontakter under den, slik at det er mulig \u00e5 ta med en laptop og sitte her uten at det m\u00e5 strekkes ledninger over gulvet. Dette var en av mange ting som ble akkurat som de hadde h\u00e5pet. En annen vinner, som Maria gjerne tipser andre om, er l\u00f8sningen med garderobe og bad.", "- N\u00e5r du kommer ut av dusjen om morgenen er det utrolig deilig \u00e5 g\u00e5 inn p\u00e5 et varmt, godt og oversiktlig walk-in-closet i stedet for \u00e5 tasse ut p\u00e5 et kaldt soverom med klesskap. P\u00e5 mor og fars bad er det for \u00f8vrig dobbeltdusj med fossefall.", "- En gang vi var p\u00e5 Maldivene, hadde vi utend\u00f8rsdusj med fossefall. P\u00e5 den ferien bestemte vi oss for at hvis vi noen gang skulle bygge bad, da skulle vi ha det.", "Slik ble det. Men n\u00e5 blir det alts\u00e5 noen andre som skal f\u00e5 nyte fossefallet. Maria og familien vil starte med blanke ark en gang til."]}, {"field": "category0", "value": "pluss"}, {"field": "contenthash", "value": "855fccc59f6e8fc19b6cf72cd53c22a41acb27c1eeafaf427fe0142a1430c705"}, {"field": "createtime", "value": "2016-10-30T15:01:48.000Z"}, {"field": "description", "value": "Familien fikk husprosjektet s\u00e5pass langt oppi halsen at det sto i veien for trivselen, selv om huset ble akkurat slik de hadde tenkt."}, {"field": "dominantimage", "value": "http://www.adressa.no/incoming/article13693659.ece/kluwhk/ALTERNATES/w980-default/hjem_mariaskjeldam10_mv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00b57e104a9a6db16cb56f125335c66722394519.jpg?597f3153"}, {"field": "dominantthumbnaildimensions", "value": "300x169"}, {"field": "heading", "value": ["Prosjekterte seg lei -adressa.no", "Flyvertinne p\u00e5 tokt", "Dyrt, men ikke bare det.", "Gode tips"]}, {"field": "id", "value": "00b57e104a9a6db16cb56f125335c66722394519"}, {"field": "keyword", "value": ["Hjem", "Bolig", "Interi\u00f8r", "Hjemme hos"]}, {"field": "keywords", "value": "Hjem,Bolig,Interi\u00f8r,Hjemme hos"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-company", "value": ["burger king", "ikea"]}, {"field": "kw-concept", "value": ["ting", "interi\u00f8r", "fleste m\u00f8blene", "hjem", "blanke ark", "hus"]}, {"field": "kw-entity", "value": ["tungasletta", "bente og tor", "jakobsli", "clas", "kremmerhuset", "maria", "s. det", "celoria", "h\u00f8dneb\u00f8"]}, {"field": "kw-location", "value": ["maldivene", "tunga"]}, {"field": "kw-pageclass", "value": "article"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article13693659.ece/kluwhk/ALTERNATES/w980-default/hjem_mariaskjeldam10_mv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Prosjekterte seg lei"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/10/30/Prosjekterte-seg-lei-13693678.ece"}, {"field": "pageclass", "value": ["article"]}, {"field": "publishtime", "value": "2016-10-30T14:57:16.000Z"}, {"field": "recs-articleid", "value": "13693678"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-10-30T14:57:16.000Z"}, {"field": "recs-rawtitle", "value": "Prosjekterte seg lei -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Familien fikk husprosjektet s\u00e5pass langt oppi halsen at det sto i veien for trivselen, selv om huset ble akkurat slik de hadde tenkt."}, {"field": "thumbnail", "value": "http://content-thumbnail.cxpublic.com/content/thumbnail200x150/00b57e104a9a6db16cb56f125335c66722394519.jpg?597f3153"}, {"field": "thumbnailfullheightdimensions", "value": "200x2447"}, {"field": "timestamp", "value": "2017-07-31T13:32:03.000Z"}, {"field": "title", "value": "Fire \u00e5r etter de kj\u00f8pte huset er de fleste m\u00f8blene allerede byttet ut"}, {"field": "url", "value": "http://www.adressa.no/pluss/2016/10/30/Prosjekterte-seg-lei-13693678.ece"}, {"field": "urlhash", "value": "00b57e104a9a6db16cb56f125335c66722394519"}], "score": 0.6150273, "siteId": "9222270286501375973", "id": "00b57e104a9a6db16cb56f125335c66722394519"}

