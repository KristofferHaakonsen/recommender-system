{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fly", "Reise", "Forbrukerrettigheter"]}, {"field": "author", "value": "camilla flaatten"}, {"field": "body", "value": ["Saken oppdateres.", "\u00c5 f\u00e5 trukket et dobbelt bel\u00f8p p\u00e5 kontoen din ved bestilling av flybilletter, hotellopphold, eller leiebil er vanligere enn du tror.", "May Nina Hansen ble rammet dobbelt av det mange irriterer seg over da hun bestilte reise med SAS fra Oslo til Alicante for seg selv og sine to barn i juli.", "Pris p\u00e5 billettene ble ca. 8800 kroner. Da hun skulle bekrefte og betale reisen, falt SAS' nettside ned og hun ble bedt om \u00e5 vente en stund f\u00f8r hun bestilte igjen.\u2014 Jeg trodde ikke pengene var trukket, men da jeg sjekket kontoen, viste det seg at de var det. Dagen etter fikk jeg beskjed om at reisen var autokansellert som f\u00f8lge av tekniske problemer.", "Hansen m\u00e5tte vente til mandag f\u00f8r flyselskapet kunne ordne opp. Da hadde prisen p\u00e5 billettene steget med to tusen kroner for samme reisetidspunkt.", "Hun fikk prisen ned til 9300 kroner, og fikk bestilt via kundeservice. Men da hun sjekket kontoen, oppdaget hun at billettene var trukket p\u00e5 nytt \u2013 men da over 10.000 kroner og ikke den summen hun ble lovet.", "\u2014 Nesten 19.000 kroner sto dermed reservert. SAS kunne ikke slippe pengene, og banken kunne heller ikke hjelpe meg. Jeg fikk beskjed om at det kunne ta inntil ti dager \u00e5 f\u00e5 de 8800 kronene tilbake. Det var veldig frustrerende \u00e5 f\u00e5 reservert s\u00e5 mye penger p\u00e5 kontoen rett f\u00f8r ferien, sier Hansen.Hun forst\u00e5r ikke hvorfor pengene ikke ble opphevet med \u00e9n gang da reisen ble kansellert. \u00c5 f\u00e5 reservert et stort bel\u00f8p over lengre tid er frustrerende for de fleste.", "Informasjonssjef Knut Morten Johansen i SAS er kjent med probleme t. Ved en bestilling av flybilletter reserveres totalbel\u00f8pet f\u00f8rst p\u00e5 kontoen. N\u00e5r bel\u00f8pet reelt trekkes, forsvinner bel\u00f8pet ut av kontoen.", "Men i en liten periode kan noen kunder oppleve at pengene reserveres dobbelt opp. Dermed kan det ta noen dager f\u00f8r reservasjonen automatisk oppheves.", "\u2014 Det er tiden denne banktransaksjonen tar som oppleves frustrerende for noen, og som gir umiddelbar mistanke om at det er trukket dobbelt. Det er det alts\u00e5 ikke, sier Johansen.", "SAS melder inn totalbel\u00f8pet for flybillettene som en reservasjon, men deretter deles selve transaksjonen opp per flybillett per person. Derfor kan problemet oppst\u00e5.Han forklarer at det samme er tilfelle n\u00e5r kundene \u00f8nsker \u00e5 heve et kj\u00f8p, da kan det ta tilsvarende tid f\u00f8r pengene er gjort tilgjengelig p\u00e5 kundenes konto igjen,", "\u2014 En anbefaling er jo at man kj\u00f8per flybilletter, eller annet med kredittkort. Man f\u00e5r dermed en betalingsutsettelse, og man vil normalt ikke oppleve den begrensningen som en autorisasjon, samt et reelt trekk betyr. Bruk av kredittkort ved reiser er uansett \u00e5 anbefale siden man automatisk f\u00e5r en reiseforsikring, sier informasjonssjefen.", "Har du et tips til reiseredaksjonen? Send oss gjerne en e-post!", "Sparebank1 er blitt kontaktet av kunder som har opplevd dobbelttrekk ved diverse kj\u00f8p innen reise.", "\u2014 I disse tilfellene oppfordrer vi kunden til \u00e5 ta kontakt med banken s\u00e5 snart som mulig og fortelle om hva som er skjedd. Banken kan hjelpe kunden med \u00e5 f\u00e5 \u00abfjernet\u00bb de feil-reserverte bel\u00f8pene p\u00e5 kontoen, slik at hun f\u00e5r tilgang til pengene sine igjen, sier kommunikasjonssjef Sissel Grieg Viig i Sparebank1.", "\u2014 Hvorfor skjer dette?- N\u00e5r en person bestiller og betaler for en reise, reserverer reiseleverand\u00f8ren, i dette tilfellet SAS, automatisk tilsvarende bel\u00f8p p\u00e5 kundens konto for \u00e5 forsikre seg om at det er penger p\u00e5 kontoen, sier Viig.", "De opplyser videre at reiseleverand\u00f8ren normalt kun reserverer det bel\u00f8pet reisen koster. Vanligvis g\u00e5r bel\u00f8pet ut av kundens konto \u00e9n til to dager etter reservasjonen og kundens bestilling.", "\u2014 Med \u00e9n gang dette skjer fjernes automatisk reservasjonen fra reiseleverand\u00f8ren, sier hun.", "Sparebank1s beste r\u00e5d til alle som handler p\u00e5 nett, er \u00e5 bruke kredittkort.", "\u2014 Da slipper du \u00e5 bli trukket for reservasjoner p\u00e5 kontoen du bruker hver dag. Men husk at du m\u00e5 betale kredittkortregningen n\u00e5r den forfaller, for ellers kan lett gode kj\u00f8p bli dyre, understreker Viig.", "For May Nina Hansen ble reisen bestilt med debetkort. Derfor var det ekstra surt da pengene ble holdt i nesten \u00e9n uke.", "\u2014 Alle har ikke kredittkort, s\u00e5 det blir litt frustrerende, sier hun, og legger til at reservasjonen ble opphevet syv dager senere.", "Reisen til Alicante gikk imidlertid som planlagt i juli.", "Dobbeltreservasjoner og depositum er ikke bare et problem for flyselskap.", "\u2014 Nesten alle hoteller og bilutleiefirmaer tar en eller annen form for reservasjon, eller depositum slik at de kan kreve inn eventuelle skader, sier forbruker\u00f8konom Silje Sandm\u00e6l i DNB.Leiebilselskapene vil sikre seg hvis det oppst\u00e5r skade p\u00e5 bilen eller andre ting, men hotellene reserverer et h\u00f8yere bel\u00f8p i tilfelle oppholdet skulle forlenges eller det kommer regninger fra bar eller restaurant.", "Hotell og leiebilselskap er blitt gitt anledning til \u00e5 foreta en slik reservasjon gjennom de internasjonale kortselskapenes regelverk hos Visa, MasterCard eller American Express.", "\u2014 Samme regelverk sikrer ogs\u00e5 forbrukeren gjennom deres etablerte reklamasjonssystem mot de nevnte akt\u00f8rene, sier Sandm\u00e6l.", "Les mer om reisendes forbrukerrettigheter:", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "En autorisasjon er en foresp\u00f8rsel fra brukerstedet til banken om det er dekning for bel\u00f8pet kunden har handlet for p\u00e5 hans/hennes konto, samt om det eventuelt finnes sperrer p\u00e5 kortet som gj\u00f8r at brukerstedet ikke kan godta kortet som betalingsmiddel.", "En korttransaksjon foreg\u00e5r som hovedregel i to trinn:", "En reservasjon som g\u00e5r online og reserverer et bel\u00f8p p\u00e5 kundens konto.", "En kapitaltransaksjon/ finansiell transaksjon som foretar selve belastningen p\u00e5 konto og sletter reservasjonen.", "Dersom kapitaltransaksjonen ikke kommer inn etter et visst antall dager (kj\u00f8pet ble av en eller annen grunn avbrutt), slettes reservasjonen automatisk.", "Reservasjonen reduserer disponibelt bel\u00f8p p\u00e5 kundens konto slik at den ikke kommer i overtrekk, men renter beregnes av saldo frem til transaksjonen bokf\u00f8res.", "Reservasjonene vises p\u00e5 kundens kontoutskrift umiddelbart etter kortbruk.", "Det kan ogs\u00e5 v\u00e6re tilfeller der kapitaltransaksjonen ikke sletter reservasjonen for eksempel fordi det er for stor differanse mellom reservert bel\u00f8p og bel\u00f8pet i kapitaltransaksjonen. Da m\u00e5 reservasjonen enten fjernes manuelt av banken eller man m\u00e5 vente til den slettes automatisk etter noen dager.", "Reservasjoner i forbindelse med reiser skjer av samme grunn som andre brukersteder; brukersted/flyselskap sjekker om bankkortet/kredittkortet er et gyldig kort, om det finnes noen sperringer p\u00e5 det samt at det er dekning for bel\u00f8pet p\u00e5 kontoen kortet er tilknyttet.", "Kilde: Skandiabanken og DNB"]}, {"field": "category0", "value": "reise"}, {"field": "contenthash", "value": "1074600eb3cf241c574966c7c28cb365037977f3159128e3b9f48f3fe67f2400"}, {"field": "createtime", "value": "2017-02-07T16:26:49.000Z"}, {"field": "description", "value": "\u2014 Det var veldig frustrerende \u00e5 f\u00e5 reservert 19.000 kroner p\u00e5 kontoen rett f\u00f8r ferien."}, {"field": "heading", "value": ["Derfor kan du bli trukket dobbelt n\u00e5r du bestiller reisen -adressa.no", "19.000 ble reservert i en uke", "SAS kjenner problemet", "Banken kan hjelpe med \u00e5 f\u00e5 fjernet reservasjonen", "Bestill reisen med kredittkortet", "Vanligst for hotell og leiebil"]}, {"field": "id", "value": "41b15223e17b000111908f7ab9a672737fe4445e"}, {"field": "keyword", "value": ["Fly", "Reise", "Forbrukerrettigheter"]}, {"field": "keywords", "value": "Fly,Reise,Forbrukerrettigheter"}, {"field": "kw-category", "value": "reise"}, {"field": "kw-company", "value": ["mastercard", "instagram", "american express", "visa", "skandiabanken"]}, {"field": "kw-concept", "value": ["konto", "kunden", "bestilte reise", "bel\u00f8p", "kundens konto", "bestilt", "reservasjon", "reise", "reservert"]}, {"field": "kw-entity", "value": "twitter"}, {"field": "kw-location", "value": ["alicante", "oslo"]}, {"field": "kw-pageclass", "value": "article"}, {"field": "kw-person", "value": ["knut morten johansen", "silje sandm\u00e6l", "may nina hansen", "sissel grieg viig"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/4d3f4a43-a2cc-4b41-95d7-00cea491537d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor kan du bli trukket dobbelt n\u00e5r du bestiller reisen"}, {"field": "og-type", "value": "article"}, {"field": "og-url", "value": "http://www.adressa.no/reise/Derfor-kan-du-bli-trukket-dobbelt-nar-du-bestiller-reisen-7406b.html"}, {"field": "pageclass", "value": null}, {"field": "publishtime", "value": "2015-08-19T06:00:00.000Z"}, {"field": "recs-articleid", "value": "7406"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-08-19T06:00:00.000Z"}, {"field": "recs-rawtitle", "value": "Derfor kan du bli trukket dobbelt n\u00e5r du bestiller reisen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "\u2014 Det var veldig frustrerende \u00e5 f\u00e5 reservert 19.000 kroner p\u00e5 kontoen rett f\u00f8r ferien."}, {"field": "thumbnail", "value": "http://content-thumbnail.cxpublic.com/content/thumbnail200x150/41b15223e17b000111908f7ab9a672737fe4445e.jpg?5899f549"}, {"field": "thumbnailfullheightdimensions", "value": "200x1910"}, {"field": "timestamp", "value": "2017-02-07T16:26:49.000Z"}, {"field": "title", "value": "Derfor kan du bli trukket dobbelt n\u00e5r du bestiller reisen"}, {"field": "url", "value": "http://www.adressa.no/reise/Derfor-kan-du-bli-trukket-dobbelt-nar-du-bestiller-reisen-7406b.html"}, {"field": "urlhash", "value": "41b15223e17b000111908f7ab9a672737fe4445e"}], "score": 0.7733327, "siteId": "9222270286501375973", "id": "41b15223e17b000111908f7ab9a672737fe4445e"}

