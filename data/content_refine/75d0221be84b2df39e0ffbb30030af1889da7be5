{"fields": [{"field": "modifiedtime", "type": "time", "value": "2012-04-17T18:43:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Livshastigheten m\u00e5 v\u00e6re hurtig. Livet er \u00e5 ta piruetter, fort som faen, smiler Kristin. Henger fra seg pelsk\u00e5pa, ruller en r\u00f8yk og spiser brownies med varme bringeb\u00e6r og vaniljesaus. Noen lever liksom bare. Kristin forsyner seg raust av livets kakefat. Lar livet glitre som fargerike prismer.", "For ti \u00e5r siden dr\u00f8mte Kristin om Svalbard, og et tilfeldig m\u00f8te p\u00e5 stamkafeen Erichsen i Nordre sendte henne av g\u00e5rde. Hun hadde ikke sett vennen, som viste seg \u00e5 v\u00e6re gruvesjef i Svea, p\u00e5 25 \u00e5r. N\u00e5 lette han etter messebetjent, og Kristin sa: - Jeg tar jobben. Hun ble p\u00e5 Svalbard i ti \u00e5r. De siste \u00e5rene med eget galleri, atelier og m\u00f8rkerom i selvtegnet funkishus i Longyearbyens nederste husrekke. For halvannet \u00e5r siden solgte hun Galleri Sj\u00f8skrenten, og for pengene kj\u00f8pte Kristin det gamle, bevaringsverdige huset i Spongdal. Huset som b\u00e5de har v\u00e6rt meieri og margarinfabrikk.", "Isbj\u00f8rnskinn og prismer", "Et lite, lavt, hvitmalt hus som rommer s\u00e5 mye. Her har Kristin slitt og pusset opp, helt fra scratch. Gamle bilder viser at her har det regelrett skjedd en total ansiktsl\u00f8fting. Men til slutt fikk Kristin en liten leilighet til fritidsbolig, systue p\u00e5 loftet og kaf\u00e9 og galleri i f\u00f8rsteetasje. Kafeen \u00e5pner ved p\u00e5sketider og fra da av kan alle i Spongdal, og alle andre for den saks skyld, synke ned i dype, r\u00f8de stoler og beundre isbj\u00f8rnskinnet p\u00e5 t\u00f8mmerveggen og alle prismene og de fargerike telysholderne. Og nyte en kopp kaffe og en vaffel, selvf\u00f8lgelig.", "Huset er fra 1883 og klassifisert som bevaringsverdig. Det tar Kristin p\u00e5 alvor. Sjelen er s\u00e5 absolutt intakt. Stilen inne i kafeen er godt og blandet, men st\u00e5r godt til vertinnen selv. Vegger har gamle arr, som gamle hus som har levd skal ha. Det som kunne blitt et tungt rom med t\u00f8mmervegger er gjort lyst. Og samtidig fargerikt. R\u00f8de m\u00f8bler, og alts\u00e5: Fargerike prismer og masse lys.", "P\u00e5 auksjonen etter Erichsen kj\u00f8pte Kristin b\u00e5de det store, runde stambordet og kakedisken. Begge deler har n\u00e5 sklidd helt naturlig inn i det gamle meieriet. P\u00e5 veggen henger alts\u00e5 en isbj\u00f8rn fra tiden p\u00e5 Svalbard. En to\u00e5ring skutt i n\u00f8dverge; bes\u00f8ker du kafeen, s\u00e5 f\u00e5r du nok historien. Ellers er det meste av inventaret kj\u00f8pt p\u00e5 auksjoner eller i billigkroken p\u00e5 Ikea.", "Spongdalinger p\u00e5 veggen", "P\u00e5 Svalbard fotograferte Kristin portretter av gruvearbeiderne. Disse har i ettertid blitt stilt ut flere steder i landet. N\u00e5 vil den nye spongdalingen fotografere sine sambygdinger. For selv om Kristin har blitt kaf\u00e9driver, s\u00e5 er hun fortsatt fotograf.", "- Jeg vil fotografere alle som bor p\u00e5 Spongdal og stille ut bildene her p\u00e5 kafeen. Etterp\u00e5 skal historielaget f\u00e5 bildene, slik at de senere kan dokumentere at disse bodde p\u00e5 Spongdal i 2008, sier Kristin.", "Mange spongdalinger har v\u00e6rt i det gamle meieriet, for eksempel p\u00e5 juletrefest i meierisalen. Men i dag er det meste forandret, selv om det fortsatt er det samme gamle, sjarmerende huset. Heldigvis.", "- Som de fleste andre som totalrenoverer, s\u00e5 ble alt etter hvert dobbelt s\u00e5 tidkrevende, og dobbelt s\u00e5 dyrt som jeg hadde tenkt, sier Kristin.", "Hun l\u00e5 i budrunde med to andre f\u00f8r huset ble hennes.", "\u00d8yeblikkelig forelskelse", "- Jeg falt for huset med det samme jeg s\u00e5 det, og for meg er det kort mellom tanke og handling. De to jeg bydde mot, var begge snekkerfirma som ville gj\u00f8re om huset til leiligheter. Da skj\u00f8nte jeg at jeg bare m\u00e5tte f\u00e5 kloa i dette, slik at det kan komme alle spongdalingene til gode, sier Kristin som gjerne blir en partyfikser. Hun kan fikse alt, fra barned\u00e5p til karneval.", "Kafeen og galleriet blir \u00e5pent helger og om sommeren kommer det ut hvitmalte benker med rosa duker med lekende, hvite dotter p\u00e5. N\u00e5 h\u00e5per hun p\u00e5 \u00f8l- og vinservering, og Kristin vil holde p\u00e5 s\u00e5 lenge det er morsomt.", "- Jeg vil ha det morsomt, jeg ser ingen grunn til \u00e5 slite meg ut lenger. Dette er min investering i alderdommen, her f\u00e5r jeg flere bein \u00e5 st\u00e5 p\u00e5. Alt skal v\u00e6re lystbetont. Er ikke livet artig, men bare \u00e5 tjene penger, ja, da d\u00f8r man innvendig. Energien blir borte. Jeg vil m\u00f8te mennesker og servere kaffe, jeg vil fortsette som fotograf og i systua p\u00e5 loftet vil jeg ta opp en gammel hobby. Jeg vil sy vesker, smiler Kristin.", "For henne er ikke energien borte. Og det gamle meieriet oser av sjarm. N\u00e5 \u00e5pnes d\u00f8rene, og alle kan sjarmeres av det lille, hvitmalte huset og kvinnen med prismene."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c03842e428f9c500c0a0e981edd54906fe4cd24ab71f2c5d15c914f196ea0cf5"}, {"field": "createtime", "value": "2016-02-03T02:08:01.000Z"}, {"field": "description", "value": "Det glitrer i energi og prismer der hvor fotograf Kristin Stoltz er. N\u00e5 har hun tatt over det gamle meieriet og margarinfabrikken p\u00e5 Spongdal. Snart \u00e5pner hun kaf\u00e9 ogs\u00e5."}, {"field": "dominantimage", "value": "http://www.adressa.no/incoming/article1237060.ece5/ALTERNATES/w980-default/Kristin_Stoltz_02"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/75d0221be84b2df39e0ffbb30030af1889da7be5.jpg?5986f609"}, {"field": "dominantthumbnaildimensions", "value": "300x169"}, {"field": "heading", "value": "Hus med sjel og prismer p\u00e5 Spongdal -adressa.no"}, {"field": "id", "value": "75d0221be84b2df39e0ffbb30030af1889da7be5"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["gamle meieriet", "prismer", "kaf\u00e9", "gamle", "hus"]}, {"field": "kw-entity", "value": ["nordre", "svea", "galleri sj\u00f8skrenten", "longyearbyens", "spongdal", "erichsen"]}, {"field": "kw-location", "value": "svalbard"}, {"field": "kw-pageclass", "value": "article"}, {"field": "kw-person", "value": "kristin stoltz"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1237060.ece5/ALTERNATES/w980-default/Kristin_Stoltz_02"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hus med sjel og prismer p\u00e5 Spongdal"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1041727.ece"}, {"field": "pageclass", "value": ["article"]}, {"field": "publishtime", "value": "2008-02-29T06:02:06.000Z"}, {"field": "recs-articleid", "value": "1682934"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-02-29T06:02:06.000Z"}, {"field": "recs-rawtitle", "value": "Hus med sjel og prismer p\u00e5 Spongdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det glitrer i energi og prismer der hvor fotograf Kristin Stoltz er. N\u00e5 har hun tatt over det gamle meieriet og margarinfabrikken p\u00e5 Spongdal. Snart \u00e5pner hun kaf\u00e9 ogs\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/75d0221be84b2df39e0ffbb30030af1889da7be5.jpg?5986f609"}, {"field": "thumbnailfullheightdimensions", "value": "200x1587"}, {"field": "timestamp", "value": "2017-08-06T10:57:13.000Z"}, {"field": "title", "value": "Hus med sjel og prismer p\u00e5 Spongdal"}, {"field": "url", "value": "http://www.adressa.no/forbruker/hjem/article1041727.ece"}, {"field": "urlhash", "value": "75d0221be84b2df39e0ffbb30030af1889da7be5"}], "score": 1.2433054, "siteId": "9222270286501375973", "id": "75d0221be84b2df39e0ffbb30030af1889da7be5"}

