{"fields": [{"field": "modifiedtime", "type": "time", "value": "2014-06-21T11:54:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Seksti \u00e5r etter urpremieren p\u00e5 Stiklestad er et nytt tr\u00f8ndersk spel i ferd med \u00e5 vokse fram fra et dryppende ferskt manus. Men i omfang og innhold st\u00e5r \u00abOda fra havet\u00bb og \u00abSpelet om Heilag Olav\u00bb uendelig langt fra hverandre.", "\u2013 I v\u00e5rt spel finnes ikke en eneste h\u00e5rete h\u00e6rmann, smiler Marte Hallem, der hun kommer slentrende ned trappa mot en beskjeden spelplass mellom brygger og fiskeb\u00e5ter i Kjeila p\u00e5 Mausundv\u00e6r. Hun har flere \u00e5rs sceneerfaring fra \u00aballe spels mor\u00bb i hjemkommunen Verdal, men tar i sin debut som spelforfatter steget langt vekk fra alt som minner om sagasus og middelaldermystikk.", "\u2013 Vi satser heller p\u00e5 sosialrealisme fra 1970-tallet, blandet med litt overtro og tr\u00f8ndersk visemusikk, noe ganske s\u00e6regent innenfor spelsjangeren, sier Marte.", "Hun spiller selv hovedrollen som den oppr\u00f8rske ten\u00e5ringsjenta Oda, som tidlig bestemmer seg for \u00e5 overta farens fiskeb\u00e5t, stikk i strid med alle forventninger i familie og n\u00e6rmilj\u00f8. Ingen andre jenter i fiskev\u00e6ret har f\u00e5tt lov til \u00e5 pr\u00f8ve seg p\u00e5 sj\u00f8en, og enkelte motstandere er villige til \u00e5 ta i bruk brutale metoder for \u00e5 hindre henne. Men st\u00f8ttespillere finnes:", "Fra Kristiansund kommer unggutten Tobias, og s\u00f8t musikk oppst\u00e5r mellom sj\u00f8buer og steile bergknatter. Enken etter en fisker som omkommer p\u00e5 havet, gir dessuten Oda ektefellens fiskebok med detaljerte beskrivelser over hans viktigste fiskeplasser. En inngrodd innlandskrabbe har ingen forutsetning \u00e5 forst\u00e5 verdien av en slik skatt.", "\u2013 Stykket starter med denne scenen. En b\u00e5t glir inn mot kaia, og liket av den d\u00f8de fiskeren b\u00e6res opp p\u00e5 land. 15-\u00e5ringen Oda f\u00e5r jobben med \u00e5 overbringe d\u00f8dsbudskapet til kona og sm\u00e5jentene hennes, forklarer Arnstein Lang\u00e5ssve. Han er regiss\u00f8r for sommerens nye kultursatsing i havgapet og spiller i tillegg rollen som Tobias, Odas ivrige beiler fra Nordm\u00f8re.", "\u2013 Kyssescenene har vi ikke rukket \u00e5 \u00f8ve oss p\u00e5, men etter 17 \u00e5r som kj\u00e6rester har vi litt grunntrening \u00e5 falle tilbake p\u00e5, ler Marte, mens Arnstein mumler noe om at det kanskje ikke hadde v\u00e6rt s\u00e5 dumt med en annen motspiller i de heftigste scenene.", "Arbeidet med det nye teaterstykket har p\u00e5g\u00e5tt siden h\u00f8sten 2012. Da fikk Marte invitasjon fra Vidar Oskarson som ville ha henne til \u00e5 holde konsert p\u00e5 Mausundv\u00e6r. Han likte musikken p\u00e5 hennes nye album \u00abFimbulnatta\u00bb.", "\u2013 Jeg dro og ble straks betatt av \u00f8ya og folket. Inne i kapellet satt", "publikum tett i tett for \u00e5 h\u00f8re p\u00e5 meg, husker Marte.", "Etterp\u00e5 mottok hun Vidar Oskarsons trilogi \u00abFolket i Sp\u00e5h\u00e5let\u00bb i avskjedsgave sammen med en from foresp\u00f8rsel om \u00e5 lage en visetekst fra noe av handlingen i b\u00f8kene.", "\u2013 Jeg s\u00e5 fort at her hadde vi stoff til mye mer enn \u00e9n vise, sier Marte, som snart luftet ideen om et spel med forfatteren, og han tente omg\u00e5ende.", "\u2013 Vidar har v\u00e6rt veldig kreativ og har skaffet oss st\u00f8tte b\u00e5de fra Fr\u00f8ya kommune, fra n\u00e6ringslivet og andre instanser. Men viktigst av alt er entusiasmen i lokalbefolkningen. Det virker som vi har alle med oss, sier Arnstein.", "Tidlig i planleggingingsfasen gikk arrang\u00f8rene ut med en generell invitasjon til alle som hadde lyst til \u00e5 delta i spelet som skuespillere, sangere, scenebyggere, kostymesyere samt alleh\u00e5nde h\u00e5ndlangere foran og bak scenen. Responsen kom umiddelbart.", "Levende modeller", "\u2013 Jeg opplever befolkningen her ute som romslige, inkluderende og nysgjerrige. At de straks fattet interesse for \u00e5 delta i en m\u00f8nstring som dette, overrasker ikke, sier Vidar Oskarson, tilbake fra jobb som kursholder for utlendingene som arbeider ved oppdrettsgiganten Salmar p\u00e5 Fast-Fr\u00f8ya. Han er selv oppvokst p\u00e5 Maus'n og flyttet for noen \u00e5r siden tilbake etter en lengre periode i Trondheim.", "Romantrilogien kom ut over en fire\u00e5rsperiode fra 2009 til 2012, men skriveprosessen p\u00e5gikk i mange \u00e5r i forveien.", "\u2013 Kvinneskikkelser som An-Magritt og Kristin Lavransdatter, med base p\u00e5 fjellet og i innlandet, har alltid fascinert meg. Derfor \u00f8nsket jeg \u00e5 lage en beretning om en sterk kvinneskjebne med forankring i kystkulturen, forteller han.", "Levende modeller for frodige romanpersoner manglet han ikke. P\u00e5 Maus'n er det bare \u00e5 velge og vrake. I b\u00f8kene opptrer noen av karakterene under eget navn, andre under fiktive navn.", "\u2013 Ofte har jeg satt sammen trekk fra flere personer i \u00e9n figur, sier", "Vidar, som innr\u00f8mmer at noen har latt seg provosere over innholdet i b\u00f8kene. \u00c5 styre unna vanskelige og tabubelagte emner var heller ikke noe m\u00e5l. Han skriver b\u00e5de om ei jente som ble voldtatt og en fisker som gjorde hva han kunne for \u00e5 skjule sin homofile legning. Begge historiene baserer seg p\u00e5 virkelige hendelser og personer.", "\u2013 Hva med modellen for Oda?", "\u2013 Jeg antar at hun vil befinne seg blant publikum.", "\u2013 Vet hun noe om sin rolle?", "\u2013 Aner ikke. Men de fleste her ute har lest b\u00f8kene ...", "Mer vil ikke Vidar si om modellen for sin store heltinne der han st\u00e5r og kikker p\u00e5 den spede starten p\u00e5 de f\u00f8rste spelpr\u00f8vene. Sceneversjonen f\u00f8lger ikke b\u00f8kene i ett og alt. Det respekterer han. \u00c5 overv\u00e5ke pr\u00f8vene har heller ingen hensikt. Han vil spare forventningene sine til premieren.", "Ogs\u00e5 fisker Arild Nordvik gleder seg til premieren. Han skal bidra med malmfull korsang, men denne dagens program handler f\u00f8rst og fremst om klaving av line (sette p\u00e5 angler). Den \u00f8kende piggh\u00e5bestanden i havet \u00f8delegger fiskeredskapene mer enn godt er.", "Arild har egen brygge vegg i vegg med spelplassen og tar blidt imot Marte og Arnstein som jakter p\u00e5 tidsriktige rekvisitter til scenen. Villig viser han fram stabler av velbrukte krabbeteiner, garn og garnbl\u00e5ser, tauverk, fiskekasser samt et par-tre knuskt\u00f8rre skreiskrotter som dufter av hav og gammelt sj\u00f8hus der de henger langs veggen.", "P\u00e5 Coopen gj\u00f8r Nina Beate S\u00f8rg\u00e5rd og Unni Oline Grindstad Berge alt klart til storinntrykk av kunder. Dr\u00f8yt to uker f\u00f8r spelpremieren vet de at tre firedeler av billettene til forestillingene er solgt. Gjennom pr\u00f8veperioden regner de ogs\u00e5 med at omsetningen vil \u00f8ke i takt med tilsiget av nye skuespillere og annet teaterfaglig personell. Flere av", "akt\u00f8rene kommer fra Fast-Fr\u00f8ya og enda fjernere himmelstr\u00f8k.", "\u2013 Deltar dere ogs\u00e5?", "\u2013 \u00c5 ja: \u00abSj\u00e5 te \u00e5 fl\u00f8tt dokker tett sammen. Her skal vi f\u00e5 plass til to hoinner!\u00bb er min replikk, hauker Nina og ler. Hun har tatt jobben som tribunevakt. F\u00e5 dager etter siste forestilling m\u00e5 alt v\u00e6re klart igjen f\u00f8r nye puljer av kj\u00f8pesterke publikummere velter inn. Da starter \u00abUt i havet-festivalen\u00bb for sjuende \u00e5r p\u00e5 rad. Dermed er det bare \u00e5 fylle hyllene etter hvert som varene forsvinner. Denne dagen krymper ispinnebeholdningen i ekstra h\u00f8yt tempo. Sola str\u00e5ler fra skyfri himmel, og brisen fra nord\u00f8st plager neppe noen.", "I hagene og langs veiene er sommervekstene for lengst i fullt flor. Krattet av hvite hundekjeks blandet med knallgr\u00f8nt gress, sm\u00f8r- og sankthansblomster er minst like innbydende som de mer friserte hageplantene. Men ute p\u00e5 Aurs\u00f8ya er vegetasjonen mindre fargerik. Den t\u00f8rre vinteren ser ut til \u00e5 ha tatt knekken p\u00e5 mye av lyngen. Bare en blomstrende rogneb\u00e6rbusk lyser opp i terrenget ved den vesle stua i Sp\u00e5h\u00e5let.", "Marte og Arnstein har lyst til \u00e5 ta en titt p\u00e5 stedet der Oda, if\u00f8lge b\u00f8kene, vokste opp, selv om de vet at familien som en gang bodde i huset ikke har noen som helst forbindelse til handlingen i Oskarsons romaner. Ingen er hjemme. En plankestabel, godt skjult under en gr\u00f8nn presenning tyder p\u00e5 at oppussingsarbeider st\u00e5r for tur.", "\u2013 Noen mener at det sp\u00f8ker her ute, men vi har alltid f\u00f8lt oss trygge. Kanskje er det noen som passer p\u00e5 oss, humrer en hyttenabo og nikker muntert mot Sp\u00e5h\u00e5let.", "Den f\u00f8r omtalte sosialrealismen i romantrilogien er ikke mer gjennomf\u00f8rt enn at forfatteren har f\u00e5tt plass til et gjenferd. Den gamle og synske fiskeren Andor viser seg etter d\u00f8den for Oda og gir henne gode r\u00e5d i vanskelige situasjoner.", "\u2013 Andor har ogs\u00e5 en fortellerrolle. Handlingen i forestillingen strekker seg over \u00e5tte \u00e5r, og vi trengte en stemme til \u00e5 ta oss mellom ulike tidsbilder og scener, forklarer Arnstein.", "Han er sv\u00e6rt glad over at veteranen Edvard H\u00e6gstad (75), s\u00e6rlig kjent for sin rolle i den Oscar-nominerte kortfilmen \u00abTuba Atlantic\u00bb, sa ja til gjenferd-oppdraget. I tillegg er flere andre hel- og halvproffe skuespillere fra fjern og n\u00e6r med p\u00e5 laget sammen med lokale teaterkrefter, s\u00e6rlig godt representert ved Mausunds egne barn og ungdommer.", "\u2013 At de unge er med, betyr sv\u00e6rt mye for planene om \u00e5 sette opp forestillingen p\u00e5 nytt annethvert \u00e5r. M\u00e5let er \u00e5 bygge en lokal kompetanse som kan ta forestillingen videre inn i framtida om det viser seg at", "publikum liker det de ser og h\u00f8rer, og kommer tilbake, sier de to som begge har erfaring fra et 60-\u00e5rsjubilerende spel langt inne i fjorden.", "Marte og Arnstein kikker p\u00e5 klokka. Snart ser de ferja runde G\u00e5rds\u00f8ya og kveldspr\u00f8vene kan starte.", "\u2013 \u00c5 lage teater p\u00e5 ei \u00f8y er et stort logistikkprosjekt, b\u00e5de for pr\u00f8ver og forestillinger. Ferjetidene bestemmer det meste, ler Marte, som tappert konstaterer at musikerne kom for seint til denne ferjeavgangen, og at denne delen av pr\u00f8vene m\u00e5 utsettes til neste ferjeanl\u00f8p, om en dr\u00f8y time. Verre var det ikke denne dagen, andre dager kan det v\u00e6re mange timer mellom hver ferje fra Fast-Fr\u00f8ya."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "c6d52bcfb9c6a2d02bf559ce3b75163408ed652256b25e6818b8c75649edcfa4"}, {"field": "createtime", "value": "2017-08-03T14:53:43.000Z"}, {"field": "description", "value": "Oda bryter med alle normer og forlanger\u00e5 bli fisker. Hun f\u00e5r god hjelp av et sj\u00f8lik, et gjenferd og en beundrer fra M\u00f8re."}, {"field": "dominantimage", "value": "http://www.adressa.no/pluss/magasin/article9829373.ece/ALTERNATES/w980-default/Kopi%20av%20ukeoda9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/62323ad56e52a1ab0cb14b40fc3040fc3ae8e535.jpg?598338f7"}, {"field": "dominantthumbnaildimensions", "value": "300x169"}, {"field": "heading", "value": ["Setter v\u00e6ret p\u00e5 hodet -adressa.no", "Fjernt fra middelalderen", "Vante kj\u00e6rester", "Lokal spelglede", "Sp\u00f8kelser i laget", "Barna betyr mye"]}, {"field": "id", "value": "62323ad56e52a1ab0cb14b40fc3040fc3ae8e535"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "andor"}, {"field": "kw-concept", "value": ["handler", "fisker", "pr\u00f8ve", "forestilling", "ute", "starte", "spel", "rolle", "publikum", "b\u00f8kene", "lokal", "modellen", "ler", "dager", "hav", "scenen"]}, {"field": "kw-entity", "value": ["maus", "nordm\u00f8re", "mausundv\u00e6r", "nina beate s\u00f8rg\u00e5rd og unni oline grindstad berge", "heilag olav", "salmar", "tobias", "oskarsons", "fast-fr\u00f8ya", "aurs\u00f8ya", "marte og arnstein", "tuba atlantic", "mausunds", "sp\u00e5h\u00e5let", "nina", "oscar", "kjeila", "spelet", "fimbulnatta", "folket", "m\u00f8re", "oda", "g\u00e5rds\u00f8ya", "coopen", "aner", "an-magritt og kristin lavransdatter"]}, {"field": "kw-location", "value": ["fr\u00f8ya", "trondheim", "verdal", "stiklestad", "kristiansund"]}, {"field": "kw-pageclass", "value": "article"}, {"field": "kw-person", "value": ["vidar oskarson", "unni oline grindstad berge", "marte hallem", "nina beate s\u00f8rg\u00e5rd", "edvard h\u00e6gstad", "kristin lavransdatter", "arild nordvik", "arnstein lang\u00e5ssve"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article9829373.ece/ALTERNATES/w980-default/Kopi%20av%20ukeoda9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Setter v\u00e6ret p\u00e5 hodet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article9829375.ece"}, {"field": "pageclass", "value": ["article"]}, {"field": "publishtime", "value": "2014-06-21T06:00:00.000Z"}, {"field": "recs-articleid", "value": "9829375"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-06-21T06:00:00.000Z"}, {"field": "recs-rawtitle", "value": "Setter v\u00e6ret p\u00e5 hodet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Oda bryter med alle normer og forlanger\u00e5 bli fisker. Hun f\u00e5r god hjelp av et sj\u00f8lik, et gjenferd og en beundrer fra M\u00f8re."}, {"field": "thumbnail", "value": "http://content-thumbnail.cxpublic.com/content/thumbnail200x150/62323ad56e52a1ab0cb14b40fc3040fc3ae8e535.jpg?598338f7"}, {"field": "thumbnailfullheightdimensions", "value": "200x2754"}, {"field": "timestamp", "value": "2017-08-03T14:53:43.000Z"}, {"field": "title", "value": "Setter v\u00e6ret p\u00e5 hodet"}, {"field": "url", "value": "http://www.adressa.no/pluss/magasin/article9829375.ece"}, {"field": "urlhash", "value": "62323ad56e52a1ab0cb14b40fc3040fc3ae8e535"}], "score": 0.2802466, "siteId": "9222270286501375973", "id": "62323ad56e52a1ab0cb14b40fc3040fc3ae8e535"}

