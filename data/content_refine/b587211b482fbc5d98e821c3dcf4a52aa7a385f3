{"fields": [{"field": "modifiedtime", "type": "time", "value": "2016-10-15T07:13:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trond \u00c5m", "Politikk", "Venstre", "Ukeadressa", "Portrettet"]}, {"field": "author", "value": ["geir svardal", "foto: terje visnes"]}, {"field": "body", "value": ["Det var den v\u00e5ren han fylte 16, og Trond \u00c5m var klar til \u00e5 starte p\u00e5 nytt.", "- Frigj\u00f8ringsv\u00e5ren, erindrer han lykkelig.", "1992.", "- Mange gj\u00f8r et oppr\u00f8r mot foreldrene i ten\u00e5rene, men jeg gjorde f\u00f8rst og fremst et oppr\u00f8r mot meg selv.", "Han hadde begynt med slektsforskning allerede da han var ti. Hadde meldt seg inn i Riksm\u00e5lsforbundet som 13-\u00e5ring. Han samlet p\u00e5 frimerker og likte helst \u00e5 g\u00e5 med slips p\u00e5 skolen, og da han utforsket Unge H\u00f8yre ble han skuffet over hvor lite konservative de egentlig var. Ingen der heller syntes \u00e5 lengte tilbake til fortiden, og selv om den dav\u00e6rende lederen av lokalpartiet hadde det ytre i orden - han brukte b\u00e5de dress og r\u00f8kte pipe og var nesten like mye en anakronisme som Trond \u00c5m selv, var ungdommene i H\u00f8yre i bunn og grunn h\u00e5pl\u00f8st moderne, de ogs\u00e5.", "Aktuell: Det husl\u00f8se litteraturhuset, som det siste \u00e5ret har vandret litter\u00e6rt rundt i Trondheim og brukt byens mange ulike scener i p\u00e5vente av \u00e5 f\u00e5 et fast sted \u00e5 v\u00e6re, er i m\u00e5l. L\u00f8rdag klokken 13 \u00f8nsker Trond \u00c5m, prosjektlederen, velkommen i permanente lokaler i den gamle brannstasjonen i S\u00f8ndre gate.", "Alder: 40 \u00e5r", "Familie: Gift med Heidrun, og sammen har de Tormod (6) og Mathilde (3).", "Bor: Ved H\u00f8gskoleparken i Trondheim.", "Utdanning: Cand.mag. i id\u00e9historie og fransk fra Aarhus universitet og med studier i filosofi og fransk fra NTNU.", "Karriere: Etter mange \u00e5r i pendelfart mellom Trondheim og ulike europeiske l\u00e6reinstitusjoner, landet han i hjembyen for ti \u00e5r siden, som doktorgradsstipendiat, og med gradvise ambisjoner om \u00e5 engasjere seg politisk. Har representert Venstre i bystyret siden 2011, hele tiden med byutvikling som hjertesak. Er ogs\u00e5 leder av den uavhengige tankesmien Sosialliberalt verksted.", "Lytter til: Mye, men har ikke tid til \u00e5 utforske ting, og derfor blir det fort til lydspor av ens eget liv. H\u00f8rer en del p\u00e5 Lee Hazlewood, Connie Francis og Swingle Singers. Pluss mye barnemusikk, naturligvis.", "Leser: Akkurat n\u00e5 \u00abArv og milj\u00f8\u00bb av Vigdis Hjorth. Har tatt opp lesing av skj\u00f8nnlitteratur etter at jeg ble prosjektleder i Litteraturhuset, og snuser mye p\u00e5 ting som kan v\u00e6re aktuelt for oss i tiden som kommer. Pr\u00f8ver ogs\u00e5 \u00e5 holde meg orientert i det som skjer av nyutgivelser om filosofi.", "Ser p\u00e5: Nesten aldri p\u00e5 tv, bortsett fra danske serier som \u00abBedrag\u00bb.", "Verden sto ikke stille. Dessverre.", "- Jeg hadde en helt fjern og urealistisk id\u00e9 om at vi burde finne tilbake til samfunnet slik det var i riktig gamle dager. Men gradvis begynte jeg \u00e5 innse at denne lange, konservative perioden hadde bundet og hemmet meg. Den hadde stengt meg ute fra det andre ungdommer drev p\u00e5 med, mens jeg lette etter fjerne slektninger eller sorterte nye frimerker.", "Dypt nedsunket i Jens Bj\u00f8rneboes forfatterskap, og akkompagnert av Jokke & Valentinerne, n\u00e6rmet omsider det store hamskiftet seg, og f\u00f8r v\u00e5r og sommer ble til h\u00f8st det \u00e5ret, hadde Trond \u00c5m begynt \u00e5 fl\u00f8rte med anarkismen.", "Hanekam fikk han ogs\u00e5.", "N\u00e5 ligger h\u00e5ret s\u00e5 flatt som det kan f\u00e5 blitt, og Trond \u00c5m vil v\u00e6re kledd for fest n\u00e5r han i formiddag kommer syklende over Elgeseter bru, p\u00e5 vei fra leiligheten i Abels gate. Kranken p\u00e5 den gamle sykkelen som han kj\u00f8pte brukt i Danmark for flere \u00e5r siden, har f\u00e5tt en uopprettelig skade, og derfor vil det h\u00f8res p\u00e5 lang avstand n\u00e5r han tr\u00e5kker gjennom byen denne l\u00f8rdagen, p\u00e5 vei for \u00e5 \u00e5pne Litteraturhuset i Trondheim. Veien dit har v\u00e6rt lang og omstendelig, og \u2013 vel, litteraturhus? For \u00e5 v\u00e6re helt \u00e6rlig? Trond \u00c5m disponerer strengt tatt bare et lite lokale i det nye kulturkvartalet som n\u00e5 \u00e5penbarer seg i den gamle brannstasjonen, men prosjektlederen er like lykkelig som om det var et bygg p\u00e5 st\u00f8rrelse med det i Wergelandsveien i Oslo, Europas st\u00f8rste litteraturhus, han er p\u00e5 vei til \u00e5 innvie. Kanskje er dette, for alt vi vet, Europas minste, m\u00e5lt i kvadratmeter, men det er ganske irrelevant, synes Trond \u00c5m. For her skal det avvikles debatter p\u00e5 Sellanraa Bok & Bar, den nye kafeen. Det skal bokbades i biblioteket vegg i vegg, og i kunsthallen som \u00e5pner p\u00e5 torsdag, skal Trond \u00c5m rulle inn den ene forfatteren etter den andre. I tillegg vil han fortsette \u00e5 bruke hele byen til sine litter\u00e6re stunt, slik han har gjort i et imponerende tempo det siste \u00e5ret.", "- Han er ekstremt arbeidsom og dedikert, og med et brennende hjerte for alt som har med byutvikling i Trondheim \u00e5 gj\u00f8re. Han kom sent, men godt inn i politikken, og har tilf\u00f8rt b\u00e5de Venstre og bystyret mye gl\u00f8d og kompetanse med sin tilbakelente, intellektuelle og kunnskapsrike tiln\u00e6rming.", "Trond \u00c5m har v\u00e6rt et b\u00e5de synlig og lydh\u00f8rt innslag i bybildet i lang tid. \u00abHva har vi p\u00e5 \u00c5m i dag da?\u00bb ble det spurt ironisk p\u00e5 et morgenm\u00f8te i Adressa for en stund siden, samme dag som han figurerte i to store opppslag.", "Mye, var svaret. Sv\u00e6rt mye.", "Fordi han ofte konkurrerer med seg selv i avisspaltene og p\u00e5 nettet, m\u00e5 du ha v\u00e6rt passe bortreist \u2013 enten fysisk eller mentalt \u2013 om du ikke har st\u00f8tt p\u00e5 Trond \u00c5m en del ganger i det siste. Denne formiddagen, da vi ringer p\u00e5 i byg\u00e5rden ved H\u00f8gskoleparken, er p\u00e5skuddet for \u00e5 snakke med ham den n\u00e6r forest\u00e5ende \u00e5pningen av Litteraturhuset. Men akkurat denne dagen er det politikeren \u00c5m, ikke den litter\u00e6re \u00c5m, som \u00e5pner d\u00f8ra i tredje etasje. Om noen timer skal han nemlig v\u00e6re med og debattere byutvikling p\u00e5 det store folkem\u00f8tet p\u00e5 Byscenen, og han har sittet hjemme og forberedt seg i ro og fred.", "Byutvikling og litteratur. Det er der du har Trond \u00c5m for tiden.", "- Jeg liker \u00e5 spille p\u00e5 flere strenger, men jeg ser ikke p\u00e5 meg selv som politiker, bedyrer han. Han trakk seg som fylkesleder for Venstre i februar, fordi han inns\u00e5 at en serie med litter\u00e6re kveldstreff, ispedd bystyrem\u00f8ter p\u00e5 torsdagene, ikke lot seg forene med familieliv og to sm\u00e5 barn.", "- Jeg er f\u00f8rst og fremst en engasjert borger, og som enkeltperson tror jeg det er fullt mulig \u00e5 gj\u00f8re en forskjell p\u00e5 det som skjer i byen. Men jobben min er \u00e5 fronte Litteraturhuset. Politikk er noe jeg prim\u00e6rt bedriver p\u00e5 fritiden, sier han.", "Da Trond \u00c5m begynte \u00e5 hjems\u00f8ke oss i nyhetsbildet for fem-seks \u00e5r siden, rett f\u00f8r han ble valgt inn til sin f\u00f8rste periode i bystyret for Venstre, var det bare de f\u00e6rreste som visste hvem han var. Faren derimot, Tor \u00c5m, som hadde v\u00e6rt skilt fra mora til Trond, bibliotekaren Anne Gr\u00f8nlie ved Gunnerusbiblioteket siden s\u00f8nnen var 13, var en gjenganger p\u00e5 f\u00f8rstesidene. Den mange\u00e5rige kommunaldirekt\u00f8ren og toppbyr\u00e5kraten, han som nesten aldri spanderte et smil i utide \u2013 mest fordi det sjelden var noen grunn til \u00e5 glise, virket det som, men ogs\u00e5 fordi han var skrudd sammen p\u00e5 det viset, hevdet andre \u2013 var en mektig spiller i trondheimspolitikken.", "Trond p\u00e5 sin side hadde ingen ambisjoner i den retning og lignet stadig mer en evig student. Alltid p\u00e5 jakt etter faglig p\u00e5fyll, som det het \u2013 der han leste id\u00e9historie og st\u00f8vsugde kontinentet etter de store filosofiske tenkerne. I Danmark og Tyskland, i Frankrike og Italia.", "- Det var en ellevill og lang ungkarsreise, innr\u00f8mmer han i dag.", "Rett etter videreg\u00e5ende p\u00e5 Steinerskolen (\u00abjeg ville passet godt inn i den vanlige skolen ogs\u00e5, det er ikke det, men p\u00e5 denne tiden var jeg dypt inne i Bj\u00f8rneboe og valgte derfor Steinerskolen av den grunn\u00bb), dro han ut f\u00f8rste gang.", "- Jeg var full av eventyrlyst og ville vekk. Mora til en av vennene mine kjente ei nonne i Frankrike, og der ble jeg tatt i mot med \u00e5pne armer. Tanken var at jeg skulle jobbe som en slags vaktmesterassistent et halv\u00e5r og l\u00e6re fransk.", "Problemet med disse gjestfrie nonnene var at de var sv\u00e6rt tause og mest opptatt av \u00e5ndelig fordypning og b\u00f8nn. Trond ble plassert p\u00e5 en bondeg\u00e5rd utenfor klosteret, inne p\u00e5 omr\u00e5det var det selvsagt ikke snakk om at han kunne bo, men en lokal snekker og en gartner bidro til at oppholdet, rent spr\u00e5klig, ga et slags utbytte tross alt.", "- Da jeg kom hjem til Trondheim, flyttet jeg p\u00e5 hybel og tok ex.phil, men etter tre m\u00e5neder hadde jeg brukt opp studiel\u00e5net p\u00e5 Caf\u00e9 3B og flyttet hjem til mamma. Jeg tok det ikke s\u00e5 tungt der og da, men i ettertid? Nja...", "Ingrid Gr\u00f8nlie \u00c5m, lilles\u00f8ster", "- Han har alltid tatt meg p\u00e5 alvor, trass i at det er nesten ti \u00e5r mellom oss. Han involverer alle rundt seg i livet sitt, er familiekj\u00e6r og slektas hukommelse og familiens tradisjonsb\u00e6rer. Han har verdens herligste unger, og som far er han leken og kj\u00e6rlig. Han er engasjert og gl\u00f8dende interessert i verden, og kan v\u00e6re litt distr\u00e9 innimellom.", "Han tok et mellomfag i fransk, og satset videre p\u00e5 filosofi. Han tilbrakte et semester i Roma sammen med noen venner, etterfulgt av et utvekslingsopphold i Frankrike. Da han hadde utnyttet det som var av muligheter til utenlandsopphold gjennom det s\u00e5kalte Erasmus-programmet, ble han r\u00e5det til \u00e5 dra p\u00e5 nordisk utveksling til Aarhus i stedet\u2013 der Trond \u00c5m ble i seks \u00e5r for \u00e5 studere id\u00e9historie.", "Han kom hjem til Trondheim og fikk en stipendiatstilling ved NTNU i 2006, og det var p\u00e5 en konferanse to \u00e5r senere, i Tyskland, at han traff Heidrun fra \u00d8sterrike. Etter det ble ingen ting lenger det samme. Trond \u00c5m n\u00e6rmet seg et slags m\u00e5lsn\u00f8re i livet, f\u00f8lte han, etter en uendelig lang studietid, virket det som.", "- I alle de \u00e5rene som hadde g\u00e5tt, da alt liksom l\u00e5 foran deg, var det vanskelig \u00e5 ta ordentlig inn over seg, der og da, at livet faktisk foreg\u00e5r her og n\u00e5.", "Med Heidrun begynte et nytt kapittel.", "- Heidrun ble gravid ganske fort, for \u00e5 si det s\u00e5nn, og vi bestemte oss for \u00e5 bo litt sammen f\u00f8r vi fikk barn. N\u00e6rmest for \u00e5 trene oss opp p\u00e5 hvordan det var \u00e5 leve sammen.", "De flyttet til Darmstadt i Tyskland og \u00f8vde som bare det, mens magen til Heidrun ble st\u00f8rre og st\u00f8rre. Like f\u00f8r jul i 2009 ans\u00e5 de treningsperioden for overst\u00e5tt, giftet seg i Hochzeitsturm, i byens karakteristiske bryllupst\u00e5rn, og reiste til Loeven i \u00d8sterrike, Heidruns hjemby, der Tormod ble f\u00f8dt tre m\u00e5neder senere. Med en liten annonse p\u00e5 Folk-sidene i Adresseavisen i mars det \u00e5ret, ble det akademiske milj\u00f8et i Trondheim varslet om at Trond \u00c5m var blitt far, og at den lille familien ganske snart ville begi seg nordover.", "- Det var ikke helt opplagt at Heidrun ville flytte til Trondheim, like lite som at jeg var spesielt lysten p\u00e5 \u00e5 reise til Wien. Vi inns\u00e5 begge at om det skulle skje noe mellom oss, m\u00e5tte det v\u00e6re noe som forpliktet.", "Tormod alts\u00e5.", "Og tre \u00e5r senere: Mathilde.", "Om ett kvarter skal Trond \u00c5m trampe bortover til barnehagen ved St. Olavs p\u00e5 den skakkj\u00f8rte danske doningen sin og hente datteren. Tormod, som begynte i f\u00f8rste klasse p\u00e5 Singsaker skole i h\u00f8st, skal v\u00e6re med en klassekamerat hjem, mens Heidrun har langdag p\u00e5 Dragvoll, der hun er forsker ved Institutt for tverrfaglige studier.", "- Jeg tror det er mange som opplever s\u00e5rbarheten n\u00e5r man blir foreldre. Jeg har aldri v\u00e6rt redd for d\u00f8den, men n\u00e5 innser jeg hvor skj\u00f8rt alt sammen er. Det er litt angstvekkende, men samtidig er det noe fint over det ogs\u00e5. Det gj\u00f8r at livet f\u00e5r en st\u00f8rre verdi, sier Trond \u00c5m.", "Du trenger strengt tatt ikke v\u00e6re filosof for \u00e5 formulere deg s\u00e5nn om det \u00e5 v\u00e6re pappa, men det l\u00e5ter unektelig fint.", "- Og voksent, f\u00f8yer han til.", "Etter den mislykkede oppdagelsesferden i Unge H\u00f8yre, tok det noen \u00e5r f\u00f8r Trond \u00c5m landet i et politisk parti igjen. Han satt i Aarhus og fulgte den politiske debatten hjemme i Trondheim, og sendte noen leserbrev og kronikker, uten \u00e5 f\u00f8le at han var i stand til \u00e5 kunne p\u00e5virke p\u00e5 noe vis. Via anarkismen hadde han begynt \u00e5 snuse p\u00e5 Venstre, og i 2003 meldte han seg inn i partiet. Da han kom hjem til NTNU i 2006, hadde Venstre-nestoren Erling Moe knapt h\u00f8rt om Trond \u00c5m enn\u00e5, men i m\u00e5nedene som fulgte, ble han ganske raskt en tydelig og engasjert r\u00f8st, og etter valget i 2011 tok han plass i bystyret.", "Christian Pagh, dansk bestevenn", "- Vi m\u00f8tte hverandre under et studieopphold og klikket \u00f8yeblikkelig etter en filosofiforelesning. Han er f\u00f8rst og fremst et godt menneske p\u00e5 alle vis. Han har den uvanlige egenskapen \u00e5 v\u00e6re b\u00e5de en tenker og praktiker p\u00e5 samme tid. I tillegg plystrer han sinnssykt godt, uten at han er klar over at han plystrer i det hele tatt.", "Der Venstre-dronningen Trine Skei Grande n\u00e6rmest f\u00e5r utslett n\u00e5r hun m\u00e5 n\u00e6rme seg Arbeiderpartiet for tiden, har Trond \u00c5m en langt mer pragmatisk holdning til alliansebygging. Han tiln\u00e6rmer seg politikken som en filosof og med historisk ballast s\u00e5 det holder.", "- Jeg identifiserer meg sterkt med den sosialradikale tradisjonen i partiet, fra Johan Castbergs og Paal Bergs tid. Det er en retning som ideologisk smelter sammen med sosialdemokratiet i mellomkrigstiden. I en periode er det nesten umulig \u00e5 skjelne mellom de to stilartene. Den sosialradikalismen som forener demokrati, sosialisme og liberalisme, er et naturlig skj\u00e6ringspunkt for meg, bedyrer han.", "Og selv om han har respekt for historie og levd liv, som vi har sett, g\u00e5r det en grense.", "- Ap har rykte for \u00e5 v\u00e6re s\u00e5 vanskelig \u00e5 samarbeide med, men jeg kan ikke basere mine standpunkter p\u00e5 hva andre har gjort. Akkurat n\u00e5 har vi et spennende samarbeid med Ap, men jeg jobber godt med H\u00f8yre ogs\u00e5. I \u00d8ya-saken har Ingrid Skj\u00f8tskift og jeg funnet tonen, mener han.", "Trond \u00c5m mener selv at denne fleksibiliteten ble skapt i overgangen fra den korte tiden i Unge H\u00f8yre til p\u00f8nkeperioden.", "- Den har preget meg hele livet. Jeg f\u00f8ler at det er vanskelig \u00e5 l\u00e5se meg til en ideologi eller mening. Det vil alltid v\u00e6re andre oppfatninger, og det gir rom for tvil og perspektiv som har v\u00e6rt viktig og som er viktig.", "Byutvikling er den nye vinen, det alle diskuterer og har en oppfatning om i Trondheim denne h\u00f8sten, og Trond \u00c5m er ikke det minste forundret over det voldsomme engasjementet.", "- Du m\u00e5 jo nesten forholde deg til ting som skjer rett foran \u00f8ynene p\u00e5 deg i din egen by.", "Alternativet ville v\u00e6rt \u00e5 lukke \u00f8ynene, og selv om det er mange nok som gj\u00f8r det fortsatt, har storhalldiskusjonen p\u00e5 \u00d8ya f\u00e5tt folk til \u00e5 str\u00f8mme til debattm\u00f8tene. P\u00e5 Byscenen m\u00e5tte arrang\u00f8ren stenge d\u00f8rene lenge f\u00f8r m\u00f8testart, noe som f\u00f8rte til at Trond \u00c5ms gruppeleder, Erling Moe, aldri slapp inn i salen og fikk h\u00f8re sin egen mann p\u00e5 byutvikling.", "Men Moe vet godt hva \u00c5m st\u00e5r for, som for eksempel et brennende \u00f8nske om \u00e5 f\u00e5 mer liv i Midtbyen og flere barnefamilier innenfor og ved elveslyngen.", "- Jeg opplever ikke Midtbyen som veldig attraktiv for barnefamilier i dag. Alle snakker om milj\u00f8bydelen p\u00e5 Br\u00f8set, men det fins neppe noe bedre egnet sted \u00e5 bo uten bil enn p\u00e5 \u00d8ya, som ville blitt et fantastisk boomr\u00e5de, tror \u00c5m.", "Han og Heidrun er bill\u00f8se byboere og lever greit med \u00e5 komme seg til barnehage, skole og jobb ved hjelp av sykkel.", "- Jeg er ingen idealist, men s\u00e5 lenge fordelen ved \u00e5 v\u00e6re uten bil oppveier ulempen, er det en stor frihet \u00e5 kunne ha det s\u00e5nn som dette. Jeg bruker 22 minutter fra jeg g\u00e5r ut gjennom d\u00f8ra for \u00e5 levere i barnehagen og skolen, og til jeg parkerer sykkelen i S\u00f8ndre gate.", "N\u00e5r Trond \u00c5m innvier sine f\u00e5 kvadratmetre i dag, f\u00f8ler han at det faller p\u00e5 plass en viktig brikke i kulturlivet i Trondheim, selv om vi alts\u00e5 ikke snakker om slike dimensjoner som det ved Slottsparken i Oslo.", "- Vi blir tatt imot med \u00e5pne armer, det er ingen tvil om det. Men samtidig har Trondheim endret seg veldig de siste \u00e5rene og er blitt en ganske pulserende kulturby. Det er ikke s\u00e5nn at Litteraturhuset kommer og dekker et stort og umettelig behov, sier han \u00e6rlig.", "- Vi m\u00e5 levere. Det er konkurranse der ute og nok av muligheter for dem som vil opps\u00f8ke en debatt eller henge seg p\u00e5 et kulturelt jippo.", "Skulle det knipe en kveld, og han st\u00e5r i beit for noen som kan eie scenen en times tid, kan han kanskje overtale seg selv og ta med en stol, sette seg ned og filosofere litt - om unge voksne, om utferdstrang og ansvar, og om en dr\u00f8m som til slutt gikk i oppfyllelse. La g\u00e5 at Litteraturhuset kanskje ikke er s\u00e5 stort som noen \u00f8nsket at det skulle bli, men s\u00e5 er det heller ikke st\u00f8rrelsen det kommer an p\u00e5.", "Ingen husker hvilken hobbyfilosof det var som sa det, men Trond \u00c5m var det i hvert fall ikke.", "Han er ekte filosof.", "Og straks er huset \u00e5pnet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9f0b0bb56475f0d3cdc1fa627ba69725d76816c1740c0d93ac24c0f3dd0af5e3"}, {"field": "createtime", "value": "2017-05-01T23:14:56.000Z"}, {"field": "description", "value": "Forestill deg at du gj\u00f8r unna alderdommen mens du enn\u00e5 er barn. Da blir resten av livet en lek. Bare sp\u00f8r Trond \u00c5m."}, {"field": "dominantimage", "value": "http://www.adressa.no/pluss/magasin/article13636928.ece/jw9ca8/ALTERNATES/w980-default/trond_aam1_3.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b587211b482fbc5d98e821c3dcf4a52aa7a385f3.jpg?596de252"}, {"field": "dominantthumbnaildimensions", "value": "300x169"}, {"field": "heading", "value": ["Levd liv fra A til \u00c5m -adressa.no", "Det lille huset", "Europa rundt", "Det nye livet", "Pragmatisk i midten", "Sykkelprinsipper", "Hard konkurranse"]}, {"field": "id", "value": "b587211b482fbc5d98e821c3dcf4a52aa7a385f3"}, {"field": "keyword", "value": ["Trond \u00c5m", "Politikk", "Venstre", "Ukeadressa", "Portrettet"]}, {"field": "keywords", "value": "Trond \u00c5m,Politikk,Venstre,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-company", "value": "erasmus"}, {"field": "kw-concept", "value": ["begynt", "unge", "levd liv", "litteraturhuset", "h\u00e5pl\u00f8st moderne", "n\u00e6rme", "\u00e5pne", "dag", "\u00e5pne armer", "levd", "\u00e5ret", "gamle brannstasjonen", "liv", "hjem"]}, {"field": "kw-entity", "value": ["\u00f8ya", "johan castbergs og paal bergs", "litteraturhuset", "tormod", "br\u00f8set", "dragvoll", "hochzeitsturm", "loeven", "institutt", "riksm\u00e5lsforbundet", "bedrag", "venstre", "slottsparken", "elgeseter", "mathilde", "singsaker", "s\u00f8ndre", "steinerskolen", "byscenen", "sellanraa bok", "unge h\u00f8yre", "st. olavs", "europas", "arv", "aarhus", "midtbyen", "gunnerusbiblioteket", "jokke", "heidrun", "arbeiderpartiet", "abels", "danmark og tyskland", "frankrike og italia", "h\u00f8gskoleparken", "swingle singers", "caf\u00e9 3b", "connie francis og swingle singers", "adresseavisen", "adressa", "sosialliberalt"]}, {"field": "kw-location", "value": ["bar", "oslo", "roma", "tyskland", "darmstadt", "frankrike", "danmark", "trondheim", "wien", "\u00f8sterrike"]}, {"field": "kw-pageclass", "value": "article"}, {"field": "kw-person", "value": ["paal bergs", "anne gr\u00f8nlie", "vigdis hjorth", "jens bj\u00f8rneboes", "johan castbergs", "ingrid skj\u00f8tskift", "tor \u00e5m", "trond \u00e5m", "christian pagh", "erling moe", "trine skei grande", "lee hazlewood", "connie francis"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13636928.ece/jw9ca8/ALTERNATES/w980-default/trond_aam1_3.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Levd liv fra A til \u00c5m"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/15/Levd-liv-fra-A-til-%C3%85m-13636929.ece"}, {"field": "pageclass", "value": ["article"]}, {"field": "publishtime", "value": "2016-10-15T07:13:46.000Z"}, {"field": "recs-articleid", "value": "13636929"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-15T07:13:46.000Z"}, {"field": "recs-rawtitle", "value": "Levd liv fra A til \u00c5m -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Forestill deg at du gj\u00f8r unna alderdommen mens du enn\u00e5 er barn. Da blir resten av livet en lek. Bare sp\u00f8r Trond \u00c5m."}, {"field": "thumbnail", "value": "http://content-thumbnail.cxpublic.com/content/thumbnail200x150/b587211b482fbc5d98e821c3dcf4a52aa7a385f3.jpg?596de252"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-18T10:26:26.000Z"}, {"field": "title", "value": "Trond \u00c5m syntes ungdommen i H\u00f8yre var h\u00e5pl\u00f8st moderne"}, {"field": "url", "value": "http://www.adressa.no/pluss/magasin/2016/10/15/Levd-liv-fra-A-til-%c3%85m-13636929.ece"}, {"field": "urlhash", "value": "b587211b482fbc5d98e821c3dcf4a52aa7a385f3"}], "score": 0.8063022, "siteId": "9222270286501375973", "id": "b587211b482fbc5d98e821c3dcf4a52aa7a385f3"}

