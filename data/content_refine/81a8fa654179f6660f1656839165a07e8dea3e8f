{"fields": [{"field": "modifiedtime", "type": "time", "value": "2012-04-18T22:59:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I 1988 fikk 24-\u00e5ringen Karin Pettersen Frosta kommunes kulturpris. Ni \u00e5r senere tildelte h\u00e5ndballforbundet henne en statuett \u00abfor fremragende ferdighet\u00bb. I dag k\u00e5rer vi henne til tidenes beste tr\u00f8nderske kvinnelige h\u00e5ndballspiller.", "- Karin er et prakteksemplar av et menneske. Hun sprer gode verdier som grundighet og st\u00e5p\u00e5vilje. Hun har vist at det g\u00e5r an \u00e5 n\u00e5 til topps selv om du kommer fra ei lita bygd. Da Karin var med p\u00e5 \u00e5 ta s\u00f8lv i Seoul, innkalte jeg til et kort telefonm\u00f8te i kulturstyret. Enstemmig innstilte vi p\u00e5 at hun skulle f\u00e5 kommunens kulturpris, forteller Hallvard L\u00f8kholm, kultursjef i Frosta i 1988.", "I kjellerstua hjemme i eneboligen p\u00e5 And\u00f8ytoppen, ei lita halvmil utenfor Kristiansand sentrum, henger diplomet. Det har bare selskap av to olympiske diplomer. Karin er tydeligvis like stolt av utmerkelsen som bygda er av henne.", "De fremragende ferdighetene som forbundet verdsatte, var nok ikke minst breddesynet og den \u00e5lende gjennombruddskraften, som selv ikke en berlinmur ville ha kunnet stoppe.", "Betyr mer i dag", "Nyheten om at vi har k\u00e5ret henne til tidenes tr\u00f8nderske spiller, ga Karin gode f\u00f8lelser:", "- Hadde jeg f\u00e5tt en slik beskjed for ti \u00e5r siden, hadde den ikke betydd s\u00e5 mye for meg. Mot slutten av karrieren f\u00f8lte jeg at oppmerksomheten ble i meste laget. N\u00e5r jeg blir s\u00e5 glad for dette n\u00e5, har det vel noe med alder \u00e5 gj\u00f8re, at jeg er litt glad for at noen husker p\u00e5 meg, smiler Karin. Smilet husker vi ogs\u00e5. Det er riktignok 11 \u00e5r siden det siste av mange intervjuer med \u00abKP\u00bb. \u00c5rene har fart godt mot henne.", "Hun startet p\u00e5 seniorniv\u00e5 som 15-\u00e5ring for Frosta i 5. divisjon. Som frontfigur i en jentegjeng rykket KP og laget hennes opp gjennom divisjonssystemet helt til nest \u00f8verste niv\u00e5. To ganger ble det tap i kvalik. til toppen. I 1987 klarte Karin ikke lenger \u00e5 takke nei til trondheimstilbudene og ble By\u00e5sen-spiller. Der utgjorde hun litt av ei backrekke sammen med Trine og Mia:", "- Jeg hadde jo lyst til \u00e5 pr\u00f8ve meg i den \u00f8verste divisjonen. P\u00e5 landslaget var jeg allerede, uten \u00e5 spille noen sentral rolle de f\u00f8rste \u00e5rene. Tvert imot jeg var en god stund med n\u00e6rmest som breddeholder ute p\u00e5 venstrekanten.", "Styrte Norge-skuta", "Landslagstrener Jacobsen kom etter hvert p\u00e5 bedre tanker. Han fikk \u00f8ynene opp for Karins playmakerkvaliteter. De siste fire-fem \u00e5rene av karrieren var det frostajenta som styrte Norge-skuta.", "Det lette, elegante l\u00f8pesettet hadde Karin f\u00e5tt som fars-arv, fra mellomdistansel\u00f8per Ivar.", "- Vi var p\u00e5 mange l\u00f8peturer, og jeg deltok i mange terrengl\u00f8p f\u00f8r jeg valgte h\u00e5ndball som min idrett.", "S\u00e5 tilpasset hun steget til 20 x 40 meter p\u00e5 parkett i stedet for kilometervis i terrenget eller rundt og rundt p\u00e5 400 meter tartan. Og takk for det.", "H\u00e5ndballbane var forresten alt annet enn selvsagt i de f\u00f8rste \u00e5rene av KPs h\u00e5ndball-liv:", "Trening i gymsal", "- De hadde bare en liten gymsal med ett h\u00e5ndballm\u00e5l \u00e5 trene i. Frostahallen kom som en konskvens av det damelaget med Karin i spissen presterte, forteller ex-kultursjef L\u00f8kholm.", "- Etter at vi begynte p\u00e5 videreg\u00e5ende i Stj\u00f8rdal, skaffet vi oss halltrening enten der eller vi kj\u00f8rte til Mer\u00e5kerhallen, forteller Karin. Det var godt nok som startpunkt i en karriere som f\u00f8rte henne inn i verdenseliten.", "Hvem ville forresten ha havnet i toppen av hennes tr\u00f8nder-ranking, uten \u00e5 regne med seg selv? Selv om vi hadde et 50-\u00e5rsperspektiv p\u00e5 v\u00e5r k\u00e5ring, og KP bare regnet med de spillerne som hun faktisk har sett spille, s\u00e5 endte vi opp med de samme to andre i topp tre; Trine Haltvik og Ingrid Steen. Den tredje? Hanne Hogness...", "PS! Om kn\u00e6rne sa nei takk til eliteh\u00e5ndball, s\u00e5 holder KP seg like fullt i god form. Treningsdagboka for oktober viser elleve l\u00f8peturer og like mange mil."]}, {"field": "category0", "value": "sport"}, {"field": "category1", "value": "sport|handball"}, {"field": "contenthash", "value": "e2ab9869d20d15851072db4824a2e49940951f546a0c5953627272559d0f7e4c"}, {"field": "createtime", "value": "2015-10-26T12:04:53.000Z"}, {"field": "description", "value": "Karin Pettersen er tidenes beste tr\u00f8nderske kvinnelige h\u00e5ndballspiller."}, {"field": "dominantimage", "value": "http://www.adressa.no/incoming/article1126017.ece5/ALTERNATES/w980-default/karin1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81a8fa654179f6660f1656839165a07e8dea3e8f.jpg?598428c5"}, {"field": "dominantthumbnaildimensions", "value": "300x169"}, {"field": "heading", "value": "- Glad noen husker p\u00e5 meg -adressa.no"}, {"field": "id", "value": "81a8fa654179f6660f1656839165a07e8dea3e8f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["handball", "sport"]}, {"field": "kw-classification", "value": "sports"}, {"field": "kw-concept", "value": ["spille", "k\u00e5rer", "tr\u00f8nderske", "husker", "topp", "kommunes kulturpris", "tidenes", "tr\u00f8nderske kvinnelige h\u00e5ndballspiller", "glad", "tr\u00f8nderske kvinnelige", "takk", "kvinnelige h\u00e5ndballspiller", "\u00e5rene", "karriere"]}, {"field": "kw-entity", "value": ["karin", "trine haltvik og ingrid steen", "by\u00e5sen", "and\u00f8ytoppen", "trine og mia", "mer\u00e5kerhallen", "jacobsen", "ivar"]}, {"field": "kw-location", "value": ["seoul", "kristiansand", "stj\u00f8rdal", "norge"]}, {"field": "kw-pageclass", "value": "article"}, {"field": "kw-person", "value": ["ingrid steen", "hallvard l\u00f8kholm", "trine haltvik", "karin pettersen", "hanne hogness", "karin pettersen frosta"]}, {"field": "kw-taxonomy", "value": ["sport/handball", "sport"]}, {"field": "og-image", "value": "http://www.adressa.no/incoming/article1126017.ece5/ALTERNATES/w980-default/karin1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Glad noen husker p\u00e5 meg"}, {"field": "og-type", "value": "article"}, {"field": "og-url", "value": "http://www.adressa.no/sport/handball/article365298.ece"}, {"field": "pageclass", "value": ["article"]}, {"field": "publishtime", "value": "2004-12-14T06:20:26.000Z"}, {"field": "recs-articleid", "value": "2210686"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|handball"}, {"field": "recs-publishtime", "value": "2004-12-14T06:20:26.000Z"}, {"field": "recs-rawtitle", "value": "- Glad noen husker p\u00e5 meg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport/handball", "sport"]}, {"field": "teaser", "value": "Karin Pettersen er tidenes beste tr\u00f8nderske kvinnelige h\u00e5ndballspiller."}, {"field": "thumbnail", "value": "http://content-thumbnail.cxpublic.com/content/thumbnail200x150/81a8fa654179f6660f1656839165a07e8dea3e8f.jpg?598428c5"}, {"field": "thumbnailfullheightdimensions", "value": "200x1462"}, {"field": "timestamp", "value": "2017-08-04T07:56:53.000Z"}, {"field": "title", "value": "- Glad noen husker p\u00e5 meg"}, {"field": "url", "value": "http://www.adressa.no/sport/handball/article365298.ece"}, {"field": "urlhash", "value": "81a8fa654179f6660f1656839165a07e8dea3e8f"}], "score": 0.53130454, "siteId": "9222270286501375973", "id": "81a8fa654179f6660f1656839165a07e8dea3e8f"}

