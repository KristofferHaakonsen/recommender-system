{"fields": [{"field": "modifiedtime", "type": "time", "value": "2016-07-16T15:59:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjerstin rab\u00e5s"}, {"field": "body", "value": ["P\u00e5 Youngstorget, bare et steinkast unna der bomben rammet regjeringskvartalet, m\u00f8ter vi Mats Kval\u00f8y-Bj\u00f8rbekk. Han jobber like i n\u00e6rheten, i Fagforbundet. Og som for fem \u00e5r siden er det fortsatt skolepolitikk som opptar lektoren i norsk og samfunnsfag.", "P\u00e5 kaf\u00e9 i Operapassasjen forteller han f\u00f8rst at han ikke har tenkt spesielt mye p\u00e5 det som skjedde 22. juli, men at han tenker litt p\u00e5 dem som var der hver dag.", "- Jeg tenker b\u00e5de p\u00e5 dem som ikke er her lenger og p\u00e5 dem som fortsatt er her. Det er ikke bare vondt, det kan ogs\u00e5 v\u00e6re fint.", "22. juli er for Mats blitt et referansepunkt i livet.", "- Jeg ble br\u00e5voksen. Det har satt sitt preg p\u00e5 det meste jeg opplever, b\u00e5de p\u00e5 godt og vondt.", "I ettertid kan den politiske debatten og problemer i hverdagen oppleves som ganske trivielle, nesten meningsl\u00f8se, n\u00e5r man har erfart hvor br\u00e5tt og vilk\u00e5rlig alt bare kan ta slutt.", "Les Hanne Ness sin historie her", "Samtidig er det en dobbelthet i denne erfaringen. Mats sammenligner det \u00e5 overleve Ut\u00f8ya med \u00e5 f\u00e5 et kall - et kall om \u00e5 leve et meningsfullt liv.", "- Alle de jeg kjente skulle oppleve og utrette s\u00e5 mye. Vissheten om at de aldri fikk lov, gir meg et veldig sterkt kall om at jeg selv m\u00e5 leve.", "Derfor er det ordtaket fra den britiske forfatteren Oscar Wilde som er den viktigste leveregelen Mats styrer etter:", "- Livet er for dyrebart til \u00e5 ta det for alvorlig.", "En m\u00e5te \u00e5 vinne over terroristen p\u00e5 er for Mats blitt \u00e5 bevare humoren, ikke ta seg selv for h\u00f8ytidelig, eller ta ting for alvorlig.", "- Da blir vi det motsatte av han som utf\u00f8rte ud\u00e5den 22. juli. Han var en pomp\u00f8s og selvh\u00f8ytidelig person. En fyr som skapte sin egen fantasiverden p\u00e5 gutterommet. Det er utrolig at han klarte \u00e5 forandre livet til s\u00e5 mange mennesker.", "Igjen s\u00f8ker Mats en positiv inngang til det som skjedde, for det mener han er viktig \u00e5 anerkjenne, at en s\u00e5 forferdelig hendelse ogs\u00e5 kan bidra til noe p\u00e5 plussiden.", "- Som folk fikk vi vist hva som bor i oss gjennom m\u00e5ten vi sto sammen mot terror. Men det skulle jo selvf\u00f8lgelig helst ha v\u00e6rt ugjort, legger han til.", "Det er sommerstille i Operapassasjen denne formiddagen, til tross for at klokken n\u00e6rmer seg elleve og lunsjtid. Mats mener at Norge fem \u00e5r etter angrepet er tilbake til normalen igjen, bortsett fra p\u00e5 ett omr\u00e5de.", "- Etter terroren ble det snakket mye om hvor viktig det var med ytringsfrihet, at ogs\u00e5 upopul\u00e6re og til og med ekstreme ytringer m\u00e5 t\u00e5les, men kan det hende at vi har tatt det et steg for langt og glemt at en offentlighet ogs\u00e5 inneb\u00e6rer at vi stiller krav til hverandre?", "Navn: Mats Kval\u00f8y-Bj\u00f8rbekk", "Alder: 29 \u00e5r", "Familieforhold: Samboer med Frank (32)", "Bosted: T\u00f8yen, Oslo", "Verv: Medlem av fagligpolitisk utvalg Oslo Arbeiderparti", "Stilling: R\u00e5dgiver i samfunnsavdelingen Fagforbundet.", "Han mener at en ytring ikke automatisk har verdi fordi den er kontroversiell eller ytterligg\u00e5ende.", "- At noen roper h\u00f8yere, er mer vulg\u00e6re eller ekstreme gj\u00f8r ikke vedkommende berettiget \u00e5 bli lyttet til. Vi m\u00e5 fortsatt kreve sannhet og rettskaffenhet av hverandre.", "Han viser blant annet til debatten etter at den omstridte karikaturtegneren Thomas Knarvik tegnet den svenske politikeren Ali Esbati som en ape.", "- Det har ingenting med ytringsfrihet eller kunst \u00e5 gj\u00f8re. Det er bare et eksempel p\u00e5 kolonitidsrasisme, sier Mats, som understreker at han ikke p\u00e5 noen m\u00e5te \u00f8nsker en meningssensur, men at han vil understreke viktigheten av at de som ytrer seg i offentligheten tar ansvar, slik at det ikke blir en normalisering av ytterligg\u00e5ende holdninger og hat.", "P\u00e5 sp\u00f8rsm\u00e5l om hvorfor er det s\u00e5 f\u00e5 av dem som opplevde 22. juli p\u00e5 n\u00e6rt hold som ytrer seg i offentligheten, svarer han at kanskje hendelsen fortsatt er for n\u00e6r i tid.", "- Og ingen \u00f8nsker \u00e5 skape heltehistorier av egen bragd.", "Selv snakker Mats nesten aldri om det som skjedde til noen. Heller ikke i diskusjoner flagger han Ut\u00f8ya-opplevelsen.", "- Du kan ikke argumentere mot terrorerfaring. Det blir en debattstopper, og jeg \u00f8nsker ikke \u00e5 bli tillagt en annen type autoritet enn de andre som deltar i en debatt, sier han.", "Les Jorids historie her", "Det er hos samboeren Mats f\u00f8ler han har frirom til \u00e5 snakke om det.", "- Jeg f\u00f8ler det finnes f\u00e5 naturlige innganger til \u00e5 ta opp temaet 22. juli med andre. Og jeg kvier meg for \u00e5 legge den byrden p\u00e5 andre, ved \u00e5 si at jeg opplevde Ut\u00f8ya. Da blir de forpliktet til \u00e5 reagere. De m\u00e5 ta deg s\u00e5 veldig p\u00e5 alvor.", "Det \u00e5pne uttrykket i ansiktet til Mats f\u00e5r et annet alvor. Det har g\u00e5tt fem \u00e5r siden han ytret seg offentlig om dette sist. Det var ogs\u00e5 i Ukeadressa.", "Det er en urett som har oppr\u00f8rt Mats i lang tid, og som han gjerne skulle ha tatt til orde mot f\u00f8r, og det er kritikken som ble rettet mot tidligere AUF-leder Eskil Pedersen. At noen kritiserer ham for \u00e5 ha dratt med ferja MS \u00abThorbj\u00f8rn\u00bb fra Ut\u00f8ya 22. juli, mener Mats kommer fra lenestolkritikere.", "- Det gj\u00f8r meg sint. Den kunnskapen vi sitter med n\u00e5 om det som skjedde, hadde vi ikke da. Vi visste ikke hvor mange som angrep. Vi ante ikke om det var en av v\u00e5re egne eller om det var noen utenfra. Det er nedrig, inhumant og helt uten forst\u00e5else.", "- Hvorfor har du ikke sagt noe f\u00f8r?", "- Jeg sier det n\u00e5.", "Han understreker igjen at \u00e5 se ting i etterp\u00e5-klokskapens lys er noe helt annet enn \u00e5 ha erfart hendelsen p\u00e5 kroppen. For er det noe opplevelsen fra Ut\u00f8ya har l\u00e6rt Mats, s\u00e5 er det hvor vilk\u00e5rlig ting er, noe som der faktisk ble avgj\u00f8rende for om du overlevde eller ble drept.", "- Hvor du var og om du unnslapp var tilfeldig, fullstendig tilfeldig, sier han.", "N\u00e5 er Mats tilbake p\u00e5 Ut\u00f8ya. Han forklarer hvordan og hvorfor han gjemte seg der han gjorde, og hvor tilfeldig det var.", "- Jeg hadde v\u00e6rt p\u00e5 Ut\u00f8ya i mai samme \u00e5r og kjente til hullet i gjerdet p\u00e5 kj\u00e6rlighetsstien fordi jeg hadde klatret ned der for \u00e5 bade.", "Det var der han kom seg ned til havet og bergknausen som han og flere gjemte seg under.", "At han var der som 24-\u00e5ring, mener han ogs\u00e5 hadde en betydning.", "- Hadde jeg v\u00e6rt yngre, ikke kjent \u00f8ya eller de som var der, s\u00e5 hadde jeg kanskje ikke overlevd, sikkert ikke.", "Selv om Mats har v\u00e6rt tilbake p\u00e5 Ut\u00f8ya etter det som skjedde, har han ikke behov for \u00e5 overnatte der igjen.", "- Det sitter fortsatt igjen en utrygghet.", "En ting han ogs\u00e5 har reflektert en del rundt, er hvilken styrke og utholdenhet som bor i folk, siden de klarer \u00e5 leve videre etter det som skjedde der.", "- Det f\u00e5r meg til \u00e5 tenke p\u00e5 tilsvarende hendelser andre steder i verden. Mange opplever ikke terror bare \u00e9n gang i livet, de opplever det gang p\u00e5 gang.", "For opplevelsene 22. juli har gjort at Mats mener han lettere kan sette seg inn i andres smerte. Det er mer kroppsliggjort.", "- Og jeg har blitt mer sosialist enn f\u00f8r. Vi m\u00e5 ta ansvar for hverandre og andres mulighet til livsutfoldelse.", "Les Borgar Bratt\u00e5s sin historie her", "Les Kjartan L\u00f8vaas sin historie her"]}, {"field": "category0", "value": "incoming"}, {"field": "contenthash", "value": "6c4e5aa4a1e5c9b2adbe40cf44a1f298d59cdf6152eae44850f921e130bcb1c1"}, {"field": "createtime", "value": "2016-07-16T07:37:24.000Z"}, {"field": "description", "value": "Ved \u00e5 bevare humoren og ikke ta seg selv for h\u00f8ytidelig blir Mats Kval\u00f8y-Bj\u00f8rbekk det motsatte av han som utf\u00f8rte ud\u00e5den 22. juli."}, {"field": "dominantimage", "value": "http://www.adressa.no/incoming/article13043995.ece/t2j6f3/ALTERNATES/w980-default/KL_Utoya_fem%20aar%20etter_1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1c7f8f2c822da577354b0a03868b5a22d18fb4be.jpg?599659ee"}, {"field": "dominantthumbnaildimensions", "value": "300x169"}, {"field": "heading", "value": ["- Livet er for dyrebart til \u00e5 ta det for alvorlig -adressa.no", "Referansepunkt", "Ytring for ytringens skyld", "Debattstopper", "Urett mot Eskil", "En ren tilfeldighet"]}, {"field": "id", "value": "1c7f8f2c822da577354b0a03868b5a22d18fb4be"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "incoming"}, {"field": "kw-classification", "value": "arts-and-entertainment"}, {"field": "kw-concept", "value": ["debatt", "terror", "alvor", "bevare humoren", "utf\u00f8rte ud\u00e5den", "liv", "oppleve", "ting", "juli", "kjent", "leve", "skjedde", "ytrer", "historie"]}, {"field": "kw-entity", "value": ["frank", "thorbj\u00f8rn", "ukeadressa", "operapassasjen", "youngstorget", "oslo arbeiderparti", "ut\u00f8ya", "les hanne ness", "les jorids", "fagforbundet"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["mats kval\u00f8y-bj\u00f8rbekk", "oscar wilde", "thomas knarvik", "eskil pedersen", "ali esbati"]}, {"field": "kw-sentiment", "value": "negative"}, {"field": "kw-taxonomy", "value": "incoming"}, {"field": "og-image", "value": "http://www.adressa.no/incoming/article13043995.ece/t2j6f3/ALTERNATES/w980-default/KL_Utoya_fem%20aar%20etter_1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Livet er for dyrebart til \u00e5 ta det for alvorlig"}, {"field": "og-type", "value": "article"}, {"field": "og-url", "value": "http://www.adressa.no/incoming/2016/07/16/Livet-er-for-dyrebart-til-%C3%A5-ta-det-for-alvorlig-13044005.ece"}, {"field": "pageclass", "value": ["article"]}, {"field": "publishtime", "value": "2016-07-16T08:26:38.000Z"}, {"field": "recs-articleid", "value": "13044005"}, {"field": "recs-category-type", "value": "taxonomy"}, {"field": "recs-category0", "value": "taxonomy|incoming"}, {"field": "recs-publishtime", "value": "2016-07-16T08:26:38.000Z"}, {"field": "recs-rawtitle", "value": "- Livet er for dyrebart til \u00e5 ta det for alvorlig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "incoming"}, {"field": "teaser", "value": "Ved \u00e5 bevare humoren og ikke ta seg selv for h\u00f8ytidelig blir Mats Kval\u00f8y-Bj\u00f8rbekk det motsatte av han som utf\u00f8rte ud\u00e5den 22. juli."}, {"field": "thumbnail", "value": "http://content-thumbnail.cxpublic.com/content/thumbnail200x150/1c7f8f2c822da577354b0a03868b5a22d18fb4be.jpg?599659ee"}, {"field": "thumbnailfullheightdimensions", "value": "200x9195"}, {"field": "timestamp", "value": "2017-08-18T03:07:26.000Z"}, {"field": "title", "value": "Mats flagger sjelden Ut\u00f8ya-opplevelsen"}, {"field": "url", "value": "http://www.adressa.no/incoming/2016/07/16/Livet-er-for-dyrebart-til-%c3%a5-ta-det-for-alvorlig-13044005.ece"}, {"field": "urlhash", "value": "1c7f8f2c822da577354b0a03868b5a22d18fb4be"}], "score": 0.6358739, "siteId": "9222270286501375973", "id": "1c7f8f2c822da577354b0a03868b5a22d18fb4be"}

