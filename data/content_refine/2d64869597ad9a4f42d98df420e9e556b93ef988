{"fields": [{"field": "modifiedtime", "type": "time", "value": "2012-04-11T11:12:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "fiskerforening"}, {"field": "body", "value": ["Saken oppdateres.", "Jernbaneverket arbeider n\u00e5 med en konseptvalgutredning for ny godsterminal i trondheimsregionen. Den endelige utredningen vil bli sendt p\u00e5 h\u00f8ring i l\u00f8pet av vinteren 2011, men allerede n\u00e5 synes sterke krefter \u00e5 ha bestemt seg for at alternativet Hell-Muruvik er det beste. Havnedirekt\u00f8r Wollert Krohn-Hansen kommer utredningen i forkj\u00f8pet og har allerede konkludert med at ny havne- og godsterminal b\u00f8r legges p\u00e5 en av Stj\u00f8rdals f\u00e5 byn\u00e6re friluftsomr\u00e5der. Sentrale fylkespolitikere fra Arbeiderpartiet f\u00f8lger opp og Adresseavisen istemmer p\u00e5 kommentar- og lederplass. Dette er et forslag for fremtiden, hevdes det.", "For mange av oss fremst\u00e5r det heller som et gufs fra fortiden. Tiden da store industriprosjekter kunne rasere unike naturverdier og utradere hele lokalsamfunn burde for lengst v\u00e6re over, men for toneangivende meningsb\u00e6rere i Trondheim synes mantraet \u00e5 v\u00e6re ute av syne, ute av sinn. Ja visst, \u00e5 erstatte plasskrevende havnevirksomhet med boliger og restauranter vil utvilsomt v\u00e6re et gode for Trondheim. Men for Stj\u00f8rdal vil en ny havne- og godsterminal ha sv\u00e6rt negative effekter.", "Siden midten av 1800-tallet har lakseturismen spilt en viktig rolle for hele Stj\u00f8rdalsdalf\u00f8ret og hvert \u00e5r legger tilreisende laksefiskere igjen flere titalls millioner kroner hos lokale virksomheter. Mange bedrifter overlever rolige vinterm\u00e5neder p\u00e5 grunn av gode sommerm\u00e5neder. Stj\u00f8rdalselva er nasjonalt laksevassdrag og forutsetningen for at elva ble gitt denne statusen i St.prp.nr. 32 (2006-2007): \u00abOm vern av villaksen og ferdigstilling av nasjonale laksevassdrag og laksefjorder\u00bb var at nye tiltak og aktiviteter til skade for villaksen, ikke skulle tillates. \u00c5 legge en ny havn rett i utl\u00f8pet av elva fremst\u00e5r i en slik sammenheng som uforst\u00e5elig. B\u00e5de villaksen og sj\u00f8\u00f8rreten er under sterkt press. Sistnevnte er p\u00e5 grunn av sin negative bestandsutvikling n\u00e5 fredet fra all beskatning i Stj\u00f8rdalselva og en rekke andre elver i Trondheimsfjorden. Spesielt viktig er det \u00e5 ta vare p\u00e5 sj\u00f8\u00f8rretens beiteomr\u00e5der i brakkvannsomr\u00e5der i utl\u00f8pet av vassdraget. Ny havn vil i stor grad \u00f8delegge disse og gj\u00f8re h\u00e5pet om \u00e5 kunne restaurere dagens lille bestand mindre.", "Over 80 prosent av de sj\u00f8n\u00e6re v\u00e5tmarksomr\u00e5dene i Trondheimsfjorden er allerede bygget ned gjennom bit for bit-forvaltning de siste 50\u2013100 \u00e5r. Ytterligere nedbygging vil skade fisk, sj\u00f8fugl og vannlevende organismer som livn\u00e6rer seg av gode n\u00e6ringsforhold i et omr\u00e5de som f\u00e5r n\u00e6ringsstoffer fra b\u00e5de sj\u00f8vann og ferskvann. Denne saken illustrerer godt viktigheten av en felles forvaltningsplan for Trondheimsfjorden og de littorale og marine verdiene som fjorden utgj\u00f8r for biologisk mangfold og friluftslivet i regionen.", "Stj\u00f8rdal har opplevd sterk befolkningsvekst de siste ti\u00e5rene, mye takket v\u00e6re Trondheim lufthavn V\u00e6rnes. Derfor hevdes det at ny havn vil gi ytterligere vekst. Det er kanskje riktig, men Stj\u00f8rdal vil uansett vokse. SSBs fremskrivning av folketallet i Stj\u00f8rdal viser en befolkningsvekst p\u00e5 ytterligere 10000 innbyggere frem mot 2030 helt uavhengig av noen havn p\u00e5 Hellstranda. Utfordringen vil v\u00e6re \u00e5 kontrollere veksten, ikke \u00e5 \u00f8ke den. Og det dagens og fremtidens innbyggere ettersp\u00f8r mer enn noe annet, er meningsfylte fritidsaktiviteter. Rasering av et av de f\u00e5 byn\u00e6re friluftsomr\u00e5dene, en unik badestrand og et nasjonalt laksevassdrag vil v\u00e6re akkurat det Stj\u00f8rdal ikke beh\u00f8ver i \u00e5rene fremover.", "For engelskspr\u00e5klige turister er Hell stasjon og tettstedet rundt en turistattraksjon. Det tilhengerne av havn p\u00e5 Hellstranda konsekvent unnlater \u00e5 nevne er at en storstilt industriutbygging i dette omr\u00e5det i stor grad vil gj\u00f8re det idylliske tettstedet ubeboelig. Hundrevis av husstander p\u00e5 Hell og i Geving\u00e5sen vil enten bli liggende under betongen eller bli s\u00e5 st\u00f8yplaget at de vil m\u00e5tte fraflyttes. St\u00f8yniv\u00e5et vil, som representanter for Jernbaneverket selv innr\u00f8mmer, bli \u00absv\u00e6rt h\u00f8yt \u2013 hele d\u00f8gnet\u00bb og tungtrafikkandelen p\u00e5 b\u00e5de E6 og E14 vil \u00f8ke betydelig. Hvordan dette vil sl\u00e5 ut for \u00f8vrige lokalsamfunn i Stj\u00f8rdalsomr\u00e5det i form av st\u00f8y og luftforurensning, er h\u00f8yst usikkert. Ordf\u00f8rer Terje Bremnes Granmo i Malvik kommune har allerede klaget p\u00e5 et for h\u00f8yt st\u00f8yniv\u00e5 fra flyplassen p\u00e5 V\u00e6rnes og krevd strengere st\u00f8yregler for blant annet tidspunkt for innflyvning. I et slikt perspektiv vil en d\u00f8gn\u00e5pen havne- og godsterminal med h\u00e5ndtering av flere tusen containere og lastebiler per d\u00f8gn plassert kloss inntil store befolkningskonsentrasjoner, v\u00e6re et stort paradoks.", "Slik saken n\u00e5 fremst\u00e5r, kan det synes som om hensikten er at Stj\u00f8rdal skal ta all belastning for at Trondheim skal kunne vokse videre. Det er lite fremtidsrettet. For at Trondheimsregionen skal v\u00e6re et attraktivt bo- og arbeidsmarkedsomr\u00e5de ogs\u00e5 i fremtiden m\u00e5 hensynet til b\u00e6rekraftig utvikling i hele regionen ivaretas p\u00e5 en helt annen m\u00e5te enn det som blant annet Trondheim Havn har tatt til orde for. Et nytt logistikknutepunkt for Trondheimsregionen m\u00e5 ta hensyn til at godset i all hovedsak skal til Trondheim. Da m\u00e5 belastningen enten tas i det omr\u00e5det dit godset skal, eller fortrinnsvis minimeres gjennom en fullstendig fjellbasert l\u00f8sning som ogs\u00e5 minimerer videre transportbehov.", "Havne- og godsterminal p\u00e5 Hellstranda i utl\u00f8pet av Stj\u00f8rdalselva er ikke et milj\u00f8prosjekt. Det er et natur- og n\u00e6rmilj\u00f8\u00f8deleggende prosjekt som vil medf\u00f8re store og irreversible inngrep til skade for Stj\u00f8rdal i all fremtid."]}, {"field": "category0", "value": "meninger"}, {"field": "contenthash", "value": "df754550fc9efa1fccd52e4c4b6d85d3490ddc6cc04d17e41a950d630cb201f5"}, {"field": "createtime", "value": "2016-01-23T19:13:47.000Z"}, {"field": "description", "value": "Trondheim Havn vil ha vekk b\u00e5tene og bygge luksusboliger p\u00e5 havna. Ny havne- og godsterminal p\u00e5 Hellstranda er et milj\u00f8prosjekt, hevdes det. For store deler av befolkningen i Stj\u00f8rdal fremst\u00e5r det som det stikk motsatte."}, {"field": "dominantimage", "value": "http://www.adressa.no/incoming/article1378563.ece5/ALTERNATES/w980-default/kronikknett%20120111"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2d64869597ad9a4f42d98df420e9e556b93ef988.jpg?593be55a"}, {"field": "dominantthumbnaildimensions", "value": "300x169"}, {"field": "heading", "value": "Nei til godsterminal p\u00e5 Hell -adressa.no"}, {"field": "id", "value": "2d64869597ad9a4f42d98df420e9e556b93ef988"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["nasjonalt laksevassdrag", "havn", "godsterminal"]}, {"field": "kw-entity", "value": ["stj\u00f8rdalselva", "adresseavisen", "arbeiderpartiet", "trondheimsregionen", "wollert krohn-hansen", "hell", "hellstranda", "hell-muruvik", "stj\u00f8rdalsomr\u00e5det", "geving\u00e5sen", "jernbaneverket", "stj\u00f8rdalsdalf\u00f8ret"]}, {"field": "kw-location", "value": ["v\u00e6rnes", "malvik", "trondheimsfjorden", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["terje bremnes granmo", "trondheim havn"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1378563.ece5/ALTERNATES/w980-default/kronikknett%20120111"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nei til godsterminal p\u00e5 Hell"}, {"field": "og-type", "value": "article"}, {"field": "og-url", "value": "http://www.adressa.no/meninger/article1574177.ece"}, {"field": "pageclass", "value": ["article"]}, {"field": "publishtime", "value": "2011-01-12T07:54:59.000Z"}, {"field": "recs-articleid", "value": "1085111"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-01-12T07:54:59.000Z"}, {"field": "recs-rawtitle", "value": "Nei til godsterminal p\u00e5 Hell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Trondheim Havn vil ha vekk b\u00e5tene og bygge luksusboliger p\u00e5 havna. Ny havne- og godsterminal p\u00e5 Hellstranda er et milj\u00f8prosjekt, hevdes det. For store deler av befolkningen i Stj\u00f8rdal fremst\u00e5r det som det stikk motsatte."}, {"field": "thumbnail", "value": "http://content-thumbnail.cxpublic.com/content/thumbnail200x150/2d64869597ad9a4f42d98df420e9e556b93ef988.jpg?593be55a"}, {"field": "thumbnailfullheightdimensions", "value": "200x1305"}, {"field": "timestamp", "value": "2017-06-10T12:26:02.000Z"}, {"field": "title", "value": "Nei til godsterminal p\u00e5 Hell"}, {"field": "url", "value": "http://www.adressa.no/meninger/article1574177.ece"}, {"field": "urlhash", "value": "2d64869597ad9a4f42d98df420e9e556b93ef988"}], "score": 0.8019074, "siteId": "9222270286501375973", "id": "2d64869597ad9a4f42d98df420e9e556b93ef988"}

