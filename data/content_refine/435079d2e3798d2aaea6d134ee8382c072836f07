{"fields": [{"field": "modifiedtime", "type": "time", "value": "2016-12-06T10:46:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Molde", "Dag Eilev Fagermo", "K\u00e5re Ingebrigtsen", "Norsk fotball", "Ole Gunnar Solskj\u00e6r", "Martin \u00d8degaard", "Brann", "Tom Nordlie", "Kjetil Rekdal", "Haugesund", "Viking FK", "Ronny Deila"]}, {"field": "author", "value": "steffen stenersen"}, {"field": "body", "value": ["Saken oppdateres.", "A \u2013 Amat\u00f8rer!", "Landslagets elendige resultater, samt norske klubbers noe beskjedne opptreden i Europa, har f\u00f8rt til en debatt om hva som m\u00e5 gj\u00f8res i norsk fotball. 8, 10 eller 20 lag i eliteserien? Og hvem skal overta som norsk landslagssjef? Sp\u00f8rsm\u00e5lene har v\u00e6rt mange, men norsk fotball er enn s\u00e5 lenge amat\u00f8rer. Det mente hvertfall Dag Eilev Fagermo overfor TV 2.", "B \u2013 Br\u00e5keb\u00f8tte", "Vi holder oss til Dag Eilev Fagermo. Han er en kontroversiell type, og 2016 var ikke \u00e5ret han sluttet \u00e5 provosere motspillere og trenere.", "Han sa seg enig i at K\u00e5re Ingebrigtsen IKKE ble k\u00e5ret til \u00e5rets trener. Det var ikke s\u00e6rlig popul\u00e6rt i Tr\u00f8ndelag.", "Han langet ogs\u00e5 ut mot NFF og Rosenborg da tr\u00f8nderne ville ha utsatt seriekampen mot Viking grunnet Champions League-kvalik noen dager senere. Flaut, kalte Fagermo det.", "Dommere og tv-eksperter har ogs\u00e5 f\u00e5tt gjennomg\u00e5. Om ikke annet skaper Odd-treneren liv i en liga hvor kampen om gullet var tidlig avgjort.", "C - Ciljan", "Det har v\u00e6rt spesielt \u00e5 se en spiller som spiller fast i Hertha Berlin, f\u00e5 s\u00e5 mye kritikk p\u00e5 landslaget som Per Ciljan Skjelbred har f\u00e5tt. I Tyskland brukes han mer og mer som en sentral midtbanespiller med defensive plikter. Det var den n\u00e5 avg\u00e5tte landslagssjef ikke villig til \u00e5 innse f\u00f8r det var for sent.", "H\u00f8gmo insisterte p\u00e5 \u00e5 bruke den tidligere RBK-spilleren p\u00e5 kanten. Ciljan presterte ikke og fikk kritikk fra det norske folk.", "\u2013 Jeg vet hva jeg kan, og forh\u00e5pentlig f\u00e5r jeg det ut mot Tsjekkia, sa Ciljan til Dagbladet i november.", "Veldig f\u00e5 p\u00e5 det norske landslaget kan beskyldes for \u00e5 ha \u00abf\u00e5tt det ut\u00bb mot Tsjekkia.", "D - Dominans", "TV 2 pr\u00f8vde alt de kunne, men \u00e5 pr\u00f8ve \u00e5 gi et inntrykk av spenning i \u00e5rets sesong har v\u00e6rt meget vanskelig. Rosenborg sikret gullet i ligaen rundt p\u00e5sketider, mens cupfinalen var avgjort etter 50 minutter.", "Ogs\u00e5 hos kvinnene stakk Lillestr\u00f8m som vanlig av med de gjeveste trofeene. Dermed var det lite spenning \u00e5 spore i toppen av norsk fotball denne sesongen. Men kanskje er det disse lokomotivene vi trenger for \u00e5 styrke norsk fotball internasjonalt?", "E \u2013 Evalueringsprosess.", "\u00c5rets nyord kan vi gratulere Norges Fotballforbund med \u00e5 ha funnet. Etter hvert som resultatene ikke gikk som planlagt, ble pressekonferansene flere og bortforklaringene mange.", "Ord som evaluering og prosess har g\u00e5tt igjen i mange av dem, og folk har sett seg lei p\u00e5 det. I skrivende stund p\u00e5g\u00e5r fortsatt en ansettelsesprosess med tanke p\u00e5 hvem som skal bli ny landslagstrener.", "F \u2013 Forbanna dommer!", "Dommerne slapp ikke unna i \u00e5r heller.", "Niv\u00e5et p\u00e5 de norske dommerne har blitt kraftig kritiseret. RBK-trener K\u00e5re Ingebrigtsen har uttalt at den norske dommerstanden ikke er i n\u00e6rheten av \u00e5 ha kvalitet nok. Det fikk dommersjef Terje Hauge til \u00e5 g\u00e5 ut og forsvare sine dommere.", "Ogs\u00e5 TV-ekspert Jesper Mathisen har langet ut mot flere dommeravgj\u00f8relser.", "Dog kom ikke landslaget til EM. Det gjorde Svein Oddvar Moen og hans dommerassistenter. Det ble med to kamper i mesterskapet for Norges h\u00f8yest rangerte dommer.", "G \u2013 Grisetakling", "T\u00f8ffe taklinger er ikke uvant kost i lavere divisjoner i Norge, men det var spesielt \u00e9n som fikk mye oppmerksomhet tidlig i mai m\u00e5ned.", "Under en kamp mellom Aurskog-Finstadbru og og B-laget til Aurskog-H\u00f8land, fikk Marius Kolstad kjenne en forferdelig takling p\u00e5 kroppen.", "15-\u00e5ringen kom fra det uten alvorlige skader, men syntes lite om taklingen.", "- Det er en skikkelig stygg takling. En ordentlig grisetakling som ikke h\u00f8rer hjemme i fotballen, sa Aurskog-H\u00f8lands trener, Gjermund Ottesen", "H \u2013 Hjemvendte s\u00f8nn", "Det hadde blitt snakket om i mange \u00e5r, og etter noen runder med et bettingselskap, gikk det seg til at John Arne Riise skulle spille i eliteserien for Aalesund.", "Som 35-\u00e5ring fikk han debuten sin p\u00e5 \u00f8verste niv\u00e5 i Norge, men etter tre m\u00e5neder var Aafk-karrieren over, og de m\u00e5nedene hadde v\u00e6rt like mye preget av det utenomsportslige som det som skjedde p\u00e5 matta.", "P\u00e5 banen opplevde han \u00e5 ryke ut av cupen mot lille Brattv\u00e5g, ganske n\u00f8yaktig 11 \u00e5r etter at han l\u00f8ftet Champions League-trofeet i Liverpool-drakten. Vi kan ogs\u00e5 minnes at han, p\u00e5 vei inn til garderoben etter en kamp mot Viking, kalte dommer Trond Ivar D\u00f8vla for \u00aben j\u00e6vla f***edommer\u00bb. I juni la han opp, f\u00f8r han noen m\u00e5neder senere signerte for et nytt indisk eventyr.", "I - Irritert Rekdal", "Det har vi blitt vant til, men i mai havnet Kjetil Rekdal i disputt med en av sine spillere.", "For Christian Grindheim ble etter samtale med Rekdal utelatt fra troppen som da skulle m\u00f8te Str\u00f8msgodset. Grunnen skal ha v\u00e6rt at Grindheim ga inntrykk av at spillerne hadde mistet tilliten til treneren.", "Noen dager senere kunne de to fortelle at alt var i orden, og at de hadde skv\u00e6ret opp.", "Fra neste \u00e5r er det Ronny Deila som er Grindheims trener.", "J \u2013 Jarstein", "Rune Jarstein har g\u00e5tt fra \u00e5 v\u00e6re total iskald til brennhet i Hertha Berlin. Av de st\u00f8rste tyske avisene k\u00e5ret til Bundesligas beste keeper s\u00e5 langt, og er n\u00e5 det soleklare f\u00f8rstevalget i hovedstadsklubben.", "Dermed har han ogs\u00e5 tatt over f\u00f8rstekeeperplassen p\u00e5 landslaget. Foran \u00d8rjan Nyland, som er henvist til benken i Ingolstadt.", "K \u2013 Kake til besv\u00e6r", "N\u00e5r jubileum skal feires er det p\u00e5 plass med kake, men da Brann skulle m\u00f8te Rosenborg p\u00e5 Lerkendal i april, var ikke det en feiring Brann-trener Lars Arne Nilsen ville ta del i.", "Tr\u00f8nderne hadde ordnet med kake for \u00e5 minne om den historiske 10-0-seieren for 20 \u00e5r siden. Nilsen likte ikke det, og smadret den flotte kaken med neven.  Men kaken smakte i det minste godt, kunne den tidligere H\u00f8dd-treneren berette.", "L - La Manga", "Dette forbl\u00e5ste fotballparadiset har i mange \u00e5r v\u00e6rt et yndet oppholdssted for frosne fotballspillere om vinteren. N\u00e5 er det slutt.", "Kommende vinter blir den siste. Marbella blir det nye reisem\u00e5let for norske fotballklubber.", "\u2013 Jeg tror at dette kan bli positivt. De fleste har begynt \u00e5 bli mette av det stedet, var V\u00e5lerenga-trener Kjetil Rekdals dom over nyheten.", "M \u2013 Martin \u00d8degaard", "Selv om oppstyret har roet seg noe, har det ogs\u00e5 i \u00e5r v\u00e6rt mye snakk om Martin \u00d8degaard. I sommer virket en l\u00e5neovergang til Rennes til \u00e5 v\u00e6re i boks, men noen mer eller mindre kloke FIFA-regler gjorde at \u00d8degaard fortsatt er i Real Madrid.", "Men ingen blir overrasket om den norske, snart 18 \u00e5r gamle, midtbanespilleren blir \u00e5 se i Frankrike fra januar av.", "Rett f\u00f8r helga fikk han endelig sin debut fra start for A-laget til Real Madrid. Uten at det betyr at han ikke blir sendt p\u00e5 l\u00e5n i januar.", "N \u2013 Ny trener", "Ogs\u00e5 i 2016 byttet trenere klubb:", "Mark Dempsey opplevde suksess i Haugesund, men ga seg plutselig i juni etter uenigheter med klubben.", "Mons Ivar Mjelde var tilbake i trenermanesjen, og klarte \u00e5 holde Fredrikstad i 1. divisjon. Mjelde er n\u00e5 ferdig i FFK, og trener neste \u00e5r \u00c5sane. Tidligere Haugesund-trener Andrea Loberto tar over \u00d8stfold-klubben.", "Kjell Jonevret er ferdig i Viking, hvor assisten Ian Burchnall tar over. I tillegg er Per-Mathias H\u00f8gmo historie som norsk landslagssjef.", "O \u2013 Ole Gunnar Solskj\u00e6r", "Molde var sett p\u00e5 som kanskje den sterkeste utfordreren til Rosenborg i kampen om seriegullet. Men Solskj\u00e6rs menn skuffet f\u00e6lt og endte p\u00e5 5. plass, 24 poeng bak de suverene seriemesterne.", "For Solskj\u00e6rs del har han v\u00e6rt mye i media for utenomsportslige grunner. Som da han boikottet fotballmagasinet Josimar, etter en kritisk reportasje p\u00e5 samarbeidet mellom han og fotballagent Jim Solbakken.", "N\u00e5 er han blant de aktuelle kandidatene til \u00e5 ta over jobben som norsk landslagssjef etter Per-Mathias H\u00f8gmo.", "P \u2013 Parodi", "Brukt hyppig under Jervs hjemmekamper denne sesongen. Sensasjonen fra Grimstad har blitt vel s\u00e5 kjent for elendige baneforhold som sine gode resultater.", "Kvalikkampen mot Mj\u00f8ndalen gikk i gj\u00f8rmebad. Kvalikfinalen mot Stab\u00e6k gikk p\u00e5 betongunderlaget som f\u00f8lge av frost.", "Begge kampene popul\u00e6rt kalt parodi av en fotballkamp.", "Q - Kamer Qaka", "En \u00e5penbaring for Kristiansund i 1. divisjon denne sesongen. NTB k\u00e5ret han til \u00e5rets spiller og ble av Tidens Krav fors\u00f8kt snakket inn p\u00e5 U 21-landslaget.", "Skal neste \u00e5r spille eliteserie med Kristiansund. Se opp for den tidligere V\u00e5lerenga-spilleren.", "R \u2013 Ronaldo og Hegerberg", "Norske fotballspillere har ikke s\u00e5 mye med Cristiano Ronaldo \u00e5 gj\u00f8re. Martin \u00d8degaard spiller med han p\u00e5 trening, men ingen norske spillere har v\u00e6rt i n\u00e6rheten av \u00e5 oppn\u00e5 noe av det Ronaldo har gjort.", "Det var f\u00f8r Ada Hegerberg troppet opp. Gjennom en fantastisk sesong for Lyon, ble hun k\u00e5ret til Europas beste spiller p\u00e5 kvinnesiden. Hun er stjerne i den franske byen, og her i Norge begynner vi etter hvert \u00e5 f\u00e5 \u00f8ynene opp for det som er noe s\u00e5 sjeldent som en norsk fotballspiller med suksess.", "I et heller m\u00f8rkt \u00e5r for norsk fotball, er Ada Hegberg det st\u00f8rste lyspunktet.", "S \u2013 Statistikk", "Statistikk er til for \u00e5 brytes, sies det. Vel, 2016 var \u00e5ret for det. Spesielt fortapte Start m\u00e5tte se flere stygge rekorder bli brutt.", "29. mai kunne hjemmepublikumet p\u00e5 S\u00f8r Arena biv\u00e5ne at deres kj\u00e6re Start tapte 0\u20135 mot Stab\u00e6k, og med det satte rekord i antall kamper p\u00e5 rad i \u00f8verste divisjon uten seier. Ikke siden 4. juli 2015 hadde Start vunnet en eliteseriekamp, og de m\u00e5tte vente til 25. serierunde for \u00e5 se den trenden bli brutt.", "Etter 39 kamper ble rekken \u00f8delagt med seier mot Haugesund. Spillerne jublet hemningsl\u00f8st for det som ble en av to seiere denne sesongen. Start rykket ned, med usle 16 poeng. Det er ikke rekord.", "T - Tom Nordlie", "Skapte engasjement i de tusen hjem da han serverte uttrykk som \u00abp\u00f8lse i br\u00f8d\u00bb om en pasning under EM i sommer. Fra kommentatorboksen til NRK leverte han flere formuleringer som fikk publikum til \u00e5 stusse.", "\u2013 Jeg har ingen plan om \u00e5 pr\u00f8ve og v\u00e6re morsom. Jeg pr\u00f8ver bare \u00e5 v\u00e6re meg selv, og s\u00e5 er jeg kanskje f\u00f8dt med en t\u00f8rr replikk, sa han til egen kanal under EM.", "U \u2013 Utvikling", "Spillerutvikling debatteres som aldri f\u00f8r, og mange har en mening om hvordan dette gj\u00f8res i Norge.", "Kjetil Rekdal har foresl\u00e5tt aldersregler i 1. divisjon, mens Norsk Toppfotball n\u00e5 gj\u00f8r sitt ved \u00e5 g\u00e5 inn med 350 millioner kroner over en seks\u00e5rsperiode. Penger som er \u00f8remerket utviklingstiltak.", "V \u2013 Videod\u00f8mming", "Dommerkritikk er vi vant med, men de siste \u00e5rene er det bruken av storskjerm som er blitt det popul\u00e6re \u00e5 skylde p\u00e5 n\u00e5r avgj\u00f8relsene ikke g\u00e5r den veien du \u00f8nsker.", "Vi husker alle Lars Bohinens utspill mot dommer Ola Hobber Nilsen i fjor. I \u00e5r var LSK-trener Runar Kristinsson som lot dommer Svein Oddvar Moen gjennomg\u00e5.", "For da Moen annullerte m\u00e5let for offiside, ganske lang tid etter at ballen l\u00e5 i nettet, kom anklagene om at dommerne hadde brukt storskjermen for \u00e5 fatte en avgj\u00f8relse.", "For Lillestr\u00f8m ble det uansett ikke skjebnesvangert da de reddet plassen med etter hvert ganske god margin.", "W - Wathne", "Davy Wathne har gjennom mange \u00e5r i TV 2s studio blitt en folkekj\u00e6r skikkelse. Dermed var mange irritert da det var usikkerhet om bergenseren fikk fortsette i kanalen.", "Ting ordnet seg, Wathne blir fortsatt \u00e5 se p\u00e5 skjermen. Men eliteseriefotball blir det mindre av. Fra 2017 tar Discovery over de rettighetene.", "X - XXX", "Det er ikke ofte man m\u00e5 be barna holde seg for \u00f8ynene under en fotballsending, men da TV 2 fikk v\u00e6re med i RBK-garderoben etter kampen mot V\u00e5lerenga i april, kunne de mest obsevante seerne se J\u00f8rgen Skjelvik uten en tr\u00e5d.", "K\u00e5re Ingebrigtsen likte ikke at spillerne hans risikerte \u00e5 bli vist fram i blanke messingen.", "\u2013 Dette m\u00e5 vi ta opp med TV 2. Det er kameramennene som skal passe p\u00e5, ikke spillerne mine. Dette er uholdbart, sa Ingebrigtsen.", "Da Rosenborg hadde sikret seriegullet, feiret for\u00f8vrig flere spillere med \u00e5 bli avbildet naken med pokalen.", "Y - Ynkelig", "Det var dommen over Bod\u00f8/Glimt fra sportsleder Freddy Toresen i Avisa Nordland, etter at klubben i v\u00e5r hadde tapt tre kamper p\u00e5 rad.", "Toresen mente spillerne n\u00e5 m\u00e5tte brette opp ermene om plassen kunne reddes. Det gikk nesten.", "Z - Zekhnini", "Kan fort bli den neste utenlandseksporten fra en norsk klubb.", "Storklubbene har fulgt Odds unggutt Rafik Zekhnini n\u00f8ye siden han imponerte mot Borussia Dortmund i fjor h\u00f8st. Everton er blant klubbene som har v\u00e6rt nevnt som neste stoppested for 18-\u00e5ringen.", "Da Odd slo Sogndal og sikret medalje i slutten av oktober, ble Zekhnini liggende gr\u00e5tende p\u00e5 matta. Grunnen var at han igjen hadde sl\u00e5tt opp en skade, som han hadde slitt med store deler av sesongen.", "- Vi kaprer medalje, men jeg blir skadet igjen. Helvete, alts\u00e5, sa Zekhnini til TV 2, f\u00f8r han avbr\u00f8t intervjuet.", "\u00c6 \u2013 \u00c6rlighet", "Det var ganske tydelig utp\u00e5 h\u00f8sten at ikke alle i det norske kvinnelandslaget var like forn\u00f8yd med Roger Finjord som landslagssjef. Flere norske medier  kunne etter hvert melde om misn\u00f8ye i spillegruppen, og noen dager senere var Finjord ferdig som landslagssjef.", "\u2013 Vi m\u00e5 v\u00e6re s\u00e5 \u00e6rlige og si at vi som lag ikke har hatt den utviklingen vi har hatt forutsetninger til, uttalte spillerne diplomatisk i en pressemelding.", "Langt mer \u00e6rlig hadde man nok v\u00e6rt bak kameraen. Spillerne ville ha ikke Finjord mer, og til slutt gikk det bare ikke at den karismatiske nordlendingen skulle lede landslaget. En ny landslagstrener er fortsatt ikke presentert.", "\u00d8 \u2013 \u00d8lforbud", "Dette med drikking har v\u00e6rt tema denne sesongen. Trener Lars Arne Nilsen innf\u00f8rte alkoholforbud i Brann. Det ga br\u00e5k da Kristoffer Barmen gikk p\u00e5 byen etter tapet mot Rosenborg tidlig i sesongen.", "Da s\u00f8lvet var sikret, ga Brann slipp p\u00e5 forbudet.", "\u2013 Mediene tok dette opp som om jeg hadde innf\u00f8rt \u00f8steuropeisk kadaverdisiplin, men gutta skj\u00f8nte hva det handlet om, har Nilsen uttalt til Nettavisen etter sesongen.", "K\u00e5re Ingebrigtsen valgte ogs\u00e5 \u00e5 skrenke inn p\u00e5 dette med fester. Uten \u00e5 legge ned et alkoholforbud, valgte han if\u00f8lge VG ikke \u00e5 f\u00f8lge Nils Arne Eggens regel med at det g\u00e5r an \u00e5 ta seg en fest selv om det er kamp om noen dager.", "Rosenborg har dog f\u00e5tt resultater som har f\u00f8rt til en fest eller to i l\u00f8pet av sesongen.", "\u00c5 \u2013 \u00c5rets trener", "Lars Arne Nilsen eller K\u00e5re Ingebrigtsen. F\u00e5 sp\u00f8rsm\u00e5l genererte like mye engasjement som sp\u00f8rsm\u00e5l om hvem som er \u00e5rets trener.", "Norsk Toppfotballs pris gikk til Lars Arne Nilsen, noe som fikk K\u00e5re Ingebrigtsen til \u00e5 trekke p\u00e5 smileb\u00e5ndet. Hva mer m\u00e5tte han gj\u00f8re for \u00e5 f\u00e5 prisen? Ogs\u00e5 i 2015 ble han forbig\u00e5tt da Bob Bradley vant prisen. En pris amerikaneren neppe vinner i Premier League med dagens Swansea-form.", "Noen uker senere ble Ingebrigtsen k\u00e5ret til \u00e5rets trener av Trenerforeningen. Dermed fikk den gamle bilselgeren enda mer \u00e5 feire, etter nok et jubel\u00e5r som RBK-trener."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "cc6e2c2a41796d213282059527bc7019e8c272770af7aa7c7a05d794406612b7"}, {"field": "createtime", "value": "2016-12-06T11:03:28.000Z"}, {"field": "description", "value": "Med kvalikdramaet mellom Jerv og Stab\u00e6k endelig unnagjort, ser vi tilbake p\u00e5 den norske fotballsesongen 2016."}, {"field": "heading", "value": "Nakenbilder, Riise-fiasko og banebr\u00e5k -adressa.no"}, {"field": "id", "value": "435079d2e3798d2aaea6d134ee8382c072836f07"}, {"field": "keyword", "value": ["Molde", "Dag Eilev Fagermo", "K\u00e5re Ingebrigtsen", "Norsk fotball", "Ole Gunnar Solskj\u00e6r", "Martin \u00d8degaard", "Brann", "Tom Nordlie", "Kjetil Rekdal", "Haugesund", "Viking FK", "Ronny Deila"]}, {"field": "keywords", "value": "Molde,Dag Eilev Fagermo,K\u00e5re Ingebrigtsen,Norsk fotball,Ole Gunnar Solskj\u00e6r,Martin \u00d8degaard,Brann,Tom Nordlie,Kjetil Rekdal,Haugesund,Viking FK,Ronny Deila"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "norsk", "norsk fotball", "\u00e5rets trener"]}, {"field": "kw-entity", "value": ["lerkendal", "nilsen", "mj\u00f8ndalen", "aafk", "per-mathias h\u00f8gmo", "stab\u00e6k", "brann", "m. det", "viking fk", "jervs", "tidens krav", "bundesligas", "norsk toppfotball", "borussia dortmund", "s\u00f8r arena", "rosenborg", "nettavisen", "h\u00f8dd", "per ciljan skjelbred", "v\u00e5lerenga", "avisa nordland", "josimar", "start", "aalesund", "trenerforeningen", "dagbladet", "premier league", "ingebrigtsen", "norges fotballforbund", "solskj\u00e6rs", "a-laget", "aurskog-finstadbru og og b-laget", "real madrid", "discovery", "k\u00e5re ingebrigtsen ikke", "\u00e5sane", "str\u00f8msgodset", "jerv og stab\u00e6k", "champions league"]}, {"field": "kw-location", "value": ["europa", "\u00f8stfold", "tyskland", "tsjekkia", "rennes", "tr\u00f8ndelag", "liverpool", "lillestr\u00f8m", "bod\u00f8", "grimstad", "haugesund", "frankrike", "ingolstadt", "swansea", "manga", "sogndal", "fredrikstad", "lyon", "aurskog-h\u00f8land", "kristiansund", "brattv\u00e5g"]}, {"field": "kw-pageclass", "value": "article"}, {"field": "kw-person", "value": ["john arne riise", "gjermund ottesen", "k\u00e5re ingebrigtsen", "lars bohinens", "mons ivar mjelde", "freddy toresen", "mark dempsey", "cristiano ronaldo", "ronny deila", "bob bradley", "svein oddvar moen", "rune jarstein", "j\u00f8rgen skjelvik", "martin \u00f8degaard", "christian grindheim", "kristoffer barmen", "davy wathne", "ada hegerberg", "terje hauge", "hertha berlin", "andrea loberto", "rafik zekhnini", "ada hegberg", "marius kolstad", "lars arne nilsen", "ola hobber nilsen", "dag eilev fagermo", "ian burchnall", "kjetil rekdal", "jesper mathisen", "runar kristinsson", "jim solbakken", "\u00f8rjan nyland", "kjell jonevret", "nils arne eggens", "roger finjord", "trond ivar d\u00f8vla"]}, {"field": "kw-taxonomy", "value": ["100sport/fotball", "100sport"]}, {"field": "og-image", "value": "http://vertical.snd.no/images/3c8419b7-c110-473f-a05c-d816cd79b3fa?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alt du husker og alt du vil glemme fra 2016-sesongen: Nakenbilder, Riise-fiasko og banebr\u00e5k"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Alt-du-husker-og-alt-du-vil-glemme-fra-2016-sesongen-Nakenbilder_-Riise-fiasko-og-banebrak-227018b.html"}, {"field": "pageclass", "value": ["article"]}, {"field": "publishtime", "value": "2016-12-06T10:46:53.000Z"}, {"field": "recs-articleid", "value": "227018"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-12-06T10:46:53.000Z"}, {"field": "recs-rawtitle", "value": "Alt du husker og alt du vil glemme fra 2016-sesongen: Nakenbilder, Riise-fiasko og banebr\u00e5k -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/fotball", "100sport"]}, {"field": "teaser", "value": "Med kvalikdramaet mellom Jerv og Stab\u00e6k endelig unnagjort, ser vi tilbake p\u00e5 den norske fotballsesongen 2016."}, {"field": "thumbnail", "value": "http://content-thumbnail.cxpublic.com/content/thumbnail200x150/435079d2e3798d2aaea6d134ee8382c072836f07.jpg?5982bb11"}, {"field": "thumbnailfullheightdimensions", "value": "200x3746"}, {"field": "timestamp", "value": "2017-08-03T05:56:33.000Z"}, {"field": "title", "value": "Alt du husker og alt du vil glemme fra 2016-sesongen: Nakenbilder, Riise-fiasko og banebr\u00e5k"}, {"field": "url", "value": "http://www.adressa.no/100Sport/fotball/Alt-du-husker-og-alt-du-vil-glemme-fra-2016-sesongen-Nakenbilder_-Riise-fiasko-og-banebrak-227018b.html"}, {"field": "urlhash", "value": "435079d2e3798d2aaea6d134ee8382c072836f07"}], "score": 0.687536, "siteId": "9222270286501375973", "id": "435079d2e3798d2aaea6d134ee8382c072836f07"}

