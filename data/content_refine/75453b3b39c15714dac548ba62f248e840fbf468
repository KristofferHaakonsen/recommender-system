{"fields": [{"field": "modifiedtime", "type": "time", "value": "2016-11-30T13:36:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "De peker rett mot himmelen. De er fra en tid da byggherrer og arkitekter ikke var redde for \u00e5 stile h\u00f8yt. Men hvordan ser de ut p\u00e5 innsiden og hva kan Trondheims t\u00e5rn si oss i dag?", "Bildeserie med byens t\u00e5rn", "Ville veier parkerer ved Ila skole. P\u00e5 lang avstand har vi sett t\u00e5rnet med den gr\u00f8nne l\u00f8kkuppelen. Det sitrer litt. V\u00e5rt f\u00f8rste t\u00e5rn venter. Men, vi er visst p\u00e5 feil side av skolen. En bil stopper like ved oss. Vi sp\u00f8r mannen som kommer ut.", "- Joda, det er en inngang her borte. Har dere en avtale?", "- Nei, vi har aldri avtaler. Vi er P\u00e5 ville veier. Er du l\u00e6rer her?", "- \u00c5, er det dere. Nei, jeg er arkitekt.", "Vi tar det som et godt tegn. Akkurat i samme minutt som oss ankommer den mannen vi har mest bruk for \u00e5 treffe! Er tilfeldigheter alltid bare tilfeldige? Arkitekt Jon Morten Breidablikk er ansvarlig for restaureringen av den \u00e5ttifire \u00e5r gamle skolen. Han viser gjerne vei opp i t\u00e5rnet.", "- Bare utforsk, jeg skal i et m\u00f8te og kan snakke med dere etterp\u00e5.", "Vi klatrer opp en bratt h\u00f8nsestigetrapp og h\u00f8rer en lyd. Som om noen jobber der oppe. Men det er tikk-takk fra et gammelt urverk med tannhjul store som tallerkener. De styrer viserne p\u00e5 to urskiver, en p\u00e5 hver side av t\u00e5rnet.", "Tikk-takk. Det er tiden vi h\u00f8rer. Hvor mange tikk-takk har tikket siden t\u00e5rnet ble til i 1921? Ub\u00f8nnh\u00f8rlig metallisk arbeider urverket, og jeg merker at jeg eldes mens vi passerer.", "Men vi skal lenger opp og stanser i et t\u00e5rnrom med \u00e5tte glugger som er stengt med treluker. To av dem lar seg \u00e5pne, og vi kikker ut. N\u00e5r jeg ser rett ned, kjenner jeg et vondt sug langt nedi meg, n\u00e5r jeg l\u00f8fter blikket jubler jeg over utsynet mot Ila, havna og resten av byen. Alt blir annerleders sett fra en ny vinkel. Om det er utsynet eller h\u00f8ydeskrekken som gj\u00f8r t\u00e5rn s\u00e5 forlokkende, vet jeg enn\u00e5 ikke.", "V\u00e5r venn arkitekten kommer opp til oss og har med seg Kjersti Aakre som er avdelingsleder p\u00e5 skolen. Vi f\u00e5r vite at arkitekt Olaf Nordhagen tegnet det monumentale bygget som opprinnelig rommet ett tusen elever. Han hadde erfaring fra Domkirken og burde ha peiling p\u00e5 t\u00e5rn.", "Midtbyen neste. Bygningen til gamle Trondhjems Sparebank har to runde, borgaktige t\u00e5rn. P\u00e5 plaketten p\u00e5 utsiden leser vi at arkitekten var Adolf Schirmer og \u00e5ret 1882. Vi m\u00e5 inn i nybygget til Sparebank1 for \u00e5 f\u00e5 adgang. Vaktmester Per Nerg\u00e5rd tar oss gjerne med p\u00e5 en tak- og t\u00e5rnvandring. Vi klatrer stiger og vasser i sn\u00f8 og kommer p\u00e5 kloss hold av de to flaggstangt\u00e5rnene. Nerg\u00e5rd avsl\u00f8rer at han har sansen for gamle hus.", "- S\u00e6rlig er jeg begeistret for jugendstilen. \u00c5lesund kalles jugendbyen, men vi har minst like mange hus av den stilen her i Trondheim, de er bare litt mer spredt.", "Her vi st\u00e5r p\u00e5 pengemaktens tak, ser vi andre t\u00e5rn som lokker, p\u00e5 hj\u00f8rnet av Hovedpostkontoret f\u00e5r nettopp jugendstilen utfolde seg.", "I utakt med tiden som vi er, bommer vi fullstendig n\u00e5r vi kjemper oss til en plass foran en luke p\u00e5 postkontoret og fremf\u00f8rer v\u00e5rt \u00e6rend.", "- Nei, Posten har ikke noe med dette bygget \u00e5 gj\u00f8re lenger. Pr\u00f8v den andre inngangen!", "Der ser vi av skiltet at i toppetasjen har Handelsstandsforeningen s\u00f8kt tilflukt etter brannen p\u00e5 nabotomta. Vi stoler p\u00e5 tilfeldighetene og vi bel\u00f8nnes, for hvem andre m\u00f8ter vi i d\u00f8ra enn foreningens alltid like energiske sjef, Gunn Kari Hygen?", "- T\u00e5rnet? Ja, bare g\u00e5 opp og kikk. Jeg har plassert noen mannlige studenter i t\u00e5rnkontoret, jeg kaller det jomfruburet.", "Joda, kontoret er fint, men vi vil opp p\u00e5 loftet og inn i selve t\u00e5rnhatten, prikken over i-en p\u00e5 dette praktverket av en bygning. Det blir \u00e5 kravle seg fram under taksperrene og innenfor det gr\u00f8nne kobberet. Tre sm\u00e5 buevinduer gir gl\u00f8tt ut i en travel Dronningens gate, mens vi spekulerer p\u00e5 om noen i det i det hele tatt har v\u00e6rt her p\u00e5 de nittifem \u00e5rene t\u00e5rnet har eksistert. N\u00e5r vi kommer s\u00e5 tett p\u00e5 t\u00e5rnene, er det selve tids\u00e5nden vi fornemmer. Vi kikker over til Britannia hotell som har en staselig kuppel med b\u00e5de t\u00e5rn, balkong og flaggstang. Dit opp vil vi!", "De tre damene i resepsjonen ser en tanke r\u00e5dville p\u00e5 hverandre. Opp i kuppelen!?", "- Dette m\u00e5 du ta deg av, Frode.", "De har f\u00e5tt \u00f8ye p\u00e5 hotelldirekt\u00f8r Hofstad som tilfeldigvis strener forbi. Han er vant til \u00e5 improvisere og sier vel heller ikke nei til litt blest.", "- Bli med meg!", "I fjerde etasje \u00e5pner han en luke i taket og slipper oss inn i en hvelvet verden av duelort og grovt t\u00f8mmer. Mannen har vyer.", "- For tre millioner kan vi f\u00e5 hotellets flotteste suite her. Tre soverom, to bad, glasstak, veranda. Og flaggstangen skal st\u00e5 rett opp fra dobbeltsenga! Hofstad gestikulerer s\u00e5 begeistret at vi faktisk kan se for oss det som m\u00e5 bli en suite i s\u00e6rklasse \u2013 for de som har penger til \u00e5 bo dyrt \u2013 og nerver til \u00e5 dele seng med en s\u00e5 symbolladet innretning.", "Vi klatrer opp gjennom takgluggen og havner midt i februarhimmelen. En plattform p\u00e5 \u00e9n kvadratmeter gir oss svimlende utsikt til dvergene nede i gaten. Jeg lengter plutselig ned til duelorten, men holder ut mens fotografen ubesv\u00e6ret gj\u00f8r jobben.", "Ikke f\u00f8r vi er nede, trekkes vi mot nye h\u00f8yder. Skrekken gir seg fort. Hva med Matheson-g\u00e5rden? Byens kanskje fineste t\u00e5rnkuppel.", "Det er ikke lett \u00e5 holde orden p\u00e5 alle gullalder-arkitektene i Trondheim, men n\u00e5 skj\u00f8nner vi at vi har snublet inn p\u00e5 legendariske Karl Norums dom\u00e9ne. Han d\u00f8de 59 \u00e5r gammel, like etter at han var ferdig med Hovedpostkontoret. F\u00f8r det skapte han b\u00e5de Britannia, Matheson-g\u00e5rden, Hjorten og mange andre av byens praktbygg. Noen rekker mye.", "Vi for v\u00e5r del sitter p\u00e5 ventev\u00e6relset. Moxness-klinikkens daglige leder Oddvar Kvalsvik vil forh\u00e5pentligvis gi oss audiens i kuppelrommet. Joda, vi slipper inn i det som m\u00e5 v\u00e6re byens fineste pauserom. Byggherre James Matheson var ikke sm\u00e5l\u00e5ten. Her sitter man under selve himmelhvelvet med takh\u00f8yde som i et palass og kan nyte nennsomme dekorasjoner og en mektig lysekrone.", "Og t\u00e5rnkuppelen er ikke d\u00e5rligere utvendig. Kvalsvik tar oss med opp p\u00e5 takterrassen der de f\u00f8rti spesialistene og deres ansatte om sommeren kan nyte h\u00f8yt hevet lunsj med sol og kuppel.", "N\u00e5 er det p\u00e5 tide med et privat t\u00e5rn. Volvoen kj\u00f8rer oss ut til en villa i Fagerheim All\u00e9 p\u00e5 Lade. En original og elegant tilvekst rager opp p\u00e5 husets \u00f8stre side. Vi ringer p\u00e5, og Svein Ove Samuelsen har ikke noe imot bes\u00f8k av v\u00e5r selvbestaltede t\u00e5rn-inspeksjon.", "Oppe i den lille t\u00e5rnstuen er det tretten vinduer og absolutt 360 graders utsikt. Familien med to voksne og to barn kj\u00f8pte huset for 1,6 millioner i 1997. Den gang en bra sum for et \u00abkr\u00e5keslott\u00bb. Fem hundre var p\u00e5 visningen, t\u00e5rnet lokket \u00e5penbart mange, og Samuelsen tror nok det drev prisen flere hundre tusen kroner i v\u00e6ret. Siden har han jobbet i \u00e5revis med restaureringen. N\u00e5 kan han nyte resultatet.", "- Her oppe sitter vi med en kopp kaffe og kanskje en cognac. Ser utover fjorden og roer ned.", "Nok t\u00e5rn p\u00e5 \u00e9n dag. Fotografen p\u00e5st\u00e5r neste morgen at han har dr\u00f8mt at vi treffer prinsessen i t\u00e5rnet, jeg minner ham p\u00e5 at v\u00e5r mest kjente t\u00e5rnbeboer er Tobias i Kardemomme by.", "Hovedbygningen p\u00e5 gamle NTH m\u00e5 v\u00e6re byens staseligste byggverk etter Domen. Midtpartiet med sine to \u00abkirkespir\u00bb er v\u00e5r interesse. Vi g\u00e5r stor\u00f8yde gjennom den mektige aulaen og h\u00e5per p\u00e5 velvilje. N\u00e5r v\u00e5rt \u00e6rend f\u00f8rst er klarert, geleider v\u00e5r unge guide, Raymond Sterten, oss kjapt opp p\u00e5 loftet der vi f\u00e5r et utrolig panorama over elva og byen fra det digre runde vinduet i midtgavlen.", "Nye luker og nye h\u00f8nsestiger, og igjen kloa i magen. Det er som \u00e5 st\u00e5 inne i en altfor dyp sjakt og kjenne det kalde gufset. For de som ikke visste det: Den grovt tilhogde fasaden i naturstein er et rent blendverk. Her inne i t\u00e5rnet ser vi at bygningen er oppf\u00f8rt i vanlig teglsteinsmur.", "Nede i byen igjen legger vi merke til t\u00e5rnet p\u00e5 Gerhard Sch\u00f8nings skole. Det er noe for seg selv. Kledd i gr\u00f8nn kobber og tilsynelatende med et \u00abrom\u00bb der det kanskje har v\u00e6rt en klokke?", "Vaktmester Rune Julieb\u00f8 er s\u00e5 fersk at han ikke vet hvordan man kommer seg opp i t\u00e5rnet, men han tar oss med p\u00e5 leting. Etter den skjulte d\u00f8ra og etter noen som vet. Vi vandrer gjennom alle loft, uten hell.", "Assisterende rektor Harald Voland blir kalt ut av et viktig m\u00f8te. Jo, han skj\u00f8nner v\u00e5r t\u00e5rnfascinasjon.", "- Man skal l\u00f8fte blikket i denne byen!", "Visdomsordet noteres og vi sp\u00f8r om han vet veien opp til skolens eget t\u00e5rn.", "- Dessverre. Men det skulle vi jammen likt \u00e5 vite.", "For sikkerhets skyld stikker han hodet inn i m\u00f8terommet og p\u00e5kaller rektor Gerd Opedals oppmerksomhet.", "- Nei, eg har ikkje funne han, og eg har sett etter!", "Det g\u00e5r opp for oss at vi st\u00e5r overfor et ekte mysterium. Bygningen fra \u00e5r 1900 er en av byens fineste og ingen vet hvordan man kommer seg opp til selve kronen p\u00e5 verket. Aner vi en smertefull verkebyll for den \u00e6rverdige skolen? Dette m\u00e5 vi finne ut av! Voland anbefaler oss \u00e5 kontakte arkitekten for den siste restaureringen, Erling Mylius.", "Joda, han husker at de reparerte taket, men ikke hvordan det var med t\u00e5rnet. Han ber oss sp\u00f8rre selve syvende far i huset, den pensjonerte vaktmesteren Svenn Vevang som n\u00e5 bor i Spania. Vi ringer sporenstreks.", "- Det er bare \u00e9n m\u00e5te \u00e5 komme seg opp.", "- Ja?", "- Du m\u00e5 kontakte brannvesenet.", "Javel. Fortsatt h\u00e5per vi p\u00e5 \u00e5 finne den hemmelige gangen ned fra t\u00e5rnet og ber vaktmesteren holde seg klar med bormaskin og sag, mens vi l\u00f8per over til brannstasjonen. Raskt slippes vi inn til brannmester Ivar Lian.", "- Vi trenger en utrykning.", "- Og hvem er dere?", "- Vi er P\u00e5 ville veier.", "- \u00c5ja! Dere med den gule Volvoen? Et \u00f8yeblikk.", "Lian tar en telefon og et par minutter senere sitter vi i en brummende brannbil til 4,5 millioner kroner p\u00e5 vei tilbake til skolen. Dette er karer som er vant til \u00e5 handle raskt. Brannkonstabel Tore St\u00f8rset bukserer bilen opp p\u00e5 st\u00f8ttef\u00f8ttene, og inviterer oss opp i den datastyrte liften. I mellomtiden har vi tilkalt Erling \u00abBenny\u00bb Mylius som blir med som kjentmann.", "Dette skal vise seg \u00e5 bli v\u00e5r himmelfartsdag, om enn med et noe annet utfall enn den opprinnelige. Vi braser gjennom trekroner. Jeg holder meg krampaktig fast i rekkverket. Vi spiser nye h\u00f8ydemeter og kan beundre t\u00e5rnets takrenneavl\u00f8p, formet som glefsende slanger med b\u00e5de tenner og tunge.", "S\u00e5 kommer avsl\u00f8ringen. T\u00e5rnet har ikke noe rom, ingen nedgang, ingen luke. Det er et jukset\u00e5rn! Ene og alene satt opp for syns skyld.", "Skuffelsen d\u00f8yves av skrekken \u2013 og fryden, for n\u00e5 kj\u00f8rer St\u00f8rset liften s\u00e5 h\u00f8yt den g\u00e5r. 28 meter er h\u00f8yt! Vi ser ned p\u00e5 t\u00e5rnets spir med \u00e5rstallet 1900. Blikkenslageren m\u00e5 ha v\u00e6rt blottet for h\u00f8ydeskrekk.", "Vel nede igjen innser vi at noen mysterier gj\u00f8r seg best som mysterier. Man skal kanskje ikke finne ut av alt? Dessuten, t\u00e5rnet p\u00e5 Sch\u00f8ning blir ikke noe d\u00e5rligere av \u00e5 v\u00e6re uten adkomst. Egentlig er jo de fleste t\u00e5rn satt opp for syns skyld. Er det ikke nettopp det som er s\u00e5 bra?", "I en tid med ussel \u00f8konomi tok man seg r\u00e5d til \u00e5 bygge noe fullstendig unyttig. Det var ikke bare stormannsgalskap og pyntesyke, men ogs\u00e5 en leken sans for \u00e5 gi omgivelsene noe \u00e5 se p\u00e5 og \u00e5 gruble over. I en tid med \u00f8dsel \u00f8konomi har vi ikke r\u00e5d til slikt. Men vi har fortsatt evnen til \u00e5 glede oss over hundre \u00e5r gamle p\u00e5funn. Det er da noe.", "(Opprinnelig publisert i Ukeadressa i februar 2005, senere i boka \"P\u00e5 nye ville veier\" 2008)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "961c1c418fd2d096482ce30a1496316238ed33737123f5b6a667e372cb35dafd"}, {"field": "createtime", "value": "2016-05-05T08:28:35.000Z"}, {"field": "description", "value": "Vi vil opp og inn i de ragende spir. Kan vi f\u00e5 b\u00e5de utsyn og innsikt? Et av t\u00e5rnene byr i alle fall p\u00e5 et ul\u00f8st mysterium."}, {"field": "dominantimage", "value": "http://www.adressa.no/incoming/article1131359.ece5/ALTERNATES/w980-default/T%C3%85RN%20GER.SCH%C3%98NNING%20LIFT6877"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/75453b3b39c15714dac548ba62f248e840fbf468.jpg?5997f4c1"}, {"field": "dominantthumbnaildimensions", "value": "300x169"}, {"field": "heading", "value": "Byens t\u00e5rn lokker -adressa.no"}, {"field": "id", "value": "75453b3b39c15714dac548ba62f248e840fbf468"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "arts-and-entertainment"}, {"field": "kw-company", "value": ["lade", "posten"]}, {"field": "kw-concept", "value": ["byens t\u00e5rn", "byens t\u00e5rn lokker", "t\u00e5rn lokker", "t\u00e5rn"]}, {"field": "kw-entity", "value": ["gunn kari hygen", "fagerheim all\u00e9", "benny", "hjorten", "ukeadressa", "kardemomme", "hofstad", "volvoen", "tobias", "opprinnelig", "handelsstandsforeningen", "per nerg\u00e5rd", "frode", "aner", "hovedpostkontoret", "dronningens", "domkirken", "trondhjems sparebank", "britannia", "domen"]}, {"field": "kw-location", "value": ["trondheim", "ila", "spania"]}, {"field": "kw-pageclass", "value": "article"}, {"field": "kw-person", "value": ["gerd opedals", "adolf schirmer", "oddvar kvalsvik", "tore st\u00f8rset", "erling mylius", "jon morten breidablikk", "karl norums", "olaf nordhagen", "james matheson", "kjersti aakre", "svenn vevang", "harald voland", "svein ove samuelsen", "rune julieb\u00f8", "ivar lian", "gerhard sch\u00f8nings", "raymond sterten"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1131359.ece5/ALTERNATES/w980-default/T%C3%85RN%20GER.SCH%C3%98NNING%20LIFT6877"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byens t\u00e5rn lokker"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2005/02/23/Byens-t%C3%A5rn-lokker-864687.ece"}, {"field": "pageclass", "value": ["article"]}, {"field": "publishtime", "value": "2005-02-23T19:38:31.000Z"}, {"field": "recs-articleid", "value": "864687"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2005-02-23T19:38:31.000Z"}, {"field": "recs-rawtitle", "value": "Byens t\u00e5rn lokker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Vi vil opp og inn i de ragende spir. Kan vi f\u00e5 b\u00e5de utsyn og innsikt? Et av t\u00e5rnene byr i alle fall p\u00e5 et ul\u00f8st mysterium."}, {"field": "thumbnail", "value": "http://content-thumbnail.cxpublic.com/content/thumbnail200x150/75453b3b39c15714dac548ba62f248e840fbf468.jpg?5997f4c1"}, {"field": "thumbnailfullheightdimensions", "value": "200x2892"}, {"field": "timestamp", "value": "2017-08-19T08:20:17.000Z"}, {"field": "title", "value": "Byens t\u00e5rn lokker"}, {"field": "url", "value": "http://www.adressa.no/tema/villeveier/2005/02/23/Byens-t%c3%a5rn-lokker-864687.ece"}, {"field": "urlhash", "value": "75453b3b39c15714dac548ba62f248e840fbf468"}], "score": 0.66843104, "siteId": "9222270286501375973", "id": "75453b3b39c15714dac548ba62f248e840fbf468"}

