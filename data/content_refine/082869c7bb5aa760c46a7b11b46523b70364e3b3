{"fields": [{"field": "modifiedtime", "type": "time", "value": "2012-06-20T09:58:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Da faren min d\u00f8de i 1980, m\u00e5tte jeg gj\u00f8re et valg. Jeg var sykepleier og bodde p\u00e5 Majorstua i Oslo med mannen min, og var samtidig enebarn og odelsjente. Det ligger nedfelt i genene, f\u00f8rst som et \u00e5k, i alle fall for meg, og deretter som et ansvar, mener Ragnhild. Men hun flyttet hjem - til siloslott og fullt fj\u00f8s.", "P\u00e5 Br\u00f8dreskift i Stadsbygd ventet Kissi, Ragnhilds mor. I dag er hun 93 \u00e5r og sprek som ei loppe, og bor i k\u00e5renden p\u00e5 tr\u00f8nderl\u00e5na den dag i dag.", "- Vi ville ikke bygge nytt og \u00f8delegge tunet, s\u00e5 vi valgte \u00e5 forlenge l\u00e5na, med sterk entusiasme og st\u00f8tte fra arkitekt Nina Kjelland, en av f\u00e5 som hadde et brennende engasjement for tr\u00f8nderl\u00e5na p\u00e5 denne tida.", "Med tilbygget fra 1982 m\u00e5ler tr\u00f8nderl\u00e5na fra 1873 27 meter i lengden og 6 meter i bredden. Den har til alle tider v\u00e6rt hvit, men Ragnhild malte den r\u00f8d da hun kom hjem, og i dag er den staselig i okergult med m\u00f8rk gr\u00e5tt i listverk og vinduskledning.", "Fra frokostplassen p\u00e5 tverrenden av huset strekker \u00e5kerlandskapet seg dovent og hvitt ned mot fjorden. Vintersola titter fram over fjellene midt imot, og rett som det er glitrer det til i svart hav og hvit sn\u00f8. Ved nabogrensa i utkanten st\u00e5r en vakker historie p\u00e5 grunnmuren av stor, rund naturstein.", "- Da jeg var jente, passerte jeg et hus p\u00e5 skoleveien som alltid s\u00e5 trist ut, og som liksom \u00absnakket\u00bb til meg, forteller Ragnhild. S\u00e5 da noen var i ferd med \u00e5 rive huset for noen \u00e5r siden, rykket Ragnhild ut.", "- Jeg har alltid \u00f8nsket en mastu. Min nye mann Erik st\u00f8ttet meg, og vi fikk reddet t\u00f8mmerkassen p\u00e5 huset og flyttet det hit.", "- Steinene i grunnmuren er delvis original, men supplert med naturstein fra nabotomta. Det er litt morsomt \u00e5 tenke p\u00e5 at da maskinf\u00f8reren satte grevet i jorda, traff han rett p\u00e5 tuftene til gammelfj\u00f8set. Der l\u00e5 det mer enn nok stein for oss, ler Ragnhild.", "- Tidligere l\u00e5 husmannsplassen til Hans og Siri nedi bakken her, og vet du hva Olaf p\u00e5 nabog\u00e5rden fortalte? Jo, at huset som var s\u00e5 lei seg, som n\u00e5 er v\u00e5r mastu, var huset til Hans og Siri.", "- Jeg strigr\u00e5t da jeg fikk vite det, sier hun, overbevist om at huset ville hjem til Br\u00f8dreskift.", "I dag smiler mastua, eller Siristu som den kalles, med knallbl\u00e5 inngangsd\u00f8r og sm\u00e5rutete vinduer av valset glass - restaurert og tilpasset av fagfolk.", "Alt av innredning og inventar er bygget opp p\u00e5 plassen, av materialer som er hentet fra tidligere byggeprosjekt eller kj\u00f8pt p\u00e5 ulike auksjoner.", "Det er litt av gimikken, sier de to.", "- Vi liker det som er gammelt, liker gamle materialer og godt h\u00e5ndverk, sier Ragnhild. Erik deler hennes iver og har hentet materialer og interi\u00f8r fra nord og s\u00f8r.", "Den store grua i husets midte er et mesterverk i seg selv, den har fire ildsteder inkludert en egen bakerovn og fire kanaler som g\u00e5r ut gjennom samme pipel\u00f8pet. Erik har en forkj\u00e6rlighet for gamle d\u00f8rer. De er kj\u00f8pt til ulike tidspunkt, men n\u00e5 har de funnet sin plass p\u00e5 Br\u00f8dreskift - sammen med en skulpturell fururot som har gjort sin misjon som hoggstabbe. Erik er glad i dem ogs\u00e5.", "Ragnhild og Erik har hele tiden \u00f8nsket \u00e5 bruke h\u00e5ndverkere og bedrifter i lokalmilj\u00f8et, og kan ikke f\u00e5 rost dem nok.", "- De ser aldri problemer, bare l\u00f8sninger.", "- Du vet, de g\u00e5r hjem p\u00e5 ettermiddagen og tror at morgendagen er forutsigbar. Men det er bare det at da har jo Erik og jeg hatt ti timer \u00e5 tenke p\u00e5, s\u00e5 neste morgen kan se helt annerledes ut. Likevel - alt g\u00e5r, alt ordner seg. Jeg har aldri h\u00f8rt dem protestere selv om vi ofte velger v\u00e5r egen vri p\u00e5 tingene, ler Ragnhild.", "Arne J\u00f8rgen Reinkind jobbet p\u00e5 ombyggingen sammen med faren sin allerede p\u00e5 80-tallet, og har v\u00e6rt med siden. Han og Svein Skaug har gjort alt arbeidet p\u00e5 eksteri\u00f8ret, blant annet har de lagt de nye skifertakene, kj\u00f8pt fra gamle l\u00e5ver og hus i bygda, mens Sverre Schei har tatt alt av gravearbeider og flyttet rundt p\u00e5 stein og plantet tr\u00e6r.", "- Han er fantastisk. 16. mai sto vi og plantet tr\u00e6r i klosterhagen til langt p\u00e5 kveld, forteller Ragnhild og viser oss inn i l\u00e5na.", "Tr\u00f8nderl\u00e5na ble rett og slett skrellet av ned til t\u00f8mmerveggene, ute som inne, og deretter bygd opp igjen med ny isolasjon og bordkledning. I denne prosessen s\u00e5 ogs\u00e5 mamma Kissis husmorvindu, som hun skreik seg til p\u00e5 60-tallet, sitt endelikt. Arkitekt Trond Eide bidro med tilbakef\u00f8ringen, blant annet fikk vi ny vasshylle, n\u00e5vkasser og ogs\u00e5 hentet fra skofttungene som hadde v\u00e6rt tildekket. Funnet av disse gjorde Erik helt lyrisk. Men ogs\u00e5 her har eierne brukt gamle materialer i gulv, vegger og tak der det har v\u00e6rt mulig.", "Etter det vi kunne se, finnes ikke flisa igjen av \u00abfurud\u00f8daren\u00bb fra 80-tallet. Kj\u00f8kkenet er sprekt i fargevalget, med 60-tallsinspirert tapet fra Sandberg, som dempes ned av en dus olivengr\u00f8nn kj\u00f8kkeninnredning, tilpasset av kj\u00f8kkenprodusenten Brovold i Rissa. De har ogs\u00e5 laget skap og garderober til den lange loftsgangen.", "- For mamma er det mest praktisk \u00e5 bo p\u00e5 ett plan, og det betyr at vi har overtatt hele loftet.", "Veggene i loftsstua over kj\u00f8kkenet er malt i energisk oransje, mot hvitt tak av gulvplank.", "- Det var Trond Eides forslag da vi ville senke taket.", "Fargene gl\u00f8der definitivt, men tar ikke livet av verken tekstiler, kunst eller annet inventar. Alt henger sammen.", "- F\u00f8rst og fremst har vi det utrolig artig, Erik og jeg. Vi har en utrolig glede av \u00e5 restaurere og \u00e5 ta vare p\u00e5 gamle m\u00f8bler, materialer - vi vil helst resirkulere.", "I loftsgangen er tapetet stripete i hvitt og gr\u00f8nt, med garderobeskap og skuffer som matcher langs ytterveggen.", "- Ingenting er plant, huset er skjevt og skakt, men materialene lever og da er det s\u00e5nn, sier Ragnhild bestemt.", "P\u00e5 motsatt side i gangen ligger rommene p\u00e5 rad og rekke, 27 meter til ende. Sm\u00e5, delikate rom i gult, beinhvitt, i ruter og i striper, i gr\u00f8nt og i bl\u00e5tt. Midtveis i gangen ligger et bad i naturens fargenyanser.", "- Det er utrolig avslappende \u00e5 lytte til b\u00f8lgene og suset fra havet.", "Nederst i gangen ligger hovedsoverommet som er malt i en lys bl\u00e5 nyanse, og har konisk panel p\u00e5 veggene - eller i alle fall s\u00e5 langt beholdningen rakk, humrer Erik. Etter \u00e5 ha jobbet seg gjennom flere lag av linoleum og gamle tepper, kom de ned til det originale tregulvet av brede planker, som n\u00e5 er pusset og oljet. Listverket i rommet er rekonstruert og satt p\u00e5 plass rundt de vakre, gamle d\u00f8rene.", "Langs murveggen st\u00e5r en gammel skapstol i tre.", "- Jeg kj\u00f8pte den p\u00e5 auksjon i Oslo, forteller Erik. Da jeg s\u00e5 hva som sto p\u00e5 ryggen, bare m\u00e5tte jeg ha den.", "P\u00e5 et skilt i ryggen st\u00e5r \u00abFra Stadsbygd i Rissen\u00bb.", "- Den m\u00e5tte ogs\u00e5 hjem. Og s\u00e5 ler de igjen, begge to. Lenge og hjertelig.", "Prisen for god byggeskikk", "En verdig vinner skal k\u00e5res blant 12 utvalgte kandidater i slutten av dette \u00e5ret."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "4882e24e43ac9fc2169e0f8f7f9666e1b92aad73c25d1da060441bab39e1eabc"}, {"field": "createtime", "value": "2015-11-23T19:25:16.000Z"}, {"field": "description", "value": "Da Ragnhild Br\u00f8dreskift forlot hjemg\u00e5rden som 16-\u00e5ring, lovet hun seg selv aldri \u00e5 flytte tilbake. I dag er hun mest av alt takknemlig over at nettopp det er gjort mulig."}, {"field": "dominantimage", "value": "http://www.adressa.no/incoming/article1279439.ece5/ALTERNATES/w980-default/hus45"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/082869c7bb5aa760c46a7b11b46523b70364e3b3.jpg?59746414"}, {"field": "dominantthumbnaildimensions", "value": "300x169"}, {"field": "heading", "value": ["Odelsjenta vendte hjem -adressa.no", "Siristu f\u00e5r nytt liv", "Startet med et vindu", "Spreke farger", "Rom p\u00e5 rom p\u00e5 rom"]}, {"field": "id", "value": "082869c7bb5aa760c46a7b11b46523b70364e3b3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rom", "gamle", "vendte hjem", "hus", "plantet tr\u00e6r", "odelsjenta vendte hjem", "hjem", "materialer", "dag", "odelsjenta vendte", "gamle materialer"]}, {"field": "kw-entity", "value": ["erik", "siristu", "rissen", "majorstua", "olaf", "hans og siri", "fra stadsbygd", "ragnhild og erik", "brovold", "kissi"]}, {"field": "kw-location", "value": ["rissa", "oslo", "sandberg"]}, {"field": "kw-pageclass", "value": "article"}, {"field": "kw-person", "value": ["arne j\u00f8rgen reinkind", "trond eide", "svein skaug", "ragnhild br\u00f8dreskift", "nina kjelland", "sverre schei"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1279439.ece5/ALTERNATES/w980-default/hus45"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Odelsjenta vendte hjem"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1201107.ece"}, {"field": "pageclass", "value": ["article"]}, {"field": "publishtime", "value": "2008-11-28T07:20:25.000Z"}, {"field": "recs-articleid", "value": "869023"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-11-28T07:20:25.000Z"}, {"field": "recs-rawtitle", "value": "Odelsjenta vendte hjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Da Ragnhild Br\u00f8dreskift forlot hjemg\u00e5rden som 16-\u00e5ring, lovet hun seg selv aldri \u00e5 flytte tilbake. I dag er hun mest av alt takknemlig over at nettopp det er gjort mulig."}, {"field": "thumbnail", "value": "http://content-thumbnail.cxpublic.com/content/thumbnail200x150/082869c7bb5aa760c46a7b11b46523b70364e3b3.jpg?59746414"}, {"field": "thumbnailfullheightdimensions", "value": "200x2371"}, {"field": "timestamp", "value": "2017-07-23T08:53:40.000Z"}, {"field": "title", "value": "Odelsjenta vendte hjem"}, {"field": "url", "value": "http://www.adressa.no/forbruker/hjem/article1201107.ece"}, {"field": "urlhash", "value": "082869c7bb5aa760c46a7b11b46523b70364e3b3"}], "score": 0.7441142, "siteId": "9222270286501375973", "id": "082869c7bb5aa760c46a7b11b46523b70364e3b3"}

