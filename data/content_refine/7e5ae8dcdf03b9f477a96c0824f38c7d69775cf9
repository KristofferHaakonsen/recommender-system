{"fields": [{"field": "modifiedtime", "type": "time", "value": "2014-09-04T20:33:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "helle b. berg"}, {"field": "body", "value": ["Saken oppdateres.", "Lev lett p\u00e5 jorden, var mottoet for pionerene innenfor mikrobolig-bevegelsen. Den har r\u00f8tter helt tilbake til 1920-tallets USA og fikk et oppsving med alternativkulturen p\u00e5 1960- og 70-tallet. I dag er trenden her igjen.", "- Det finnes en gammel anekdote om et ektepar det ikke gikk s\u00e5 bra med. De klarte ikke \u00e5 bo under samme tak, men istedenfor \u00e5 g\u00e5 fra hverandre, gjorde mannen om uteboden og innredet med eget bad, kj\u00f8kken og seng. Ekteparet unngikk skilsmisse og barna fikk vokse opp med b\u00e5de mor og far rundt seg. L\u00f8sningen var radikal for sin tid, dette skjedde for mer enn 75 \u00e5r siden, og den gangen inspirerte den til nytenkning, sier J\u00e9r\u00e9mie McGowan, seniorkurator ved Nasjonalmuseet, avdeling arkitektur.", "- Utover p\u00e5 1900-tallet, ledet an av den anerkjente arkitekten, professoren og oppfinneren Buckminster Fuller (1895-1983), som reiste rundt p\u00e5 skoler og universiteter og holdt foredrag, begynte en ny generasjon amerikanere \u00e5 sette sp\u00f8rsm\u00e5lstegn ved r\u00e5dene ideer knyttet til boligkomfort, livsstil og arkitektur. Hva trenger man og hva trenger man ikke?", "- Alternativkulturen innenfor arkitektur og teknologi, som vokste frem i USA p\u00e5 1960- og 70-tallet, var kritiske til industrialisering og urbanisering. De hadde motstand mot det institusjonelle, foraktet byggelover og var i \u00f8kende grad opptatt av \u00f8kologi. De var tidlige minimalister. Fremfor \u00e5 sp\u00f8rre seg om hvor mye huset kostet, var de mer opptatt av hva det veide, forteller McGowan.", "Han synes det er interessant \u00e5 registrere hvordan mange av de samme verdiene gj\u00f8r seg gjeldende i dag. Miniatyrhus- og mikroboligbevegelsen har vokst betraktelig de siste \u00e5rene, b\u00e5de i USA og Europa.", "- Jeg tror at trenden forsterkes i sammenheng med t\u00f8ffe tider. Etter \u00abthe great depression\u00bb og 2. verdenskrig s\u00e5 vi en oppblomstring. I dag knyttes interessen til boligkrakk og internasjonal finans- og milj\u00f8krise. Mange har mistet jobber, hus og leiligheter og er n\u00f8dt til \u00e5 tenke kreativt og alternativt.", "Les ogs\u00e5:  Eivind (8) \u00abbor\u00bb i en trehytte p\u00e5 seks kvadrat", "1960- og 70-tallets motbevegelse var generelt \u00abanti\u00bb overfor arkitekter, som de opplevde at sto i ledtog med \u00absystemet\u00bb. Det som gjaldt var \u00e5 bygge for egen h\u00e5nd. V\u00e6re sin egen byggmester og testkanin.", "- DIY; Do it yourself-tankegangen er generelt sterk i USA og har alltid v\u00e6rt det. Den er p\u00e5 sett og vis nedfelt i kulturen, sier McGowan, selv amerikansk.", "I fjor kurerte han utstillingen Far Out Voices ved Nasjonalmuseet, som omhandlet de eksperimentelle boligpionerene. Bevegelsen utga en rekke toneangivende publikasjoner, b\u00f8ker og manualer.", "Whole Earth Catalog (1968), av den kjente biologen, tenkeren og forfatteren Stewart Brand, solgte i langt over to og en halv million eksemplarer og Shelter (1973), redigert av Lloyd Kahn, i flere hundre tusen. Dette var praktiske h\u00e5ndb\u00f8ker med komplette guider til hvordan man kunne bygge sitt eget enkle hjem, gjerne utformet som doom eller trehytte.", "Innholdet omhandlet temaer om hvordan \u00e5 organisere boligens ulike funksjoner, redusere energiforbruk, utnytte solvarme og regnvann, legge opp til organisk hagebruk, skape rom for yoga, lage interi\u00f8rprodukter, verkt\u00f8y og etablere kollektive samfunn.", "R\u00e5dene var praktiske, ideologiske og eksperimentelle og \u00ablearning by doing\u00bb var selve stikkordet.", "De siste tre-fire \u00e5rene har vi f\u00e5tt et rush av bokutgivelser om mye av det samme. Praktiske r\u00e5d for bygging og oppf\u00f8ring av mikro-hus.", "Lloyd Kahn, som i sin tid redigerte klassikeren Shelter har gitt ut Tiny Homes, Simple Shelter \u2013 Scaling back in the 21st Century. Et raskt s\u00f8k p\u00e5 Amazon \u00e5penbarer en flora av liktlydende titler: Tiny House Design and Construction Guide, Tiny House Floor Plans, Tiny House Living, Small Eco Houses, Living Green in Style \u2013 og s\u00e5 videre.", "Ogs\u00e5 europeiske Taschen forlag, velkjent for serien Architecture Now er p\u00e5, med bestselgertittelen Small Architecture Now og New Small Houses. Alt fra privatpersoner til stjernearkitekter er representert med sm\u00e5 husprosjekter. Noen er satt i masseproduksjon mens andre er unike eller forel\u00f8pig bare prototyper.", "Les ogs\u00e5:  Dette m\u00e5 du sjekke f\u00f8r du kj\u00f8per helt ny bolig", "- Nye produkter har gjort det enklere \u00e5 bygge sm\u00e5hus i hagen selv om man ikke er \u00abhandyman\u00bb, sier kommunikasjonssjef i Maxbo, Linda Ege.", "- Vi selger stadig mer av det vi kaller for anneks, sm\u00e5 hus p\u00e5 maks 15 kvadratmeter, som man i utgangspunktet kan sette opp selv. Mange av disse kommer i form av ferdige elementer og moduler. De er popul\u00e6re, enkle \u00e5 montere og man har stadig st\u00f8rre valgfrihet i design og form.", "Her hjemme og ellers i Skandinavia er trenden prim\u00e6rt ikke knyttet til finans-, bolig eller befolkningskriser, men simpelthen den \u00f8kende interessen for hagen.", "- Etter \u00e5 ha brukt mye tid og ressurser p\u00e5 interi\u00f8r og innvendig oppussing har det v\u00e6rt \u00f8kende fokus p\u00e5 uterommet de siste \u00e5rene. Redskapsboder, uthus og dukkestuer utvides og matches med resten av huset, og annekset gir deg mulighet til \u00e5 f\u00e5 det rommet du savner. Det innredes til kontorer, hage- og lekestuer, ungdoms- og gjesterom, forteller Ege.", "Byggesettet Steps fra den svenske produsenten Jabo har endog v\u00e6rt omtalt i Wallpaper. Magasinet har utropt arkitekten bak annekset, Rahel Belatchew, til en av v\u00e5re mest lovende unge arkitekter.", "Svenskene ligger noen hakk foran og den gode gamle frilleboden har f\u00e5tt tilnavnet funkisboden.", "- Her i Norge velger nok mange fortsatt en kombinasjon av det tradisjonelle og det klassiske, men vi ser at interessen for de helt enkle og rene linjene er \u00f8kende. Steps-konseptet er interessant, ikke minst fordi vi kan vise folk hva som er mulig \u00e5 f\u00e5 til innenfor rammene av st\u00f8rrelsen p\u00e5 et anneks, fastsl\u00e5r Ege.", "Mikrohusbevegelsen omfatter alt fra sm\u00e5 hus p\u00e5 hjul, p\u00e5 vannet, i tr\u00e6rne, i by, p\u00e5 landet og p\u00e5 fjellet, i hager og bakg\u00e5rder, tak og gateplan, samt til bruk i n\u00f8dhjelpssituasjoner og flyktningeleire.", "Her i Norge trenger man ikke s\u00f8ke om byggetillatelse dersom bygningen er under 15 kvadratmeter, det er over fire meter til nabo, maks gesimsh\u00f8yde er 2,5 meter og m\u00f8neh\u00f8yde tre meter.", "Men NB! Bygningen m\u00e5 v\u00e6re i tr\u00e5d med gjeldende planer, s\u00e5 sjekk alltid lovverket i din kommune og ditt omr\u00e5de. Bygget m\u00e5 ikke overskride den totale utnyttelsesgraden for tomten, ikke plasseres opp\u00e5 ledninger i grunnen, ikke plasseres utenfor byggeomr\u00e5de, med mer.", "Bygget skal utf\u00f8res i samsvar med gjeldende arealplan, for eksempel kommunedel, omr\u00e5de- eller detaljreguleringsplan. Det m\u00e5 ogs\u00e5 v\u00e6re i samsvar med plan- og bygningsloven og byggteknisk forskrift, det vil si brannhensyn, universell utforming, sikkerhet i bruk osv.", "Sjekk ogs\u00e5 annet relevant regelverk, for eksempel veiloven, forurensningsloven, naboloven, grannegjerdeloven osv. Kilde: Oslo kommune, Plan- og bygningsetaten.", "Mer info:", "S\u00f8k microhouse og tinyhouse p\u00e5 Google.", "Se Wikipedia: Om small house movement .", "Les ogs\u00e5: \u00abHei. Jeg HETER MARTIN. F\u00c5R JEG L\u00c5V \u00c5G BYGGE HYTTE I HAGEN?!\u00bb", "Arkitekt Mari Sm\u00f8rgrav i Tuvalu Arkitekter har laget blogg sammen med en oppdragsgiver, om prosessen med \u00e5 utforme og oppf\u00f8re separat anneks. Byggeprosjektet, i tilknytning til en hytte p\u00e5 Kr\u00e5ker\u00f8y, er p\u00e5 14,8 kvadratmeter og framst\u00e5r som et lite, separat og effektivt hus (uten vann og str\u00f8m).", "Sm\u00f8rgrav understreker at selv om man g\u00e5r for et ferdig modulsett p\u00e5 15 kvadratmeter, som i utgangspunktet ikke m\u00e5 byggemeldes, s\u00e5 er det sv\u00e6rt viktig \u00e5 unders\u00f8ke regelverket og alltid kontakte plan- og bygningsetaten i kommunen.", "- Lokale reguleringsbestemmelser overg\u00e5r plan- og bygningsloven, og her kan det v\u00e6re mange egne bestemmelser og forskrifter, for eksempel i forhold til strandsone og LNF-omr\u00e5der. Dette er det mange som glemmer.", "- Noe annet er hvordan ferdigproduktene er tilpasset lokalt klima. T\u00e5ler materialene og oppbygningen fuktighet? Og er det bestandig for v\u00e6r, vind og sn\u00f8? Her b\u00f8r man v\u00e6re oppmerksom.", "Arkitekten nevner ogs\u00e5 aspekter som stedstilpasning. At byggets materialer, farger og utforming har et bevisst forhold til omr\u00e5det og naturen rundt og at man vurderer forhold som innsyn og utsyn. Ofte kan det v\u00e6re lurt \u00e5 s\u00f8ke r\u00e5d med tanke p\u00e5 plassering.", "- Selv et lite hus kan v\u00e6re med p\u00e5 \u00e5 spille omgivelsene gode, sier Mari Sm\u00f8rgrav.", "Se blogg: http://tuvabulous.com/"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "12646da8c4ac9a444baea87a40d5c2a5b7ee089c30b789f9cd809e5f4c044687"}, {"field": "createtime", "value": "2017-05-02T11:05:38.000Z"}, {"field": "description", "value": "N\u00e5 kommer minihusene. Se bildene!"}, {"field": "dominantimage", "value": "http://www.adressa.no/incoming/article10091145.ece/ALTERNATES/w980-default/smaahus2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7e5ae8dcdf03b9f477a96c0824f38c7d69775cf9.jpg?597c6399"}, {"field": "dominantthumbnaildimensions", "value": "300x169"}, {"field": "heading", "value": ["Hadde du klart deg med 10 kvadratmeter? -adressa.no", "Gj\u00f8r det selv-kultur", "Fra frille til funkis", "Mikro-fakta", "Sjekk reglene"]}, {"field": "id", "value": "7e5ae8dcdf03b9f477a96c0824f38c7d69775cf9"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "google"}, {"field": "kw-concept", "value": ["bygge", "bolig", "arkitekt", "hus", "s\u00f8k", "hage", "\u00f8kende", "sm\u00e5 hus", "anneks", "plan", "house", "kvadratmeter"]}, {"field": "kw-entity", "value": ["skandinavia", "small architecture now og new small houses", "wallpaper", "new small houses", "kr\u00e5ker\u00f8y", "taschen", "rahel belatchew", "tuvalu arkitekter", "steps", "simple shelter", "far out voices", "earth catalog", "eivind", "jabo", "nasjonalmuseet", "architecture now", "wikipedia", "maxbo", "small architecture now"]}, {"field": "kw-location", "value": ["norge", "europa"]}, {"field": "kw-pageclass", "value": "article"}, {"field": "kw-person", "value": ["linda ege", "stewart brand", "j\u00e9r\u00e9mie mcgowan", "tiny house floor plans", "buckminster fuller", "lloyd kahn", "mari sm\u00f8rgrav"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10091145.ece/ALTERNATES/w980-default/smaahus2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hadde du klart deg med 10 kvadratmeter?"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10091204.ece"}, {"field": "pageclass", "value": ["article"]}, {"field": "publishtime", "value": "2014-09-04T20:33:39.000Z"}, {"field": "recs-articleid", "value": "10091204"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-09-04T20:33:39.000Z"}, {"field": "recs-rawtitle", "value": "Hadde du klart deg med 10 kvadratmeter? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "N\u00e5 kommer minihusene. Se bildene!"}, {"field": "thumbnail", "value": "http://content-thumbnail.cxpublic.com/content/thumbnail200x150/7e5ae8dcdf03b9f477a96c0824f38c7d69775cf9.jpg?597c6399"}, {"field": "thumbnailfullheightdimensions", "value": "200x2377"}, {"field": "timestamp", "value": "2017-07-29T10:29:45.000Z"}, {"field": "title", "value": "Hadde du klart deg med 10 kvadratmeter?"}, {"field": "url", "value": "http://www.adressa.no/forbruker/hjem/article10091204.ece"}, {"field": "urlhash", "value": "7e5ae8dcdf03b9f477a96c0824f38c7d69775cf9"}], "score": 0.39085665, "siteId": "9222270286501375973", "id": "7e5ae8dcdf03b9f477a96c0824f38c7d69775cf9"}

