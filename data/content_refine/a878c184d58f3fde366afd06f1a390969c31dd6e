{"fields": [{"field": "modifiedtime", "type": "time", "value": "2014-12-26T07:49:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["\u00abCalvary\u00bb betyr \u00abGolgata\u00bb. Selv om denne irske filmen, som p\u00e5 norsk for sikkerhets skyld har f\u00e5tt begge navnene, refererer til Bibelen og har en prest i hovedrollen, er det ikke tungt religi\u00f8st drama som serveres. Snarere en slags moderne irsk prestewestern med skarp dialog, frodig persongalleri, effektivt plott og raspende kritikk av den katolske kirken.", "Regiss\u00f8r og manusforfatter John Michael McDonaghs slo gjennom med den irske gangsterkomedien \u00abThe Guard\u00bb(2011). Han viser enda bedre bruk av Brendan Gleeson og irsk sm\u00e5bymilj\u00f8 her. \u00c5 lage en morsom og spennende film som tematiserer barn misbrukt av katolske prester, med Jesu siste vandring som metafor, er dristig og godt gjort.", "\u00c5pningsscenen er fortettet filmdrama p\u00e5 sitt beste. Brendan Gleeson spiller en folkelig, popul\u00e6r prest. Under skriftem\u00e5l f\u00e5r han h\u00f8re en mann fortelle at han har f\u00e5tt livet \u00f8delagt av seksuelt misbruk av en prest. Han sier at misbrukeren rakk \u00e5 d\u00f8 av alderdom, og at han som hevn har tenkt \u00e5 drepe en prest. Ikke en d\u00e5rlig prest, men en god prest, sier han, og ber Gleeson bruke sin siste uke p\u00e5 Jorden godt.", "Uten tragedien i bunn og beretningen om et varslet mord, ville filmen v\u00e6rt frodig irsk feelgoodfilm. Presten varsler om trusselen, men nekter \u00e5 r\u00f8pe til overordnede eller politi hvem mannen i skriftestolen var. Filmen f\u00f8lger presten gjennom uka og lar oss bli kjent med det vesle samfunnet, til frodig og raffinert hvem-skal-gj\u00f8re-det-drama.", "Gleeson gj\u00f8r sin beste filmrolle som drapstruet prest. Hovedpersonen balanserer filmens r\u00f8ffe kritikk av den katolske kirken i Irland. Etter at kirken hans settes i brann, antyder politiet at gjerningsmannen kan v\u00e6re noen som b\u00e6rer nag til kirken. Gleeson svarer t\u00f8rt at i s\u00e5 fall kan halvparten av innbyggerne i landet mistenkes.", "\u00abCalvary \u2013 Golgata\u00bb er smart og godt skrevet, regissert og spilt. Den kan beskyldes for \u00e5 v\u00e6re lett i kanten og lene seg for mye mot frodig krim, men nettopp det er med p\u00e5 \u00e5 gj\u00f8re den til bredt engasjerende drama og god underholdning med bibelsk raffinement.", "Anmeldt av TERJE EIDSV\u00c5G"]}, {"field": "category0", "value": "kultur"}, {"field": "contenthash", "value": "133c18baff04ce8f3f56c6b1dd10641450ceb60dfc31d9672a012e20c515eaef"}, {"field": "createtime", "value": "2015-11-19T07:13:55.000Z"}, {"field": "description", "value": "Brendan Gleeson er lysende som en god irsk prest som i skriftem\u00e5l f\u00e5r h\u00f8re at han vil bli myrdet neste s\u00f8ndag, som sonoffer for kollegers ugjerninger ."}, {"field": "dominantimage", "value": "http://www.adressa.no/kultur/article10472328.ece/jzejyy/ALTERNATES/w980-default/Calvarybild1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a878c184d58f3fde366afd06f1a390969c31dd6e.jpg?58c67e32"}, {"field": "dominantthumbnaildimensions", "value": "300x169"}, {"field": "heading", "value": "D\u00f8d over presten -adressa.no"}, {"field": "id", "value": "a878c184d58f3fde366afd06f1a390969c31dd6e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["katolske kirken", "prest", "film"]}, {"field": "kw-entity", "value": ["the guard", "jorden", "jesu", "golgata", "bibelen"]}, {"field": "kw-location", "value": "irland"}, {"field": "kw-pageclass", "value": "article"}, {"field": "kw-person", "value": ["john michael mcdonaghs", "brendan gleeson"]}, {"field": "kw-sentiment", "value": "negative"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10472328.ece/jzejyy/ALTERNATES/w980-default/Calvarybild1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8d over presten"}, {"field": "og-type", "value": "article"}, {"field": "og-url", "value": "http://www.adressa.no/kultur/article10472329.ece"}, {"field": "pageclass", "value": ["article"]}, {"field": "publishtime", "value": "2014-12-26T07:49:25.000Z"}, {"field": "recs-articleid", "value": "10472329"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-12-26T07:49:25.000Z"}, {"field": "recs-rawtitle", "value": "D\u00f8d over presten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Brendan Gleeson er lysende som en god irsk prest som i skriftem\u00e5l f\u00e5r h\u00f8re at han vil bli myrdet neste s\u00f8ndag, som sonoffer for kollegers ugjerninger ."}, {"field": "thumbnail", "value": "http://content-thumbnail.cxpublic.com/content/thumbnail200x150/a878c184d58f3fde366afd06f1a390969c31dd6e.jpg?58c67e32"}, {"field": "thumbnailfullheightdimensions", "value": "200x859"}, {"field": "timestamp", "value": "2017-03-13T11:10:42.000Z"}, {"field": "title", "value": "D\u00f8d over presten"}, {"field": "url", "value": "http://www.adressa.no/kultur/article10472329.ece"}, {"field": "urlhash", "value": "a878c184d58f3fde366afd06f1a390969c31dd6e"}], "score": 0.94429463, "siteId": "9222270286501375973", "id": "a878c184d58f3fde366afd06f1a390969c31dd6e"}

