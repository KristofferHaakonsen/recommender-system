{"fields": [{"field": "modifiedtime", "type": "time", "value": "2012-07-03T06:15:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "joakim slettebak wangen"}, {"field": "body", "value": ["Saken oppdateres.", "Hvor to eller tre Ap-folk er samlet, g\u00e5r det ikke lenge f\u00f8r noen siterer Tage Erlanders fjonge formulering om at politikernes m\u00e5l er \u00e5 lage et dansegulv der alle kan danse sine egne liv. Facebook kaller det Timeline: Se, der danser bestefar, se hvilken stil han har. Og hvilke venner, hvilke interesser og hvilke t\u00e5pelige bilder.", "Facebook er blitt den store allmenningen hvor vi m\u00f8tes for \u00e5 sludre eller krangle litt, invitere til keramikkseminar eller flikke p\u00e5 8. mars-parolene. Men nettverket er ingen norsk utmark med fri ferdsel for alle. Facebook er privat, amerikansk eiendom hvor vi oppholder oss p\u00e5 eierens betingelser og kan bli kastet ut hvis vi sjenerer hans sarte sinn.", "Denne uken var det kurdiske aktivister som fikk merke at det g\u00e5r en grense, og at den g\u00e5r omtrent ved Kurdistan. En rekke sider med kurdiske flagg og kart over det landet som ikke finnes annet enn i noen millioner dr\u00f8mmer, ble fjernet. De sidene jeg kjenner til, ble gjenopprettet etter kort tid, men da var kartet slettet.", "I solidaritet med de sensurerte oppsto en rekke spontane aksjoner der hundrevis spredte det samme kartet. Ingenting skjedde. S\u00e5 lettlurte er de nemlig ikke i Palo Alto, California. Algoritmene som vokter Facebooks dyd, leter etter forbindelser og m\u00f8nstre. Kurdistans kart p\u00e5 en ufarlig nordmanns side; ikke noe problem. Samme kartet p\u00e5 siden til en bruker med lenker til kurdiske organisasjoner; time for action.", "Sist oktober ble Aftenposten truet med utestengelse for uanstendighet. Det er s\u00e5 man m\u00e5 klype seg et sted det gj\u00f8r ekstra vondt. Aftenposten? Overraskelsen ville ikke v\u00e6rt st\u00f8rre om h\u00f8yesterettsjustitiarius var blitt knepet p\u00e5 en swingersklubb. Hva kunne Aftenposten ha gjort som fikk det til \u00e5 kime i Facebooks alarmklokker?", "Noen stor sak var det ikke, det var tissen til Fridtjof Nansen. Det forhenv\u00e6rende organet for dannelse og anstendighet (og n\u00e5 snakker vi om Aftenposten) hadde trykket noen bilder polarhelten hadde tatt av seg selv i avkledd tilstand. Bildene ble gjengitt p\u00e5 avisens Facebook-side, men ble raskt fjernet av en usynlig h\u00e5nd Deretter fikk Aftenposten en utvetydig trussel om at \u00abytterligere overtredelse kan f\u00f8re til at kontoen din blir slettet\u00bb.", "Forrige ukes lekkasje av de interne reglene for hva som tolereres og ikke tolereres p\u00e5 Facebook, overrasket ingen som kjenner den amerikanske offentlighetens tvetydige forhold til den menneskelige kropp. Den m\u00e5 gjerne parteres, knuses og knekkes, men den m\u00e5 ikke avdekkes. If\u00f8lge reglene er det lov \u00e5 vise \u00abdype kj\u00f8tts\u00e5r\u00bb og \u00abknuste hoder og lemmer\u00bb, men ikke ammebilder hvor brystvorten blottes.", "Da kanadiske ammeaktivister i januar protesterte mot at Facebook stadig sletter bilder av barn ved mors bryst, svarte selskapets talsperson, Renaa Dacdo, at de er n\u00f8dt til \u00e5 ha noen \u00abfelles standarder\u00bb fordi det er s\u00e5 mange som \u00f8nsker respekt for s\u00e5 mye. \u00c5penbart er det ingen som \u00f8nsker respekt for knuste hoder.", "Det finnes imidlertid noe frykteligere enn brystvorter og polarhelters genitalia; advokater. Frykten for s\u00f8ksm\u00e5l f\u00e5r Facebook til \u00e5 reagere p\u00e5 refleks. Ars Technica, en av nettets fremste publikasjoner om nettopp nettets teknologi, fikk sin side fjernet uten forvarsel fordi noen p\u00e5sto at den inneholdt beskyttet materiale. Ars Technicas omtale av sin egen sak utl\u00f8ste en rekke tilsvar som avsl\u00f8rte hvor vanlig fenomenet er.", "Omtrent samtidig med at Egypt gjennomf\u00f8rte sin s\u00e5kalt facebookrevolusjon hvor president Hosni Mubarak ble fjernet fra makten, endte et palestinsk opprop om oppr\u00f8r med at det var siden som ble fjernet, etter klage fra den israelske regjering. Israelerne hadde absolutt et poeng; i f\u00f8lge avisen Ha\u2019aretz inneholdt siden \u00abThird Palestinian Intifada\u00bb, med 340000 tilhengere, klare oppfordringer til muslimer om \u00e5 \u00abdrepe alle j\u00f8der\u00bb.", "De fleste vil finne sin egen t\u00e5legrense et sted mellom det nakne brystet og oppfordringen til folkemord. Tilhengerne av den grensel\u00f8se ytringsfrihet er f\u00e5 og b\u00e6rer liten vekt i den offentlige debatt. Men n\u00e5r Facebook er den plattformen hvor norske kommuner og offentlige etater kommuniserer med borgerne, hvor politikken utformes og formidles, hvor sivile organisasjoner ut\u00f8ver sin virksomhet og n\u00e6ringslivet driver sine forretninger, er det i lengden umulig \u00e5 leve med et system der Mark Zuckerberg opptrer som en deus ex machina og griper inn etter eget forgodtbefinnende.", "Facebooks globale innflytelse har skapt et raskt ekspanderende dilemma. N\u00e5r selskapet fors\u00f8ker \u00e5 respektere nasjonale lover, blir det ingen kurdiske kart p\u00e5 tyrkiske sider, ingen Falun Gong-verving i Kina eller trivialisering av holocaust i Frankrike. Da Twitter nylig lanserte geografisk og politisk tilpassete toleranseniv\u00e5er p\u00e5 tweetene, haglet beskyldningene om sensur, selv om hensikten var \u00e5 sikre ytringsfriheten der den faktisk finnes. Internasjonale lover og organer for \u00e5 h\u00e5ndheve disse, finnes ikke. Det skal vi v\u00e6re glade for. En prosess der Vladimir Putin, Hu Jin-tao og Jonas Gahr St\u00f8re sammen skal utarbeide felles standarder for ytringsfrihet, er ikke noe \u00e5 trakte etter.", "Imens praktiserer vi norsk offentlighet p\u00e5 et nettverk som er regulert av amerikansk sjenanse og jus, begrenset av deres irrasjonelle frykt for nakenhet og lammende angst for s\u00f8ksm\u00e5l. De som synes dette er problematisk, kan trykke \u00abLike\u00bb n\u00e5.", "sven.egil.omdal@aftenbladet.no"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|sveneo"}, {"field": "contenthash", "value": "d7b31083f7837a9337b93144e09e3db43e9da090988c3d370c297d687fa4ec29"}, {"field": "createtime", "value": "2017-03-09T11:18:17.000Z"}, {"field": "description", "value": "F\u00f8r var vi alle sosialdemokrater, n\u00e5 er vi alle p\u00e5 Facebook. Forskjellen er ikke stor, b\u00e5de Stoltenberg og Zuckerberg liker \u00e5 regulere v\u00e5r adferd."}, {"field": "dominantimage", "value": "http://www.adressa.no/incoming/article2139254.ece5/ALTERNATES/w980-default/fripenn_l%C3%B8rdag169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66c31f914eb015176582aa0f42ce93639230dbf5.jpg?5915e805"}, {"field": "dominantthumbnaildimensions", "value": "300x169"}, {"field": "heading", "value": "Facebook-sjenanse og v\u00e5r verdighet -adressa.no"}, {"field": "id", "value": "66c31f914eb015176582aa0f42ce93639230dbf5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger", "sveneo"]}, {"field": "kw-classification", "value": "religion-and-spirituality"}, {"field": "kw-company", "value": "facebook"}, {"field": "kw-concept", "value": ["kurdiske", "side", "offentlige", "knuste hoder", "bilder", "kart", "fjernet", "felles standarder"]}, {"field": "kw-entity", "value": ["ars technica", "twitter", "aftenposten", "third palestinian intifada", "falun gong", "kurdistan", "deretter", "hosni mubarak", "timeline", "renaa dacdo", "stoltenberg og zuckerberg"]}, {"field": "kw-location", "value": ["california", "kina", "egypt", "palo alto", "frankrike"]}, {"field": "kw-pageclass", "value": "article"}, {"field": "kw-person", "value": ["tage erlanders", "fridtjof nansen", "jonas gahr st\u00f8re", "mark zuckerberg", "hu jin", "vladimir putin"]}, {"field": "kw-taxonomy", "value": ["meninger", "meninger/kommentarer/sveneo", "meninger/kommentarer"]}, {"field": "og-image", "value": "http://www.adressa.no/incoming/article2139254.ece5/ALTERNATES/w980-default/fripenn_l%C3%B8rdag169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Facebook-sjenanse og v\u00e5r verdighet"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/sveneo/article1783566.ece"}, {"field": "pageclass", "value": ["article"]}, {"field": "publishtime", "value": "2012-03-03T07:25:00.000Z"}, {"field": "recs-articleid", "value": "3166225"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|sveneo"}, {"field": "recs-publishtime", "value": "2012-03-03T07:25:00.000Z"}, {"field": "recs-rawtitle", "value": "Facebook-sjenanse og v\u00e5r verdighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/sveneo", "meninger/kommentarer"]}, {"field": "teaser", "value": "F\u00f8r var vi alle sosialdemokrater, n\u00e5 er vi alle p\u00e5 Facebook. Forskjellen er ikke stor, b\u00e5de Stoltenberg og Zuckerberg liker \u00e5 regulere v\u00e5r adferd."}, {"field": "thumbnail", "value": "http://content-thumbnail.cxpublic.com/content/thumbnail200x150/66c31f914eb015176582aa0f42ce93639230dbf5.jpg?5915e805"}, {"field": "thumbnailfullheightdimensions", "value": "200x1549"}, {"field": "timestamp", "value": "2017-05-12T16:51:17.000Z"}, {"field": "title", "value": "Facebook-sjenanse og v\u00e5r verdighet"}, {"field": "url", "value": "http://www.adressa.no/meninger/kommentarer/sveneo/article1783566.ece"}, {"field": "urlhash", "value": "66c31f914eb015176582aa0f42ce93639230dbf5"}], "score": 0.66546035, "siteId": "9222270286501375973", "id": "66c31f914eb015176582aa0f42ce93639230dbf5"}

