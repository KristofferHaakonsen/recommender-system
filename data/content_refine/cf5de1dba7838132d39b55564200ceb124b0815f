{"fields": [{"field": "modifiedtime", "type": "time", "value": "2016-04-17T19:42:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["K\u00f8benhavn", "N\u00f8rrebro", "Jesper Stein", "Nordisk noir", "Krimlitteratur", "Danmark", "Utenriks"]}, {"field": "author", "value": "geir svardal"}, {"field": "body", "value": ["Han har nettopp s\u00f8kt tilflukt p\u00e5 Assistens kirkeg\u00e5rd.  Inne mellom gravst\u00f8ttene og kirseb\u00e6rtr\u00e6rne lyder trafikken fra N\u00f8rrebrogade og Jagtvej bare som svak bakgrunnsmusikk, selv om den stadig blir akkompagnert av utrykningssirener. Politi p\u00e5 vei til et overfall ved den beryktede Mj\u00f8lnerparken eller et overdoseteam utkalt for \u00e5 redde liv i Stefansgade?", "- Tja, slik kan man saktens holde liv i mytene om N\u00f8rrebro, ler Jesper Stein (51), Danmarks fremste portrett\u00f8r av bydelen. Til h\u00f8sten kommer hans femte krimroman om den hasj- og kokainavhengige politimannen Axel Steen, som har sitt fiktive bosted i en av sidegatene nord for K\u00f8benhavns mest kjente kirkeg\u00e5rd. De to f\u00f8rste romanene er ogs\u00e5 kommet ut p\u00e5 norsk (\u00abUro\u00bb og \u00abBye Bye Blackbird\u00bb).", "- Dette er en r\u00e5 og vakker bydel p\u00e5 samme tid, sier Jesper Stein, som selv har hatt N\u00f8rrebro som base i 25 \u00e5r.", "Han dekket b\u00e5de Balkan-krigene og afrikanske sultkatastrofer som journalist i Jyllands-Posten og var i flere \u00e5r kulturredakt\u00f8r med kontor over Kongens Nytorv. Men hele tiden gikk han svanger med en realistisk krim fra det N\u00f8rrebro som han daglig pustet inn, og i 2012 utkom \u00abUro\u00bb. Straks ble Jesper Stein fors\u00f8kt plassert i den nordiske krimtradisjonen, selv om han strittet imot s\u00e5 godt han kunne.", "- Folk blir drept p\u00e5 den m\u00e5ten de blir drept p\u00e5 i Danmark, enkelt og brutalt. Det er ingen som henger i kj\u00f8ttkroker eller sitter mumifisert i flere \u00e5r. P\u00e5 N\u00f8rrebro, b\u00e5de i virkeligheten og i mine b\u00f8ker, blir folk skutt, stukket ned eller sl\u00e5tt ihjel. Det er slik det foreg\u00e5r. Det skjer ikke mer fikst enn som s\u00e5. Mye av krim som skrives i dag, er urealistisk, mener Jesper Stein.", "N\u00f8rrebro har alltid fungert som en provokasjon p\u00e5 makthaverne i Danmark, fra de mange arbeideroppt\u00f8yene tidlig i forrige \u00e5rhundre, via de autonome ungdomsoppr\u00f8rene p\u00e5 80- og 90-tallet og fram til n\u00e5, hvor mangfoldet i bydelen blir brukt politisk av b\u00e5de venstre- og h\u00f8yresiden.", "- Det fascinerende ved N\u00f8rrebro er alt det kontrastfylte som gj\u00f8r bydelen s\u00e5 pulserende, romantisk og - kall det gjerne farlig - p\u00e5 samme tid, sier Jesper Stein.", "- N\u00f8rrebro har en puls du ikke merker noen andre steder i K\u00f8benhavn og slett ikke andre plasser i Danmark. Den har en vitalitet som har sprunget ut fra N\u00f8rrebros historiske tradisjoner som en antiautorit\u00e6r bydel.", "Da Jesper Stein i sin tid flyttet hit fra hjembyen Aarhus for \u00e5 begynne ved hovedstadsredaksjonen til Jyllands-Posten, var mora hans sv\u00e6rt bekymret.", "- Jeg m\u00e5tte ringe henne hver dag en stund for \u00e5 forsikre henne om at alt gikk bra p\u00e5 N\u00f8rrebro. Bydelen hadde et visst renomm\u00e9 over hele landet, for \u00e5 si det forsiktig, og en eldre dame p\u00e5 Jylland, som min mor, kunne vanskelig forestille seg sjarmen nedover N\u00f8rrebrogade en vanlig formiddag.", "Det var langs denne hovedfarts\u00e5ren gjennom bydelen at Stein en dag fant sin favorittfris\u00f8r, en tidligere offiser i den iranske h\u00e6ren.", "Samtidig som det ofte tegnes et ganske unyansert bilde av N\u00f8rrebro, slik Jesper Stein ser det, er det nettopp paradoksene som gir bydelen dens s\u00e6rpreg.", "Det kan bo en historieprofessor i fjerde etasje borte i J\u00e6gersborgvej, mens en lokal pusher holder til i f\u00f8rste. For en krimforfatter er det bare \u00e5 forsyne seg av dette mangfoldet, sier Jesper Stein.", "Like begeistret er ikke integreringsminister Inger St\u00f8jberg, som stadig peker p\u00e5 at N\u00f8rrebro er i ferd med \u00e5 utvikle trekk som storsamfunnet ikke kan tolerere. Da har hun f\u00f8rst og fremst boligblokkene litt lenger nord p\u00e5 N\u00f8rrebro i tankene. I hennes \u00f8yne er Mj\u00f8lnerparken i ferd med \u00e5 bli det det belastede Roseng\u00e5rd er blitt i Malm\u00f6.", "Det samme mener Martin Henriksen, den hardtsl\u00e5ende innvandringspolitiske talsmann for Dansk Folkeparti. Henriksen avskyr N\u00f8rrebro slik det har utviklet seg de siste \u00e5rene, har han sagt, og definerer bydelen som \u00abudansk\u00bb.", "- Hvis du kj\u00f8rer rundt p\u00e5 N\u00f8rrebro, vil du se at i den boligblokken bor det bare dansker, og i den andre bare innvandrere, sa han da Politiken tok ham med p\u00e5 kj\u00f8retur f\u00f8r valget i fjor.", "De siste prognosene fra Danmarks Statistik viser at hver femte borger i Danmark vil v\u00e6re innvandrer eller etterkommer av en innvandrer i 2050. P\u00e5 N\u00f8rrebro er 2050 for lengst fortid, og Mj\u00f8lnerparken fremstilles stadig oftere som en ghetto.", "Det var dit Omar El-Hussein tok veien etter at han i fjor vinter hadde skutt Finn N\u00f8rgaard ved Krudtt\u00f8nden og deretter Dan Uzan ved synagogen i Krystalgade. Hjemme i Mj\u00f8lnerparken fikk El-Hussain hjelp av tre venner med \u00e5 skifte kl\u00e6r og komme seg videre, f\u00f8r han senere ble drept av politiet i Svanevej, ogs\u00e5 det p\u00e5 N\u00f8rrebro.", "- Mj\u00f8lnerparken har definitivt sine problemer, medgir Jesper Stein, selv om den er mer oversiktlig enn mange andre belastede drabantbyer.", "- Det fins noen grupper med sm\u00e5psykopatiske innvandrerkriminelle som sprer ekstremt d\u00e5rlig stemning og \u00f8delegger for andre p\u00e5 N\u00f8rrebro, sier Stein.", "Kriminalromanene til Jesper Stein er ikke politiske oppgj\u00f8r av typen Sj\u00f6wall & Wahl\u00f6\u00f6, selv om alt som skrives om N\u00f8rrebro fort blir politikk, sier han.", "- Jeg tar jo stilling p\u00e5 det viset at jeg er for N\u00f8rrebro, at jeg liker b\u00e5de bydelen og m\u00e5ten det er mulig \u00e5 omg\u00e5s hverandre p\u00e5, alle kontrastene til tross. Eller nettopp derfor.", "N\u00e5r Jesper Stein opps\u00f8ker stillheten inne p\u00e5 Assistens kirkeg\u00e5rd, finner han ofte graven til poeten Dan Tur\u00e8ll, som d\u00f8de i 1993, bare 47 \u00e5r gammel. Tur\u00e8ll skrev i tillegg ti krimb\u00f8ker i den s\u00e5kalte Mord-serien, der hovedpersonen er en navnl\u00f8s og fordrukken journalist. Tur\u00e8ll skrev med samme intense innlevelse om Vesterbro som Jesper Stein i dag skriver om N\u00f8rrebro.", "- Dan Tur\u00e8ll var et forbilde, og bare det \u00e5 bli sammenlignet med ham, som noen har gjort, f\u00e5r meg til \u00e5 skamr\u00f8dme, sier Jesper Stein.", "- Tur\u00e8ll tegnet tidl\u00f8se bilder av den moderne storby og et Vesterbro som ikke lenger eksisterer slik det gjorde p\u00e5 1980-tallet. I dag ville Tur\u00e8ll antagelig ha plassert \u00abden navnl\u00f8se\u00bb p\u00e5 N\u00f8rrebro, tror Jesper Stein.", "I den tredje Axel Steen-romanen, \u00abAkrash\u00bb (som er ghettoslang for \u00abpoliti\u00bb), skriver Stein om N\u00f8rrebros gradvise forvandling. Fra de nedslitte lekeplassene, der hvite arbeiderklasseforeldre for noen \u00e5r siden satt og drakk elefant\u00f8l mens de kastet pinner til kamphunder som gjerne het Satan, til de foreldrene som i dag spiser vegetarmat og kj\u00f8rer ungene til barnehagen p\u00e5 Christiania-syklene sine. Om vinbarene som har poppet opp p\u00e5 N\u00f8rrebro, om Michelin-restauranter og unge par som steker chorizo- og merguezp\u00f8lser p\u00e5 sin mobile webergrill i parken, gjerne tilf\u00f8rt litt quinoasalat i tillegg til hvitvinen som selvsagt h\u00f8rer med.", "- Det som for ti \u00e5r siden var sm\u00e5 brune vertshus, der lommetyvene gjerne tok et lite femminutt og en bajer f\u00f8r de fortsatte ut i gatene, er i dag blitt cafeer og restauranter. Men N\u00f8rrebro best\u00e5r fortsatt av s\u00e5 mange sidegater at det vil eksistere tilbud til noen hver her i lang tid enn\u00e5, sier Jesper Stein."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2128339f6416640764797b0449d35beba90d59e4d9bf621eb9d289feb7573197"}, {"field": "createtime", "value": "2017-03-20T18:05:27.000Z"}, {"field": "description", "value": "N\u00f8rrebro er bydelen som integreringsminister Inger St\u00f8jberg unng\u00e5r og som Dansk Folkeparti avskyr. - Men N\u00f8rrebro er det virkelige K\u00f8benhavn, sier forfatteren Jesper Stein."}, {"field": "dominantimage", "value": "http://www.adressa.no/pluss/magasin/article12599882.ece/tsbdlg/ALTERNATES/w980-default/Jesper%20Stein%20Larsen%20-%20Geir%20sitt.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cf5de1dba7838132d39b55564200ceb124b0815f.jpg?5960dba5"}, {"field": "dominantthumbnaildimensions", "value": "300x169"}, {"field": "heading", "value": ["Elsket og hatet bydel -adressa.no", "Kontrastenes bydel", "Ikke dansk nok", "- P\u00e5 N\u00f8rrebro bor kunstnere, hipstere, intellektuelle og mediefolk vegg i vegg med ledere for kriminelle gjenger, radikale islamister og medlemmer av mc-klubber.", "Tur\u00e8lls Vesterbro", "Vesterbro, der de prostituerte og langerne holdt til i gatene nedenfor hovedbaneg\u00e5rden, har utviket seg til et av K\u00f8benhavns dyreste bydeler. Om noen \u00e5r kan N\u00f8rrebro ha kommet til \u00e5 oppleve det samme, tror Jesper Stein."]}, {"field": "id", "value": "cf5de1dba7838132d39b55564200ceb124b0815f"}, {"field": "keyword", "value": ["K\u00f8benhavn", "N\u00f8rrebro", "Jesper Stein", "Nordisk noir", "Krimlitteratur", "Danmark", "Utenriks"]}, {"field": "keywords", "value": "K\u00f8benhavn,N\u00f8rrebro,Jesper Stein,Nordisk noir,Krimlitteratur,Danmark,Utenriks"}, {"field": "kw-category", "value": ["pluss", "magasin"]}, {"field": "kw-company", "value": "michelin"}, {"field": "kw-concept", "value": ["bydel", "dag"]}, {"field": "kw-entity", "value": ["dansk folkeparti", "vesterbro", "krudtt\u00f8nden", "stefansgade", "satan", "wahl\u00f6\u00f6", "assistens", "sj\u00f6wall", "jylland", "krystalgade", "kongens nytorv", "n\u00f8rrebrogade og jagtvej", "dan uzan", "n\u00f8rrebrogade", "christiania", "jyllands-posten", "j\u00e6gersborgvej", "aarhus", "dan tur\u00e8ll", "mord", "mj\u00f8lnerparken", "svanevej", "roseng\u00e5rd", "n\u00f8rrebro", "bye bye blackbird", "akrash", "uro", "el-hussain", "politiken", "danmarks statistik"]}, {"field": "kw-location", "value": ["malm\u00f6", "k\u00f8benhavn", "balkan"]}, {"field": "kw-pageclass", "value": "article"}, {"field": "kw-person", "value": ["finn n\u00f8rgaard", "omar el-hussein", "martin henriksen", "jesper stein", "axel steen", "inger st\u00f8jberg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12599882.ece/tsbdlg/ALTERNATES/w980-default/Jesper%20Stein%20Larsen%20-%20Geir%20sitt.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Elsket og hatet bydel"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/17/Elsket-og-hatet-bydel-12599887.ece"}, {"field": "pageclass", "value": ["article"]}, {"field": "publishtime", "value": "2016-04-17T19:42:03.000Z"}, {"field": "recs-articleid", "value": "12599887"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-17T19:42:03.000Z"}, {"field": "recs-rawtitle", "value": "Elsket og hatet bydel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "N\u00f8rrebro er bydelen som integreringsminister Inger St\u00f8jberg unng\u00e5r og som Dansk Folkeparti avskyr. - Men N\u00f8rrebro er det virkelige K\u00f8benhavn, sier forfatteren Jesper Stein."}, {"field": "thumbnail", "value": "http://content-thumbnail.cxpublic.com/content/thumbnail200x150/cf5de1dba7838132d39b55564200ceb124b0815f.jpg?5960dba5"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-08T13:18:29.000Z"}, {"field": "title", "value": "Bydelen som f\u00e5r Dansk Folkeparti til \u00e5 se r\u00f8dt"}, {"field": "url", "value": "http://www.adressa.no/pluss/magasin/2016/04/17/Elsket-og-hatet-bydel-12599887.ece"}, {"field": "urlhash", "value": "cf5de1dba7838132d39b55564200ceb124b0815f"}], "score": 0.6549789, "siteId": "9222270286501375973", "id": "cf5de1dba7838132d39b55564200ceb124b0815f"}

