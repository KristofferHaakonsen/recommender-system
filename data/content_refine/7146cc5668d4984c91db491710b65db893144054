{"fields": [{"field": "modifiedtime", "type": "time", "value": "2017-02-08T17:38:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Eliteserien", "SK Brann", "Lars Arne Nilsen"]}, {"field": "author", "value": "mads b\u00f8yum"}, {"field": "body", "value": ["Saken oppdateres.", "LAS PALMAS B \u2013 BRANN 0\u20131", "GRAN CANARIA: 16 \u00e5r gamle Marius Bild\u00f8y fikk et kvarter for Branns A-lag i treningskampen mot Las Palmas B onsdag.", "Han rakk \u00e5 presentere fart og frytl\u00f8shet.", "\u2013 Han var inne og viste seg frem, sier Brann-trener Lars Arne Nilsen.", "Sjefen beskriver ten\u00e5ringens innhopp som \u00abfriskt\u00bb.", "\u2013 Marius hadde en fin involvering defensivt og kom nesten gjennom en gang fremme. Det blir spennende \u00e5 f\u00f8lge ham, sier Nilsen.", "En som har gjort nettopp det \u2013 fulgt Bild\u00f8y \u2013 er Kristian Andersen, talenttrener i Brann.", "Andersen hentet Bild\u00f8y til Sportsklubben fra Kj\u00f8kkelvik for tre \u00e5rs tid siden.", "\u2013 Marius er uredd og bare gj\u00f8r sin greie. Da han begynte \u00e5 trene med A-laget var det f\u00f8rste Lars Arne sa, og flere spillere, at han \u00abhar noe\u00bb. Marius bare g\u00e5r inn og gj\u00f8r det han er god p\u00e5. Selv om han har respekt for niv\u00e5et, t\u00f8r han \u00e5 by p\u00e5 ferdighetene sine, sier Andersen.", "Selv er 16 \u00e5r gamle Bild\u00f8y beskjeden n\u00e5r han blir spurt om innhoppet i A-kampen onsdag.", "\u2013 Det var veldig kjekt \u00e5 spille og pr\u00f8ve meg. Jeg f\u00e5r se hvordan niv\u00e5et er, sier Bild\u00f8y.", "\u2013 Hvordan synes du niv\u00e5et var?", "\u2013 Veldig h\u00f8yt! Det g\u00e5r sykt fort og blir mye l\u00f8ping. Jeg f\u00f8lte at jeg hang med de minuttene jeg spilte, at det gikk bra, fortsetter han.", "Med et tyngdepunkt og en kroppsbygning som kan minne litt om B\u00e5rd Finne, har han markert seg som en solid skytter p\u00e5 trening den siste uken. I onsdagens kamp, viste han frem farten sin. For Bild\u00f8y, som mange andre, har Brann v\u00e6rt en dr\u00f8m. Hvor han blir satset p\u00e5, posisjonsmessig, er ikke n\u00f8ye for ham.", "\u2013 Jeg liker meg b\u00e5de p\u00e5 venstre- og h\u00f8yresiden, det spiller ingen rolle, sier Bild\u00f8y.", "Men tidligere var det spiss han var.", "\u2013 Han scoret hundrevis av m\u00e5l i yngre \u00e5rsklasser, men vi omskolerte ham til kant i Brann. Der s\u00e5 du noe av det samme vi har sett p\u00e5 A-lagstreninger: I en ny rolle v\u00e5get han \u00e5 gj\u00f8re det han er god p\u00e5 uten \u00e5 n\u00f8le. Det er noen egenskaper i ham p\u00e5 det omr\u00e5det, b\u00e5de p\u00e5 og utenfor banen, som gj\u00f8r ham litt annerledes, mener Kristian Andersen.", "Han trekker ogs\u00e5 frem Bild\u00f8ys forhold til fotballsatsingen sin som noe fint.", "\u2013 Marius er m\u00e5lbevisst og ambisi\u00f8s og legger ned innsatsen som skal til, men han har klart \u00e5 beholde biten med \u00e5 ha det j\u00e6kla g\u00f8y. Det er en god balanse der, mener Kristian Andersen.", "Bild\u00f8y har alltid v\u00e6rt en m\u00e5lscorer, og Kristian Andersen trekker frem at han scoret fire m\u00e5l da Brann likevel tapte mot Start i den nasjonale Gutter 16-serien i fjor.", "\u2013 P\u00e5 syv kamper p\u00e5 det niv\u00e5et, scoret han 13 m\u00e5l, forteller Andersen.", "Bild\u00f8y sier han er p\u00e5 sitt beste n\u00e5r han kan dra seg forbi folk og holde h\u00f8y fart med ballen.", "Planen hans, og Branns, er at det skal skje mange ganger i \u00e5rene som kommer.", "S\u00e5 er det en bonus at han kan levere defensive involveringer som den Lars Arne Nilsen var s\u00e5 forn\u00f8yd med: Et sugende l\u00f8p hjemover som hindret Las Palmas i \u00e5 f\u00e5 en stor sjanse.", "Den n\u00f8dvendige l\u00f8psstyrken har ikke kommet gratis.", "\u2013 Da Rune (Soltvedt, sportssjef) var utviklingssjef s\u00e5 vi Marius som 14-\u00e5ring, og han l\u00f8p altfor lite. Han var ikke godt trent. Da jobbet vi med det etter fotball\u00f8kter og drev god, gammel gampetrening. Det ser vi resultater av n\u00e5. Marius har bevist at han tar tak i tingene som ikke er bra nok, forteller Kristian Andersen."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "f58977c79bf2b7d5db80213ef812f4b0ad1836b9c5066a808f325b200c0d9236"}, {"field": "createtime", "value": "2017-02-08T18:04:04.000Z"}, {"field": "description", "value": "Mannen som hentet Marius Bild\u00f8y (16) forteller om veien mot A-laget."}, {"field": "heading", "value": ["Slik tok Brann grep med den 16 \u00e5r gamle debutanten -adressa.no", "Dette sier mannen som hentet ham", "Var spiss", "M\u00e5tte trene kondis"]}, {"field": "id", "value": "7146cc5668d4984c91db491710b65db893144054"}, {"field": "keyword", "value": ["Eliteserien", "SK Brann", "Lars Arne Nilsen"]}, {"field": "keywords", "value": "Eliteserien,SK Brann,Lars Arne Nilsen"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "fart", "gamle", "m\u00e5l", "l\u00f8p", "trene", "scoret", "hentet", "gamle debutanten", "onsdag", "niv\u00e5et"]}, {"field": "kw-entity", "value": ["gutter 16", "branns a-lag", "soltvedt", "a-laget", "b\u00e5rd finne", "a-kampen", "las palmas b", "kj\u00f8kkelvik", "start", "a-lagstreninger", "sportsklubben", "rune"]}, {"field": "kw-location", "value": "las palmas"}, {"field": "kw-pageclass", "value": "article"}, {"field": "kw-person", "value": ["kristian andersen", "lars arne nilsen", "marius bild\u00f8y", "lars arne"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/f313fe22-8761-482a-ac0f-3f4a533119f6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik tok Brann grep med den 16 \u00e5r gamle debutanten"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Slik-tok-Brann-grep-med-den-16-ar-gamle-debutanten-230222b.html"}, {"field": "pageclass", "value": ["article"]}, {"field": "publishtime", "value": "2017-02-08T17:38:46.000Z"}, {"field": "recs-articleid", "value": "230222"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-02-08T17:38:46.000Z"}, {"field": "recs-rawtitle", "value": "Slik tok Brann grep med den 16 \u00e5r gamle debutanten -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Mannen som hentet Marius Bild\u00f8y (16) forteller om veien mot A-laget."}, {"field": "thumbnail", "value": "http://content-thumbnail.cxpublic.com/content/thumbnail200x150/7146cc5668d4984c91db491710b65db893144054.jpg?58f714b5"}, {"field": "thumbnailfullheightdimensions", "value": "200x1486"}, {"field": "timestamp", "value": "2017-04-19T07:41:41.000Z"}, {"field": "title", "value": "Slik tok Brann grep med den 16 \u00e5r gamle debutanten"}, {"field": "url", "value": "http://www.adressa.no/100Sport/fotball/Slik-tok-Brann-grep-med-den-16-ar-gamle-debutanten-230222b.html"}, {"field": "urlhash", "value": "7146cc5668d4984c91db491710b65db893144054"}], "score": 0.8902226, "siteId": "9222270286501375973", "id": "7146cc5668d4984c91db491710b65db893144054"}

