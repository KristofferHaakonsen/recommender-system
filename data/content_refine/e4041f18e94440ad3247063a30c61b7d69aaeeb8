{"fields": [{"field": "modifiedtime", "type": "time", "value": "2016-10-05T14:42:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barneoppdragelse", "Oppvekst", "Barn og unge", "\u00d8konomi"]}, {"field": "author", "value": "kristine grue langset"}, {"field": "body", "value": ["Saken oppdateres.", "Sparer du til det du har lyst p\u00e5, eller drar du kredittkortet? Svar i v\u00e5r meningsm\u00e5ling lenger ned i saken", "Vil studenter foretrekke \u00e5 betale 2000 ekstra for en telefon mot \u00e5 f\u00e5 den med \u00e9n gang \u2014 eller vente, spare opp penger og kj\u00f8pe mobilen kontant?", "I et eksperiment ble de ledet ut i \u00abkredittkortfristelsen\u00bb. Funnene viser at de fleste unge studenter med kredittkort ikke gidder spare til ny mobiltelefon. De foretrakk \u00e5 betale nesten 40 prosent i rente i stedet for \u00e5 vente.", "\u2014 Mange studenter ser en klar nytteverdi av \u00e5 f\u00e5 mobilen med en gang, selv om den da blir dyrere totalt. Vi fant at rentekostnaden hadde en minimal innvirkning p\u00e5 beslutningen for noen av studentene, sier forsker Asle Fagerstr\u00f8m ved atferdslaben p\u00e5 Westerdals Oslo School of Arts, Communication and Technology til forskning.no.", "Studien er publisert itidsskriftetPsychological Record.", "21 studenter skulle tenke seg at det kom en ny modell av deres mobiltelefon-favoritt p\u00e5 markedet. Ville de ha den med en gang uansett pris?", "De fikk valget mellom \u00e5 kj\u00f8pe mobilen kontant for 5298 kroner om et halvt \u00e5r, eller f\u00e5 den med en gang for 7416 kroner. Da var prisen inkludert renter p\u00e5 2118 kroner.", "De fleste foretrakk \u00e5 f\u00e5 mobilen i dag fremfor \u00e5 vente.", "Det var flest gutter blant deltakerne og snittalderen var 23 \u00e5r.", "De som hadde kj\u00f8pt p\u00e5 kreditt f\u00f8r, var langt mer tilb\u00f8yelig til \u00e5 gj\u00f8re det igjen.", "Jo dyrere mobilen var og jo lengre de m\u00e5tte spare for \u00e5 kj\u00f8pe varen kontant, desto flere falt for fristelsen til \u00e5 kj\u00f8pe p\u00e5 avbetaling.", "(Kilde: Forskning.no)", "Resultatene viser at de som var vant til \u00e5 bruke kredittkort var mer lystne p\u00e5 \u00e5 \u00abkj\u00f8pe p\u00e5 krita\u00bb enn andre.", "Videre viser funnene at studentene som normalt ikke brukte kredittkort foretrakk \u00e5 utsette kj\u00f8pet til de hadde spart nok.", "Fagerstr\u00f8m er grunnlegger av atferdslaben ved skolen, og utf\u00f8rte studien i samarbeid med psykolog og spesialist i atferds\u00f8konomi Donald A. Hantula ved Temple University i USA.", "Deltagerne ble ogs\u00e5 spurt om hvorfor de valgte som de gjorde. En av deltakerne svarte slik:", "\u00abSiden det tok lengre tid \u00e5 spare opp, var jeg villig til \u00e5 betale mer p\u00e5 kreditt\u00bb.", "Fagerstr\u00f8m mener studien viser tydelig at unges kredittkortbruk ikke er rasjonelt betinget, og viser at unge p\u00e5 18 \u00e5r kanskje er for unge til \u00e5 st\u00e5 imot fristelsene til \u00e5 leve p\u00e5 forskudd som et kredittkort medf\u00f8rer.", "Den yngre generasjonen vil ha ting her og n\u00e5 og mange l\u00e5ner derfor til forbruk. Silje Sandm\u00e6l, DNB", "Stadig flere unge f\u00e5r betalingsanmerkninger. Fem prosent flere av dem under 25 \u00e5r har f\u00e5tt anmerkning ved utgangen av f\u00f8rste halv\u00e5r i \u00e5r , sammenlignet med samme tidspunkt i fjor, if\u00f8lge tall fra Lindorff.Det vil si at han eller hun har \u00e9n eller flere regninger som er betydelig misligholdt. Bel\u00f8pene de skylder har \u00f8kt med 16,5 prosent.", "Dette er den st\u00f8rste \u00f8kningen for noen aldersgruppe bortsett fra de over 70 \u00e5r.", "\u2014 Vi ser videre at unge som sliter med \u00e5 betale regningene har f\u00e5tt flere krav \u00e5 stri med det siste \u00e5ret. I aldersgruppen 20\u201325 \u00e5r har hver person i snitt 3,9 betalingsanmerkninger mot 3,6 saker i slutten av 2014, sier Anette Willumsen, administrerende direkt\u00f8r i Lindorff.", "En betalingsanmerkning er kort fortalt en anmerkning som sier at en person ikke b\u00f8r f\u00e5 l\u00e5n eller kreditt, fordi han eller hun har en eller flere regninger som er betydelig misligholdt.", "Hvor stor sum det er snakk om er irrelevant. Det g\u00e5r mer p\u00e5 at man over tid og etter gjentatte henvendelser ikke har betalt.", "Betalingsanmerkningen er et faktum cirka seks til ni m\u00e5neder etter at regningen forfalt. I praksis har man da ikke tatt tak i saken selv etter at man har f\u00e5tt brev om at regningen er g\u00e5tt til inkasso.", "Anmerkningen slettes n\u00e5r regningen er gjort opp. Hvis det er flere regninger som ikke er gjort opp, m\u00e5 alle gj\u00f8res opp f\u00f8r anmerkningen kan slettes.", "(Kilde: Lindorff)", "\u2014 V\u00e5r erfaring er at vaner som etableres i ung alder, dras med videre. Studien viser til telefonkj\u00f8p, det er sv\u00e6rt relevant fra det vi ser gjelder for unge. Langt oftere enn hos eldre aldersgrupper misligholder unge regninger og avbetalinger knyttet til telefon og telefontjenester.", "Tall fra selskapet viser at unge under 25 \u00e5r skylder i gjennomsnitt 10.000 kroner, mens eldre aldersgrupper i snitt skylder 25.000. \u2014 10.000 er mulig \u00e5 ta tak i, det er en overkommelig sum. Vi r\u00e5der unge til \u00e5 ta kontakt med dem de skylder penger, om det er telefonselskapet, banken eller kravet er n\u00e5dd oss. Sammen finner vi l\u00f8sninger, deler opp bel\u00f8pet i mindre deler etc. Det er ikke flaut \u00e5 ta den telefonen, dette skjer med mange. Det gjelder bare \u00e5 ta aff\u00e6re f\u00f8r det vokser seg for stort, sier Willumsen.", "\u2014 At stadig flere unge f\u00e5r betalingsanmerkning, er bekymringsfullt. Kj\u00f8p n\u00e5 og betal senere er en fallgrube mange unge g\u00e5r i. Dette er noe jeg kjenner igjen som programleder i Luksusfellen, sier forbruker\u00f8konom Silje Sandm\u00e6l.", "\u00c5 starte voksenlivet med betalingsanmerkninger sammenligner hun med \u00e5 sette livet sitt p\u00e5 vent.", "\u2014 Er du under 33 \u00e5r og har betalingsanmerkning, har du mellom to og ti prosent sannsynlighet for \u00e5 kunne f\u00e5 boligl\u00e5n hos oss, sier Sandm\u00e6l.", "\u2014 Vi kj\u00f8per dobbelt s\u00e5 mye varer og tjenester som p\u00e5 80-tallet. Vi sparer ikke lenger til det vi har lyst p\u00e5. Den yngre generasjonen vil ha ting her og n\u00e5 og mange l\u00e5ner derfor til forbruk. Jeg synes det er en negativ utvikling. Manglende impulskontroll kan f\u00e5 alvorlige \u00f8konomiske f\u00f8lger, legger hun til.", "Sliter du med \u00e5 f\u00e5 boligl\u00e5n?", "Samtidig viser en unders\u00f8kelse gjennomf\u00f8rt av Ipsos MMI for DNB at unge er den aldersgruppen som er mest positiv til egen \u00f8konomisk fremtid.", "Hele 51 prosent av dem mellom 18 og 29 \u00e5r mener \u00f8konomien skal bli bedre de neste 12 m\u00e5nedene. Til tross for lavere inntekt enn de eldre, har de et h\u00f8yt forbruk.En fersk unders\u00f8kelse gjennomf\u00f8rt av YouGov for Luksusfellen viser at unge ikke klarer \u00e5 svare p\u00e5 enkle sp\u00f8rsm\u00e5l om rente.", "Derfor er lommepenger viktig l\u00e6ring. Ett av funnene er at 25 prosent av studentene tror at boligl\u00e5n og studiel\u00e5n har h\u00f8yere rente enn kredittkort.", "\u2014 Funnene er sjokkerende, men ikke overraskende. Her ser vi resultatet av at unge ikke l\u00e6rer mer om privat\u00f8konomi p\u00e5 skolen. Da blir kompetansen lav, sier Sandm\u00e6l.", "Mens studiel\u00e5n har en rente p\u00e5 under to prosent, kan kredittkortene ha renter p\u00e5 opp til 30 prosent dersom du ikke klarer \u00e5 betale i tide.", "Kilde:", "A. Fagerstr\u00f8m, D. Handula: Buy it now and pay for it later: An experimental study of student credit card use. Sammendrag . The Psycological Record, 23. 2013.", "Sjekk om du har krav p\u00e5 det."]}, {"field": "category0", "value": "familieogoppvekst"}, {"field": "contenthash", "value": "deeeb5df3f2cee6bf4e597a8a3a878a6ce49b932b9e90b416922d4499f54fae6"}, {"field": "createtime", "value": "2017-04-30T15:12:35.000Z"}, {"field": "description", "value": "\u2014 Den yngre generasjonen vil ha ting her og n\u00e5."}, {"field": "heading", "value": ["Slik gikk det da forskere ledet norske studenter ut i \u00abkredittkortfristelsen\u00bb -adressa.no", "Vanskelig \u00e5 motst\u00e5 fristelser", "Unge med betalingsanmerkning \u00f8ker", "Overkommelige summer", "\u2014 Vi sparer ikke lenger til det vi har lyst p\u00e5", "Unge er fremtidspositive, men uvitende"]}, {"field": "id", "value": "e4041f18e94440ad3247063a30c61b7d69aaeeb8"}, {"field": "keyword", "value": ["Barneoppdragelse", "Oppvekst", "Barn og unge", "\u00d8konomi"]}, {"field": "keywords", "value": "Barneoppdragelse,Oppvekst,Barn og unge,\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "lindorff"}, {"field": "kw-concept", "value": ["forskere ledet norske", "yngre generasjonen", "ledet norske studenter", "kj\u00f8pe mobilen kontant", "ung"]}, {"field": "kw-entity", "value": ["westerdals oslo school", "oppvekst", "d. handula", "ipsos mmi", "communication and technology", "temple university", "barn", "\u00f8konomi", "psycological record", "luksusfellen", "kilde", "westerdals oslo school of arts", "yougov for luksusfellen"]}, {"field": "kw-pageclass", "value": "article"}, {"field": "kw-person", "value": ["anette willumsen", "asle fagerstr\u00f8m", "silje sandm\u00e6l", "donald a. hantula"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/f0a339f3-61ae-43d7-85c4-7416da85bc5e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik gikk det da forskere ledet norske studenter ut i \u00abkredittkortfristelsen\u00bb"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Slik-gikk-det-da-forskere-ledet-norske-studenter-ut-i-kredittkortfristelsen-350b.html"}, {"field": "pageclass", "value": ["article"]}, {"field": "publishtime", "value": "2016-10-05T10:27:48.000Z"}, {"field": "recs-articleid", "value": "350"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-10-05T10:27:48.000Z"}, {"field": "recs-rawtitle", "value": "Slik gikk det da forskere ledet norske studenter ut i \u00abkredittkortfristelsen\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Den yngre generasjonen vil ha ting her og n\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/e4041f18e94440ad3247063a30c61b7d69aaeeb8.jpg?5905fee3"}, {"field": "thumbnailfullheightdimensions", "value": "200x1746"}, {"field": "timestamp", "value": "2017-04-30T15:12:35.000Z"}, {"field": "title", "value": "Slik gikk det da forskere ledet norske studenter ut i \u00abkredittkortfristelsen\u00bb"}, {"field": "url", "value": "http://www.adressa.no/familieogoppvekst/Slik-gikk-det-da-forskere-ledet-norske-studenter-ut-i-kredittkortfristelsen-350b.html"}, {"field": "urlhash", "value": "e4041f18e94440ad3247063a30c61b7d69aaeeb8"}], "score": 0.83397245, "siteId": "9222270286501375973", "id": "e4041f18e94440ad3247063a30c61b7d69aaeeb8"}

