{"fields": [{"field": "modifiedtime", "type": "time", "value": "2012-04-17T09:33:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Boligmarkedet er preget av usikkerhet, og mange som har lyst til \u00e5 selge eller kj\u00f8pe, avventer situasjonen. Det meldes at boligrenta trolig g\u00e5r ned i l\u00f8pet av to uker, samtidig som meglere i Oslo-omr\u00e5det sier at markedet har l\u00f8snet og at folk er tilbake p\u00e5 visninger.", "G\u00e5r prisene opp eller ned eller vil de stabilisere seg? Ekspertene tror at boligprisene stabiliserer seg og kommer til \u00e5 stige i slutten av 2009. Er det n\u00e5 markedet snur, er det riktig \u00e5 selge og kj\u00f8pe n\u00e5?", "Hjem har tatt utgangspunkt i en familie med mor, far og to barn. De har en sentrumsn\u00e6r bolig i Trondheim, men har funnet en som er st\u00f8rre og som krever h\u00f8yere l\u00e5n.", "Samlet inntekt: 1 million kroner", "Bolig for salg: Verditakst p\u00e5 2 millioner kroner, vurdert i mai 2008.", "L\u00e5n p\u00e5 eiet bolig: 1,4 millioner kroner", "Forventet egenkapital: Etter salg: 600 000 kroner", "Ny bolig: 3, 2 millioner kroner", "L\u00e5nebehov: 2, 6 millioner kroner.", "Hvilke vurderinger gj\u00f8r banken for v\u00e5r familie. Vil banken gi nytt l\u00e5n til en st\u00f8rre bolig, og hvordan stiller den seg til eventuell mellomfinansiering.", "Vi har spurt Nordea, Fokus Bank, Sparebank1 Midt-Norge, DnB Nord, Melhusbanken og Kl\u00e6bu Sparebank .", "Magnar Meslo, banksjef personmarked", "Verditaksten er for gammel, det er stor sannsynlighet for at boligen ikke har like h\u00f8y verdi som i mai i fjor.", "Hvilken bolig skal selges og hvor ligger den, det er viktig i forhold til hvor lett den lar seg omsette i markedet.", "Hva slags yrke/arbeid har kunden, er de trygge i jobben. Har de gode forutsetninger for \u00e5 skaffe nye jobber dersom det blir n\u00f8dvendig? Dette er viktig i forhold til den langsiktige betalingsevnen.", "Vi stresstester ogs\u00e5 kunden i forhold til hva de t\u00e5ler av press p\u00e5 \u00f8konomien. Klarer de \u00e5 betjene to l\u00e5n, og hvor lenge har de behov for mellomfinansiering?", "Banken kan gi avdragsfrihet p\u00e5 begge l\u00e5n i en periode, slik at kunden bare betaler renter. Her er det usikkerhet knyttet til st\u00f8rrelsen p\u00e5 egenkapitalen, men den vurderes opp mot muligheten for \u00e5 legge inn en buffer som kan legges til det nye boligl\u00e5net etter salg av gammel bolig.", "- Til vurdering m\u00e5 vi ogs\u00e5 se p\u00e5 om dette er et stressalg, om kunden f\u00e5r det travelt. I s\u00e5 fall kan man tape mer egenkapital.", "Vi ser ofte at selger kommer i utakt med prisen i markedet, fordi man har en tendens til \u00e5 feilvurdere verdien p\u00e5 egen bolig. I et fallende marked er det viktig \u00e5 ikke g\u00e5 for h\u00f8yt ut i pris, for mens tida g\u00e5r og man fors\u00f8ker \u00e5 selge, synker prisene i markedet mens man selv kommer p\u00e5 etterskudd. Riktig prissetting er derfor ekstra viktig akkurat n\u00e5.", "Konklusjon: Synes denne saken h\u00f8res positiv ut, med mindre boligen som skal selges ikke ligger i et utsatt omr\u00e5de. Dyre Halse gate vil for eksempel ikke v\u00e6re et like positivt utgangspunkt i dette tilfellet.", "Nordea har f\u00f8rstehjemsl\u00e5n, her er det veldig stramt og kunden m\u00e5 oppfylle kriteriene. Han m\u00e5 ikke v\u00e6re eldre enn 34 \u00e5r og vi stiller som krav at kunden er i stand til \u00e5 dekke meglerutgiftene selv. For tre \u00e5r siden ga banken l\u00e5n til dette ogs\u00e5, men n\u00e5 f\u00f8lger vi kriteriene til punkt og prikke. Etter gode resultater p\u00e5 privatmarkedet i fjor, har jeg f\u00e5tt beskjed om \u00e5 kj\u00f8re p\u00e5 og ta godt imot nye kunder, sier Magnar Meslo i Nordea.", "Knut Olav Lian, banksjef", "Vi ser p\u00e5 utdanning, yrke og arbeidsgiver. Inntekten m\u00e5 v\u00e6re trygg og kunden m\u00e5 ha evne til \u00e5 skaffe alternativ inntekt dersom det oppst\u00e5r endringer. Det er det f\u00f8rste, og her ligger v\u00e5r r\u00e5dgivende plikt, sier Lian.", "Med 600 000 i egenkapital vil vi i utgangspunktet ligge innenfor 80 prosent finansiering i dette tilfellet. Selv om det er p\u00e5 grensen, med usikkerheten i markedet.", "Mellomfinansieringsbehovet er p\u00e5 4.6 millioner kroner, det er i h\u00f8yeste laget for en familie med 1 million i inntekt. Derfor vil vi nok n\u00f8ye vurdere type bolig, beliggenhet og om eiet bolig eventuelt kan leies ut dersom kunden ikke f\u00e5r realisert salg.", "Minus for familien vil i s\u00e5 fall v\u00e6re at med utleie over et \u00e5r, vil de m\u00e5tte skatte av gevinsten n\u00e5r boligen selges.", "Vi ser ikke n\u00f8dvendigvis mest p\u00e5 sikkerheten bak - dette vil jo v\u00e6re et l\u00e5n som g\u00e5r i 20 \u00e5r. Det er vel s\u00e5 viktig \u00e5 vurdere tryggheten p\u00e5 betalingsevnen i framtida, og da m\u00e5 vi vurdere yrke og utdanning og evne til omstilling. Vi kan gi mellomfinansiering og avdragsfrihet i opptil fem \u00e5r, dersom det er n\u00f8dvendig.", "S\u00e5 langt har ikke Melhusbanken strammet inn p\u00e5 kredittvurderingene, men tar h\u00f8yde for fall i boligmarkedet.", "N\u00e5r prisene er lave skal man kj\u00f8pe seg opp, da tjener man mest, sier Lian. Hovedutfordringen for bankene n\u00e5 er at bankmarkedet finansieres i utlandet. I dag er det en tung prosess, fordi man kjenner ikke situasjonen om tre m\u00e5neder. Derfor holder bankene igjen.", "Har du obligasjonsforfall p\u00e5 300 millioner kroner om tre m\u00e5neder, s\u00e5 m\u00e5 du ha de pengene da. S\u00e5nn er det bare.", "Her m\u00e5 regjeringen ta ansvar n\u00e5, sier Lian i Melhusbanken. Ogs\u00e5 han \u00f8nsker nye kunder velkommen.", "Bj\u00f8rn Lenard Langli, kommunikasjonsdirekt\u00f8r", "I dette tilfellet ville familien f\u00e5tt innvilget l\u00e5n p\u00e5 sin nye bolig, forutsatt at de hadde f\u00e5tt den salgssummen som er oppgitt, p\u00e5 to millioner kroner. Imidlertid er det noe h\u00f8y bel\u00e5ningsgrad i og med at det overstiger 80 prosent av verdien.", "Vi ville uansett bedt om en fornyet takst p\u00e5 den eksisterende boligen.", "N\u00e5r det gjelder mellomfinansiering, er det lite trolig at de ville f\u00e5tt innvilget dette med de nevnte forutsetningene. Den samlede gjelden og m\u00e5nedlige l\u00e5nekostnaden ville blitt for h\u00f8y.", "Vi ville imidlertid akseptert mellomfinansiering for en kortere periode dersom eksisterende bolig allerede var solgt.", "Det er ikke nevnt andre utgifter og l\u00e5neforpliktelser som bil og studiel\u00e5n. Dette ville i tilfelle p\u00e5virket b\u00e5de regnestykket og v\u00e5r behandling av l\u00e5nes\u00f8knaden.", "Lill Bente Totland, avdelingsbanksjef for S\u00f8r-Tr\u00f8ndelag", "Dette er et case vi m\u00f8ter daglig. Vi har ikke endret v\u00e5r kredittvurdering, det er den samme b\u00e5de i gode og d\u00e5rlige tider.", "Vi ser p\u00e5 kundens \u00f8konomi, og legger vekt p\u00e5 om inntekten er stabil. Den kan v\u00e6re usikker for mange i dag, og vi ser mest p\u00e5 den framtidige betjeningsevnen.", "I utgangspunktet ville vi nok innvilge et l\u00e5n i dette tilfelle.", "N\u00e5r det gjelder mellomfinansiering m\u00f8ter vi f\u00f8rste risiko - salg og variabel verdi p\u00e5 eksisterende bolig. Her ville vi konferert med megler for \u00e5 se p\u00e5 verdi og omsettelighet i forhold til type bolig og beliggenhet. Dersom det er liten risiko i forhold til framtidig inntjening ville vi nok gitt mellomfinansiering i en kortere periode. Dersom behovet blir langvarig, ville vi se p\u00e5 mulighet for utleie av eksitsterende bolig, for jeg tror et samlet l\u00e5nebehov p\u00e5 4.6 millioner kroner ville bli t\u00f8ft for en inntekt p\u00e5 1 million kroner.", "Det som er positivt n\u00e5 er at vi trolig f\u00e5r en normalisering av pengemarkedsrenta i forhold til styringsrenta, det er positivt - for alle. Men markedet preges av litt psykologi enda. Det er en gyllen regel at man m\u00e5 selge og kj\u00f8pe i samme marked, for at omsetningen av boliger skal g\u00e5 rundt. Men selger vil ha igjen like mye som ved kj\u00f8p, og samtidig gj\u00f8re et scoop n\u00e5r han kj\u00f8per ny bolig.", "Vi har et generelt r\u00e5d; selg f\u00f8r du kj\u00f8per, dersom du ikke har r\u00e5d til \u00e5 betjene to l\u00e5n samtidig. DnB Nord f\u00f8lger samme utl\u00e5nsprinsipp som f\u00f8r, men vi m\u00e5 forholde oss til at det tar lenger tid \u00e5 omsette bolig.", "Arne Nypan, konsernbanksjef", "Vi har en prisfilosofi her i banken der alle blir behandlet individuelt. Det betyr at l\u00e5nekunder f\u00e5r r\u00e5dgivning, der vi g\u00e5r gjennom husholdningens \u00f8konomi f\u00f8r vi setter pris p\u00e5 l\u00e5n.", "Prismodellen vi bruker gj\u00f8r at vi priser l\u00e5net veldig presist.", "Den ligner p\u00e5 mange m\u00e5ter forsikringsselskapenes m\u00e5te \u00e5 prise en forsikring p\u00e5, og jeg vet at stadig flere banker har tatt i bruk denne modellen, sier Nypan.", "I praksis betyr dette at kunder med god orden i \u00f8konomien vil f\u00e5 l\u00e5n med god pris, mens kunder som ikke har s\u00e5 god orden f\u00e5r l\u00e5n med h\u00f8yere renter.", "Dette mener vi er en riktig og rettferdig m\u00e5te \u00e5 vurdere kundene p\u00e5, sier Nypan.", "If\u00f8lge konsernbanksjefen er konkurransen i utl\u00e5nsmarkedet knallhardt, og Sparebank1 er offensive.", "Vi praktiserer ikke utl\u00e5nsstopp, vi tillater mellomfinansiering og mener det er lurt \u00e5 v\u00e6re tilgjengelig for nye kunder, nettopp n\u00e5.", "Konklusjon: Slik jeg vurderer ditt case, vil vi - dersom v\u00e5r kredittvurdering av kunden er god - kunne v\u00e6re med p\u00e5 denne finansieringen. Tre ganger \u00e5rsinntekt p\u00e5 boligl\u00e5n er en tommelfingerregel, og selv om det er knyttet usikkerhet til egenkapitalen, s\u00e5 tror jeg at vi kunne g\u00e5tt for en mellomfinansiering her. Kunden m\u00e5 klare \u00e5 betjene to l\u00e5n i seks m\u00e5neder, og det vil i praksis bety at vi legger til 72 000 kroner ekstra p\u00e5 l\u00e5net til den nye boligen n\u00e5r salg av gammel bolig er realisert. Det tror jeg ikke de vil ha problemer med \u00e5 klare, sier Arne Nypan.", "B\u00e5rd Einar Brenne, kredittsjef", "I Kl\u00e6bu Sparebank har vi kj\u00f8rt stramt hele tida, og generelt har vi ingen endringer p\u00e5 kredittvurderinger og forutsetninger for mellomfinansiering. Vi ville ikke tatt imot en ny kunde og mellomfinansiert hans l\u00e5n, for \u00e5 si det s\u00e5nn.", "Vi har hatt en noks\u00e5 strikt linje og ikke gitt l\u00e5n ut over 80 prosent av verdi uten tilleggssikkerhet.", "I dette tilfellet ville vi sett p\u00e5 verdivurdering av boligen i dag. Dersom 80 prosent regelen v\u00e5r sprekker, ville det blitt en vurderingssak i forhold til husstandens framtidige betjeningsevne."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d42a6a5030e0b07c98965d6710580fde4f717c48f8fe0d6c41df3f57d7fd3fb1"}, {"field": "createtime", "value": "2017-04-29T09:22:06.000Z"}, {"field": "description", "value": "Det er lurt \u00e5 selge bolig f\u00f8r du kj\u00f8per, og det er lurt \u00e5 kj\u00f8pe bolig n\u00e5. Men denne rekkef\u00f8lgen er ikke like lett \u00e5 f\u00e5 til, og da sp\u00f8rs det om banken vil stille opp med st\u00f8rre l\u00e5n og mellomfinansiering."}, {"field": "dominantimage", "value": "http://www.adressa.no/incoming/article1287043.ece5/ALTERNATES/w980-default/boliger"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/029e36c1bd84f3ba8c2fc0b44b0a267d750e8607.jpg?5960de47"}, {"field": "dominantthumbnaildimensions", "value": "300x169"}, {"field": "heading", "value": ["Vil banken finansiere boligen din? -adressa.no", "Nordea", "Melhusbanken", "Fokus Bank", "DnBNOR", "Sparebank1 Midt-Norge", "Kl\u00e6bu Sparebank"]}, {"field": "id", "value": "029e36c1bd84f3ba8c2fc0b44b0a267d750e8607"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "nordea"}, {"field": "kw-concept", "value": ["million kroner", "bolig", "l\u00e5n", "banken finansiere boligen", "4.6 millioner kroner", "kunde"]}, {"field": "kw-entity", "value": ["halse", "kl\u00e6bu sparebank", "melhusbanken", "dnb nord"]}, {"field": "kw-location", "value": ["s\u00f8r-tr\u00f8ndelag", "trondheim", "oslo", "midt-norge"]}, {"field": "kw-pageclass", "value": "article"}, {"field": "kw-person", "value": ["magnar meslo", "knut olav lian", "bente totland", "bj\u00f8rn lenard langli", "arne nypan"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1287043.ece5/ALTERNATES/w980-default/boliger"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil banken finansiere boligen din?"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1230947.ece"}, {"field": "pageclass", "value": ["article"]}, {"field": "publishtime", "value": "2009-01-16T07:10:59.000Z"}, {"field": "recs-articleid", "value": "1453132"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-01-16T07:10:59.000Z"}, {"field": "recs-rawtitle", "value": "Vil banken finansiere boligen din? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det er lurt \u00e5 selge bolig f\u00f8r du kj\u00f8per, og det er lurt \u00e5 kj\u00f8pe bolig n\u00e5. Men denne rekkef\u00f8lgen er ikke like lett \u00e5 f\u00e5 til, og da sp\u00f8rs det om banken vil stille opp med st\u00f8rre l\u00e5n og mellomfinansiering."}, {"field": "thumbnail", "value": "http://content-thumbnail.cxpublic.com/content/thumbnail200x150/029e36c1bd84f3ba8c2fc0b44b0a267d750e8607.jpg?5960de47"}, {"field": "thumbnailfullheightdimensions", "value": "200x2458"}, {"field": "timestamp", "value": "2017-07-08T13:29:43.000Z"}, {"field": "title", "value": "Vil banken finansiere boligen din?"}, {"field": "url", "value": "http://www.adressa.no/forbruker/hjem/article1230947.ece"}, {"field": "urlhash", "value": "029e36c1bd84f3ba8c2fc0b44b0a267d750e8607"}], "score": 0.6132065, "siteId": "9222270286501375973", "id": "029e36c1bd84f3ba8c2fc0b44b0a267d750e8607"}

