{"fields": [{"field": "modifiedtime", "type": "time", "value": "2016-06-16T06:48:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "I Norge ble det avlagt 1448 doktorgrader i 2014, viser en rapport fra Kunnskapsdepartementet . Bare Danmark og Finland har flere avlagte doktorgrader.", "Ottar Hellevik mener det p\u00e5 tide \u00e5 sette fokus p\u00e5 kvaliteten p\u00e5 forskningen og hvordan den fremstilles i media. Han er professor emeritus i statsvitenskap ved Universitetet i Oslo og har skrevet en rekke metodeb\u00f8ker. Den siste er \u00abM\u00e5l og mening. Om feiltolking av meningsm\u00e5linger\u00bb.", "\u2014 Det blir mer og mer vanlig at ubetydelige forskjeller mellom grupper bl\u00e5ses opp til det ugjenkjennelige. N\u00e5r dette er forskning om helserisiko, kan det skape un\u00f8dvendig uro og engstelse. Forskere m\u00e5 passe seg for \u00e5 formidle resultater folk flest vil oppfatte som tulleforskning, sier Hellevik.", "I en artikkel i Norsk statsvitenskapelig tidsskrift gir han en rekke eksempler p\u00e5 det han mener er misvisende forskningsformidling, der forskningsresultater fordreies og feiltolkes. Mange av eksemplene er hentet fra helseforskning.", "De to st\u00f8rste problemene med dagens forskningsformidling mener han er dette:", "Forskning overdrives: P\u00e5stander om helsefare florerer i mediene. Ofte tallfestes helsefaren ikke, eller tallfestes p\u00e5 en m\u00e5te som skaper et misvisende inntrykk. Eksempelvis ble det meldt at det \u00e5 ha blitt bestefar \u00f8ker d\u00f8dsrisikoen med 10 prosent. Problemet med dette var at d\u00f8dsrisikoen (sjansen for \u00e5 d\u00f8 i l\u00f8pet av et \u00e5r) var 0,45 prosent for bestefedre og 0,41 for de som bare var fedre. Alts\u00e5 en differanse p\u00e5 bare 0,04 prosentpoeng. Dermed er det egentlig sv\u00e6rt liten forskjell mellom gruppene, men den blir stor relativt sett, fordi forekomsten som forskjellen sees i forhold til er s\u00e5 lav (0,04 tilsvarer 10 prosent av 0,41).", "Uholdbare slutninger om \u00e5rsaksammenheng: En statistisk sammenheng antas \u00e5 skyldes p\u00e5virkning uten tilstekkelig kontroll for at den ikke skyldes andre ting. Det antas for eksempel at det \u00e5 bli bestefar \u00f8ker d\u00f8dsrisikoen, uten at en har kunnet avkrefte andre mulige forklaringer p\u00e5 sammenhengen. Forskeren sier i intervjuet: \u00abN\u00e5r du blir bestefar, kan du plutselig f\u00f8le deg mye eldre og kanskje mindre maskulin. Dermed kan det hende at du ogs\u00e5 begynner \u00e5 oppf\u00f8re deg eldre og lever mer usunt\u00bb. Men dette er spekulasjoner en ikke har hatt data til \u00e5 unders\u00f8ke. Og som alt nevnt er forskjellen forsvinnende liten.", "- Hva er det st\u00f8rste problemet - forskerne eller journalistene?", "\u2014 Det ligger et stort ansvar hos forskerne, fordi mye er vanskelig for journalistene \u00e5 oppdage. Men et problem er at mange forskerne opplever et press om at de ikke bare skal publisere i internasjonale fagtidsskrifter, de skal ogs\u00e5 helst f\u00e5 medieoppmerksomhet her hjemme rundt det de gj\u00f8r. Da kan de p\u00e5 samme m\u00e5te som journalister \u00f8nske \u00e5 gj\u00f8re funnene sine mer oppsiktsvekkende enn det strengt tatt er grunnlag for. Dette kan g\u00e5 ut over hvordan forskningsresultatene fremstilles, sier Hellevik.", "Forskningsr\u00e5det: \u2014 M\u00e5 ta alvorligAdministrerende direkt\u00f8r i Forskningsr\u00e5det, Arvid Hall\u00e9n, mener Hellevik har rett i mye av det han sier.", "\u2014 Media har sin egen logikk, s\u00e5 det er forskerne som m\u00e5 v\u00e6re p\u00e5passelige og etterrettelige og ta h\u00f8yde for at det ikke er s\u00e5 lett \u00e5 tolke og forst\u00e5 hva som ligger i ulike typer analyser. \u00c5 forst\u00e5 helserisiko ut fra tall, er veldig krevende. Dette m\u00e5 forskerne ta hensyn til n\u00e5r de formidler til media, sier Hall\u00e9n.", "- Hvor stort problem er dette?", "\u2014 Jeg tror han har helt rett i at dette er et av problemene vi m\u00e5 ta mer alvorlig. Jeg synes likevel at den st\u00f8rste utfordringen fortsatt er \u00e5 f\u00e5 mer av forskningen kommunisert ut til et bredt publikum, sier Hall\u00e9n.", "Han mener det er de ulike forskningsinstitusjonene som har hovedansvaret for \u00e5 skape god formidlingskultur blant forskerne.", "- Tror du det stemmer at forskere f\u00f8ler et press for \u00e5 f\u00e5 oppmerksomhet rundt sine resultater, og at dette igjen kan p\u00e5virke dem til \u00e5 gj\u00f8re funnene, og formidlingen av dem, mer oppsiktsvekkende enn det er grunnlag for?", "\u2014 Det er fortsatt stort behov for \u00e5 f\u00e5 flere til \u00e5 skape oppmerksomhet rundt sin forskning. Noen kan kanskje f\u00f8le seg presset, men jeg vet ikke hvor utbredt det er. Hellevik har uansett rett i at formidling m\u00e5 gj\u00f8res p\u00e5 en etterrettelig m\u00e5te, sier Hall\u00e9n.", "Forskerforbundet: Bedre dialogLeder i Forskerforbundet, Petter Aaslestad, er enig i mye av det Hellevik sier. Aaslestad mener dialogen mellom journalister og forskere m\u00e5 bli bedre.", "\u2014 Forskere m\u00e5 ikke bare formidle det spektakul\u00e6re med forskningen, men ogs\u00e5 alle forbeholdene. Samtidig m\u00e5 journalister anerkjenne at forskningsresultater sjelden er entydige. Jeg tror en opplyst allmennhet gjerne vil h\u00f8re om nyansene som ligger i et forskningsprosjekt, sier Aaslestad.", "- Lesere uttrykker ofte forvirring fordi de mener media det ene \u00f8yeblikket formidler at forskning viser noe, i det neste at forskning viser det motsatte. Hva kan gj\u00f8res med dette?", "\u2014 Journalister b\u00f8r slutte \u00e5 bruke formuleringen \u00abforskning viser\u00bb, fordi det som regel vil v\u00e6re nyanser i forskningen, sier Aaslestad.", "Trenger du tips til hvordan skille god og d\u00e5rlig forskning? Da kan du kanskje ta en titt p\u00e5 den britiske bloggeren og kjemil\u00e6reren Andy Brunnings sjekkliste her . Nettstedet Forskning.no har ogs\u00e5 laget en egen liste basert p\u00e5 denne. Her er kortversjonen:", "Se bak sensasjonelle overskrifter: Overskrifter er laget for \u00e5 dra leserne inn i saken. Ofte overforenkles forskningsresultatene i overskriften. Les derfor hele artikkelen for \u00e5 f\u00e5 med alle begrensninger og forbehold.", "G\u00e5 til kildene: B\u00e5de journalister og forskere kan ta feil. I verste fall kan de overdrive eller fordreie resultatene for \u00e5 skape st\u00f8rre interesse for studien. Sjekk derfor originalkildentil studien som omtales. Som regel lenkes de til i teksten.", "V\u00e6r oppmerksom p\u00e5 \u00f8konomiske og politiske interesser: Mange selskap ansetter forskere for \u00e5 utf\u00f8re og publisere forskning. Dette betyr ikke at det er d\u00e5rlig forskning, men det kan v\u00e6re lurt \u00e5 ha det i bakhodet. Noen kan ogs\u00e5 ha interesse av \u00e5 markedsf\u00f8re et bestemt resultat av politiske \u00e5rsaker\u2013 for eksempel \u00e5 f\u00e5 flere forskningsmidler.", "Sammenfall betyr ikke \u00e5rsakssammenheng: En korrelasjon mellom to variabler betyr ikke n\u00f8dvendigvis at den ene for\u00e5rsaker den andre (se Helleviks eksempel lenger oppe).", "V\u00e6r oppmerksom p\u00e5 spekulering: Hvis en journalist eller forsker bruker ord som \u00abkan tyde p\u00e5\u00bb eller \u00abkan v\u00e6re en mulig sammenheng\u00bbfor \u00e5 beskrive et forskningsresultat, skyldes det ofte at det ikke finnes klare beviser eller en entydig konklusjon.", "Se p\u00e5 st\u00f8rrelsen p\u00e5 studien: Jo f\u00e6rre fors\u00f8kspersoner som har v\u00e6rt med i et fors\u00f8k, desto vanskeligere er det \u00e5 konkludere noe sikkert. Se derfor p\u00e5 utvalgsst\u00f8rrelsen. V\u00e6r ogs\u00e5 oppmerksom p\u00e5 om studien er gjort p\u00e5 dyr eller mennesker. Dyrefors\u00f8k kan ikke overf\u00f8res direkte til mennesker, for dyrekroppene virker ikke p\u00e5 samme m\u00e5te som v\u00e5re.", "Studien m\u00e5 v\u00e6re representativ: Forskerne b\u00f8r ta utgangspunkt i data om en gruppe mennesker som ligner mest mulig p\u00e5 den allmenne befolkningen. F\u00f8rst da kan man generalisere fra den lille gruppen til hele befolkningen.", "Fors\u00f8k m\u00e5 ha en kontrollgruppe: Hvis man tester ut noe p\u00e5 en gruppe, b\u00f8r man ogs\u00e5 ha en kontrollgruppe som f\u00e5r placebo (\"narremedisin\"). Eksempelvis om man tester effekten av et legemiddel. Da b\u00f8r det v\u00e6re en gruppe som f\u00e5r legemiddelet og en som ikke f\u00e5r det, slik at man kan sammenligne resultatene. Kontrollgruppen b\u00f8r ligne testgruppen, det vil si ha samme alder, kj\u00f8nn, vekt, etc.", "Fors\u00f8kene m\u00e5 v\u00e6re blinde: Fors\u00f8kspersonene m\u00e5 ikke vite p\u00e5 forh\u00e5nd om de er i kontrollgruppen eller gruppen som f\u00e5r det som testes, eksempelvis en bestemt type medisin. Noen studier er dobbeltblinde, alts\u00e5 at heller ikke forskerne vet hvem som er i de to gruppene f\u00f8r etterp\u00e5.", "Tidligere studier m\u00e5 nevnes: Forskere eller journalister glemmer av og til \u00e5 nevne at andre forskere har kommet frem til et annet resultat enn det de selv har. Dette handler ofte om at de \u00f8nsker \u00e5 f\u00e5 frem et spesielt poeng eller st\u00f8tte sin hypotese. Men dette kan gi et feil bilde av temaet.", "Resultatet m\u00e5 kunne gjentas: Jo flere studier som viser samme resultat, desto st\u00f8rre grunnlag for \u00e5 konkludere. Da er det en fordel hvis det er brukt ulike metoder, for eksempel befolkningsunders\u00f8kelser, laboratoriefors\u00f8k, dyrefors\u00f8k og testing p\u00e5 mennesker.", "Se etter ekstern fagvurdering: F\u00f8r forskningsresultater blir publisert i vitenskapelige tidsskrift, blir de vurdert av fagfeller. De sjekker om studien er godt utf\u00f8rt og om den lever opp til vitenskapelige standarder. Det er et kvalitetsstempel. Men det finnes ogs\u00e5 eksempler p\u00e5 d\u00e5rlig forskning i gode tidsskrifter. Journalister b\u00f8r sjekke forskningen med andre relevante forskere f\u00f8r de publiserer en artikkel."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "df9d933eec312cbf72b97ddada287f1ef5a43371a375cc1c5a05bb7eb3aa9997"}, {"field": "createtime", "value": "2017-03-28T07:44:51.000Z"}, {"field": "description", "value": "Her er 12 sjekkpunkter som skiller god og d\u00e5rlig forskning."}, {"field": "heading", "value": ["Ekspert mener \u00abtulleforskning\u00bb kan skape uro og engstelse -adressa.no", "Overdrivelser og feilslutninger", "- Stort ansvar hos forskerne", "12 sjekkpunkter"]}, {"field": "id", "value": "e8d90b076d8f66d434c3b97a4837398187b7e43e"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "science"}, {"field": "kw-concept", "value": ["bestefar \u00f8ker d\u00f8dsrisikoen", "d\u00e5rlig forskning", "forsker"]}, {"field": "kw-entity", "value": ["kunnskapsdepartementet", "forskning", "m\u00e5l", "forskningsr\u00e5det", "universitetet", "danmark og finland", "norsk", "forskerforbundet"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["petter aaslestad", "ottar hellevik", "arvid hall\u00e9n", "andy brunnings"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/e96b9251-86d7-4227-8f93-caca4133d396?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekspert mener \u00abtulleforskning\u00bb kan skape uro og engstelse"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Ekspert-mener-tulleforskning-kan-skape-uro-og-engstelse-209626b.html"}, {"field": "pageclass", "value": ["article"]}, {"field": "publishtime", "value": "2016-06-16T06:48:10.000Z"}, {"field": "recs-articleid", "value": "209626"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-06-16T06:48:10.000Z"}, {"field": "recs-rawtitle", "value": "Ekspert mener \u00abtulleforskning\u00bb kan skape uro og engstelse -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Her er 12 sjekkpunkter som skiller god og d\u00e5rlig forskning."}, {"field": "thumbnail", "value": "http://content-thumbnail.cxpublic.com/content/thumbnail200x150/e8d90b076d8f66d434c3b97a4837398187b7e43e.jpg?59713d10"}, {"field": "thumbnailfullheightdimensions", "value": "200x2105"}, {"field": "timestamp", "value": "2017-07-20T23:30:24.000Z"}, {"field": "title", "value": "Ekspert mener \u00abtulleforskning\u00bb kan skape uro og engstelse"}, {"field": "url", "value": "http://www.adressa.no/100Sport/sprek/Ekspert-mener-tulleforskning-kan-skape-uro-og-engstelse-209626b.html"}, {"field": "urlhash", "value": "e8d90b076d8f66d434c3b97a4837398187b7e43e"}], "score": 0.89804596, "siteId": "9222270286501375973", "id": "e8d90b076d8f66d434c3b97a4837398187b7e43e"}

