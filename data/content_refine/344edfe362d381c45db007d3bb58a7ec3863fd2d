{"fields": [{"field": "modifiedtime", "type": "time", "value": "2012-06-20T09:59:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "helge hegerberg"}, {"field": "body", "value": ["Saken oppdateres.", "Det lukter p\u00e6ng i kaksebygda. H\u00e5ndverkere flikker opp fasaden p\u00e5 plassen Kalbergnausta p\u00e5 nordspissen av Halsa kommune p\u00e5 Nordm\u00f8re. Inne i stua spilles det gresk folkemusikk. Lars Gunnar klimprer i godstolen p\u00e5 ett av sine tre bouzouki-instrumenter. Den nyrike fjordbonden er i slag, og han mimrer om mange turer til Hellas og den greske kulturen. Musikken, varmen og vennlige grekere er det han liker \u00e5 snakke om.", "- Dr\u00f8mmen er \u00e5 ta en reise igjen, men jeg er svekket helsemessig etter amputasjon i et bein. N\u00e5 har jeg s\u00e5pass med penger at jeg klarer meg godt selv, sier han n\u00f8kternt om livssituasjonen. Han har et avslappet forhold til alle pengene som st\u00e5r p\u00e5 bok. En formue p\u00e5 24 millioner kroner st\u00e5r trygt i lokalbanken.", "Storkapitalen p\u00e5 raid", "Vi er geografisk p\u00e5 det stedet der spekkhoggeren Keiko dukket opp en s\u00f8ndag for noen \u00e5r siden og satte Halsa p\u00e5 det internasjonale kartet. N\u00e5 utmerker kommunen seg som ener p\u00e5 det midtnorske velstandskartet. Langs sj\u00f8kanten ligger oppdrettsm\u00e6rer og speiler seg i gullende oktobersol og det er et hvitt teppe over fjelltoppene. Det hersker ro og stillhet, frosten har lagt seg ute og inne er det varme fra vedovnen.", "Lars Gunnar S\u00e6ter var sammen med fire naboer i et eierskap med f\u00f8rst en, og s\u00e5 to, oppdrettskonsesjoner. Fr\u00f8ya-selskapet Salmar raidet bygda i fjor. Anders Heggem (70), Ingebrigt Fj\u00e6rvik Seter (46), Nils R\u00f8e (62), Asbj\u00f8rn Heggem (61) og Lars Gunnar S\u00e6ter (69) har f\u00f4ret sin siste smolt og slaktet den siste laks ved landbasen Haltbakken. De er p\u00e5 inntektstoppen i Halsa. Ved skatteligningen 2007 plasserte de seg mellom ni og tretten p\u00e5 inntektstoppen i M\u00f8re og Romsdal, og dette er et industri- og matfylke som har produsert mange rikinger. At Halsa er s\u00e5 h\u00f8yt oppe, vekker oppsikt.", "Langs en strekning p\u00e5 sju kilometer mellom Halsanaustan og Fj\u00e6rvika bor Midt-Norges supermillion\u00e6rer som samlet har h\u00e5vet inn ufattelige pengebel\u00f8p p\u00e5 oppdrettskonsesjoner; totalt s\u00e5 mye som 750 millioner kroner. Minst! Oppdretterne har fylt opp sine bankkonti med solide formuer. I en mannsalder har de kavet rundt med drift av matfisk-konsesjoner i markedsmessige b\u00f8lgedaler. Det har v\u00e6rt lange arbeidsdager i bratte bakker og p\u00e5 farlige m\u00e6rkanter.", "Solgte unna slitet", "Da storkapitalen av b\u00f8rsnoterte selskaper meldte seg med bud p\u00e5 anleggene, solgte de unna alt slitet. Verkende rygger og store never hviler n\u00e5. Rikest av alle av oppdretterne i Halsa er br\u00f8drene Hans Olav og Nils Aakvik, som solgte Aakvik Settefisk til Ler\u00f8y-konsernet. Formuene deres er p\u00e5 henholdsvis 237 og 285 millioner kroner.", "- Hva tenker du om alle pengene som er tjent, Lars Gunnar?", "- Vi fikk godt betalt og det var et greit oppgj\u00f8r med kj\u00f8perne, uten at jeg vil g\u00e5 i detaljer om innholdet i handelen. De som tok seg av dette ordnet papirene til det beste for alle. Ogs\u00e5 v\u00e5re arbeidere fikk bonuser, en s\u00e5 mye som 700 000 kroner, som takk for innsatsen. Vi ville bel\u00f8nne tro tjenere i bedriften. Alle 16 er i jobb, og det er viktig, men det lokale lakseslakteriet er avviklet. Salmar tar fisken inn i sin egen produksjonslinje.", "- N\u00e5 er det finanskrise og nerv\u00f8sitet i bankene. Du tenker ikke p\u00e5 \u00e5 spre kapitalen i flere banker?", "- Jeg har v\u00e6rt litt opptatt av dette med spredning. Jeg ser at to millioner kroner automatisk er sikret gjennom garantier, men jeg stoler p\u00e5 banken min. Jeg har alltid hatt med Sparebanken Nordvest \u00e5 gj\u00f8re. Damene ved lokalkontoret var p\u00e5 bes\u00f8k. Vi hadde en fin samtale her p\u00e5 kj\u00f8kkenet. Kontakten er den beste. Sikker som banken er et gjengs uttrykk historisk sett, men det kan v\u00e6re en sannhet med modifikasjoner i disse tider.", "Bes\u00f8k av investorer", "- Har du hatt p\u00e5gang av folk som vil sette formuen din i prosjekter?", "- Jo da, det har v\u00e6rt s\u00e5kalte investeringseksperter p\u00e5 d\u00f8ra her. De fors\u00f8kte \u00e5 friste meg med tilbud om investeringer i shipping og olje, og det var ulike prosjekter i Kroatia, Tyskland og Frankrike jeg ble forespeilet. Kapitalen min f\u00e5r st\u00e5 i fred i banken. Jeg hopper ikke p\u00e5 noe spekulativt. Luksus som jeg har bevilget meg er innkj\u00f8pet av tre bouzoukier, men det var en interesse som startet lenge f\u00f8r jeg ble en holden mann.", "- Du er opptatt av gresk musikk i gruppen du er en del av?", "- Ja, vi har v\u00e6rt p\u00e5 mange reiser med v\u00e5re opptredener. Jeg ble s\u00e5 hektet av gresk musikk da jeg s\u00e5 en forestilling p\u00e5 Det Norske Teatret i 1982 som het \u00abDet gror ein morgon\u00bb. Arven etter Mikis Theodorakis lever ogs\u00e5 i Fj\u00e6rvika.", "- Hvordan kom du inn i oppdrett, som n\u00e5 har gitt deg formuen?", "- Det startet i 1978. Vi b\u00f8r takke tidligere sosialsjef \u00d8sten R\u00f8e for at det ble noe av. Han s\u00e5 mulighetene, og s\u00e5 dannet vi en gruppe med gardbrukere som gikk sammen. F\u00f8rst med den ene konsesjonen, og s\u00e5 kj\u00f8pte vi en til da vi fikk penger til det. Noen \u00e5r gjorde vi det bra, og andre tider var det vanskelig. Det positive gjennombruddet kom etter \u00e5rtusenskiftet. Vi utviklet anlegget og bygget vei, og vi investerte i slakteriet. Der var jeg med p\u00e5 arbeidet frem til 1992. Etter nytt\u00e5rsorkanen satte jeg inn min innsats p\u00e5 skogrydding og ble en mer passiv deltaker i den daglige driften av Halsa Fiskeoppdrett.", "Innhentet av alderen", "- Vil du savne fellesskapet rundt driften av en viktig lokal arbeidsplass?", "- Klart det var kjekt \u00e5 delta p\u00e5 styrem\u00f8tene eller v\u00e6re med i slakteriet sammen med de andre. Vi utviklet en sosial tone med oppdrettsselskapet. Prisen var god da vi solgte, og med ett unntak var vi blitt en til\u00e5rskommen eiergruppe. Tidspunktet for \u00e5 g\u00e5 ut av bransjen var rett. Jeg er forn\u00f8yd med at vi gjennom nesten 30 \u00e5r aldri hadde en alvorlig arbeidsulykke og at vi kunne skape trygge arbeidsplasser. Folk fra flere nasjonaliteter fikk arbeid hos oss. N\u00e5r jeg tenker tilbake er det hyggelige minner, sier Lars Gunnar S\u00e6ter.", "Han h\u00e5per helsa holder og at han kan bo hjemme p\u00e5 Kalbergnausta. Amputasjonen etter koldbrann gj\u00f8r at han ikke er s\u00e5 r\u00f8rlig lenger. Han er gift med en russisk dame, Nadia fra St. Petersburg, som n\u00e5 er i sitt f\u00f8deland. Under v\u00e5rt bes\u00f8k har han selskap i Elena Jakuts, som er en god venn fra det russiske milj\u00f8et. Hun understreker at Lars Gunnar er en vis mann som har interesser for andre lands kulturer og at det snakkes om nye reiser.", "- Folk her i Halsa kjenner meg godt. De vet hva jeg st\u00e5r for, sier Lars Gunnar S\u00e6ter.", "Med det signaliserer han at mange penger gir trygghet, men det vil likevel ikke endre p\u00e5 ting. Livet fortsetter stort sett som f\u00f8r. Det er helsa som er viktig, og det avgj\u00f8r om formuen kan nytes i fulle drag.", "Holder en lav profil", "Halsa er en kommune med f\u00e5 innbyggere og et variert n\u00e6ringsliv. Distriktsn\u00e6ringen lakseoppdrett er solgt ut til internasjonale selskaper som Salmar, Ler\u00f8y og Marine Harvest. Kapitalen som er h\u00f8stet kan settes inn i nye prosjekter.", "I alle \u00e5r har forfatteren Anne Karin Elstad fra bygda Vals\u00f8yfjord v\u00e6rt kommunens store kjendis. Med sin heimstaddiktning har hun fargelagt livet i bygdene i Halsa kommune, og hun har solgt enorme bokstabler med et levende persongalleri fra n\u00e6rmilj\u00f8et hun vokste opp i. Oppdrettskaksene har ikke noe \u00f8nske om \u00e5 bli kjent i vide kretser. Slik vi forst\u00e5r Lars Gunnar S\u00e6ter er de nyrike gardbrukerne de samme gamle gubbene, og de stikker seg kun ut n\u00e5r skatteligningen offentliggj\u00f8res. Alle andre dager g\u00e5r livet sin skjeve gang. Tonene fra en bouzouki gir lengt til fjerne strender og store kulturer.", "- Et historisk klondyke ligger bak disse formuene, men for all del de er ogs\u00e5 skapt av hardt arbeid og smarte disposisjoner. De solgte for egen del p\u00e5 rett tidspunkt, sier ordf\u00f8rer Ola Rognskog (Sp).", "- Hvordan kan formuene settes i sving som arbeidende kapital for Halsas utvikling?", "- Som politiker er det ikke meg i mot at det investeres tungt i Halsa, men det er ikke sikkert at det finnes s\u00e5 mange prosjekter akkurat n\u00e5 \u00e5 g\u00e5 inn. Tiden er ogs\u00e5 vanskelig for plasseringer. Kanskje er vi inne i en tid med betenkning, sier Rognskog."]}, {"field": "category0", "value": "nyheter"}, {"field": "category1", "value": "nyheter|moreromsdal"}, {"field": "contenthash", "value": "e51592828f307ca08276d0d3aa27bbb24226709295ff30a09ba824ec8ca3e00d"}, {"field": "createtime", "value": "2017-05-02T00:05:23.000Z"}, {"field": "description", "value": "Lars Gunnar S\u00e6ter nyter sitt otium og spiller bouzouki hjemme p\u00e5 g\u00e5rden. Gjennom et passivt eierskap i Halsa Fiskeoppdrett er han en av sju styrtrike menn i bygda Halsanaustan."}, {"field": "dominantimage", "value": "http://www.adressa.no/incoming/article1273859.ece5/ALTERNATES/w980-default/front%20halsa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/344edfe362d381c45db007d3bb58a7ec3863fd2d.jpg?59873e66"}, {"field": "dominantthumbnaildimensions", "value": "300x169"}, {"field": "heading", "value": "Uendret liv for en av Halsas oppdrettskakser -adressa.no"}, {"field": "id", "value": "344edfe362d381c45db007d3bb58a7ec3863fd2d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "moreromsdal"]}, {"field": "kw-company", "value": "marine harvest"}, {"field": "kw-concept", "value": ["banken", "kommune", "kroner", "arbeid", "solgt", "liv", "oppdrett", "penger", "formue", "kapital", "inne", "millioner kroner"]}, {"field": "kw-entity", "value": ["aakvik settefisk", "keiko", "nordm\u00f8re", "salmar", "midt-norges", "det norske teatret", "tyskland og frankrike", "halsa fiskeoppdrett", "haltbakken", "sparebanken nordvest", "hans olav og nils aakvik", "hans olav", "halsanaustan og fj\u00e6rvika", "ler\u00f8y og marine harvest", "halsanaustan", "kalbergnausta", "ler\u00f8y", "mikis theodorakis", "vals\u00f8yfjord", "fj\u00e6rvika"]}, {"field": "kw-location", "value": ["nadia", "hellas", "st. petersburg", "kroatia", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["ola rognskog", "lars gunnar", "elena jakuts", "lars gunnar s\u00e6ter", "nils aakvik", "asbj\u00f8rn heggem", "\u00f8sten r\u00f8e", "anne karin elstad", "nils r\u00f8e", "ingebrigt fj\u00e6rvik seter", "anders heggem"]}, {"field": "kw-taxonomy", "value": ["nyheter", "nyheter/moreromsdal"]}, {"field": "og-image", "value": "http://www.adressa.no/incoming/article1273859.ece5/ALTERNATES/w980-default/front%20halsa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uendret liv for en av Halsas oppdrettskakser"}, {"field": "og-type", "value": "article"}, {"field": "og-url", "value": "http://www.adressa.no/nyheter/moreromsdal/article1181176.ece"}, {"field": "pageclass", "value": ["article"]}, {"field": "publishtime", "value": "2008-10-31T04:00:00.000Z"}, {"field": "recs-articleid", "value": "869149"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|moreromsdal"}, {"field": "recs-publishtime", "value": "2008-10-31T04:00:00.000Z"}, {"field": "recs-rawtitle", "value": "Uendret liv for en av Halsas oppdrettskakser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/moreromsdal"]}, {"field": "teaser", "value": "Lars Gunnar S\u00e6ter nyter sitt otium og spiller bouzouki hjemme p\u00e5 g\u00e5rden. Gjennom et passivt eierskap i Halsa Fiskeoppdrett er han en av sju styrtrike menn i bygda Halsanaustan."}, {"field": "thumbnail", "value": "http://content-thumbnail.cxpublic.com/content/thumbnail200x150/344edfe362d381c45db007d3bb58a7ec3863fd2d.jpg?59873e66"}, {"field": "thumbnailfullheightdimensions", "value": "200x2358"}, {"field": "timestamp", "value": "2017-08-06T16:05:58.000Z"}, {"field": "title", "value": "Uendret liv for en av Halsas oppdrettskakser"}, {"field": "url", "value": "http://www.adressa.no/nyheter/moreromsdal/article1181176.ece"}, {"field": "urlhash", "value": "344edfe362d381c45db007d3bb58a7ec3863fd2d"}], "score": 0.8837081, "siteId": "9222270286501375973", "id": "344edfe362d381c45db007d3bb58a7ec3863fd2d"}

