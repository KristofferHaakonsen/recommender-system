{"fields": [{"field": "modifiedtime", "type": "time", "value": "2014-04-08T18:53:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["halvard lunde", "klikk.no"]}, {"field": "body", "value": ["Saken oppdateres.", "KORT SAGT:", "+ Skjerm", "+ Batterilevetid", "+ Ultra str\u00f8msparingsmodus", "- Litt kjedelig design (litt for lik s4?)", "P\u00e5 Samsungs splitter nye toppmodell, Galaxy S5, er fokuset p\u00e5 funksjoner kraftig nedtonet. For der forgjengerne til Galaxy S5, ( Galaxy S3 og Galaxy S4 ), ble lansert med en funksjons-galore mobilverden ikke hadde sett tidligere, er det andre ting som fremheves p\u00e5 nye Galaxy S5.", "Noen funksjoner er borte, som muligheten for \u00e5 skrolle med bruk av \u00f8ynene mens andre er sl\u00e5tt av, som luftvisning og luftnavigering.", "Fokuset p\u00e5 Galaxy S5 er noen f\u00e5, men viktige funksjoner, som kameraet, pulsm\u00e5leren og fingeravtrykksleseren.", "Visuelt er det ikke vanskelig \u00e5 se slektskapet mellom Galaxy S5 og tidligere modeller. Faktisk er fronten s\u00e5 lik at vi tror mange ikke hadde klart \u00e5 si hvilken mobil som var S5 og hvem som var S4, bortsett fra at S5 er ca. en halv cm h\u00f8yere og 3 mm bredere. Baksiden har st\u00f8rre ulikheter, og der S4 ble anklaget for billig plast har S5 litt dyrere plast.", "Bakdekselet p\u00e5 Galaxy S5 er laget i et gummiert plastmateriale som faktisk bidrar til \u00e5 gi Galaxy S5 et litt eksklusivt preg. Ikke helt p\u00e5 niv\u00e5 med skinnimitasjonen til Samsungs Note-serie , men like fullt synes vi det fungerer.", "Verdt \u00e5 merke seg er at bakdekselet kan byttes ut. Dette til tross for at mobilen er IP67 klassifisert (vanntett). Bare husk p\u00e5 \u00e5 bytte bakdekselet med et som gj\u00f8r at mobilen beholder sine vanntette egenskaper.", "Galaxy S5 er i tillegg utstyrt med en blank rillete kant som faktisk stikker litt over skjermen. Form\u00e5let er \u00e5 beskytte mobilen n\u00e5r den ligger med skjermen ned.", "Samtidig gir ikke denne l\u00f8sningen den samme eksklusive f\u00f8lelsen som vi for eksempel fikk med Nokias splitter nye toppmobil, Lumia 930, som vi s\u00e5 vidt fikk smugtitte p\u00e5 denne uken. Lumia 930 har en fasettslipt skjerm som gj\u00f8r overgangen mellom kant og skjerm b\u00e5de eksklusiv og behagelig i bruk.", "Brukergrensesnittet TouchViz, som er Samsungs Android-tilpasning er blitt renere, enklere og mer i tr\u00e5d med slik Google vil at Android skal oppleves.", "For eksempel har innstillingsmenyen ikke lenger fanevisning. Istedenfor kan du velge mellom listevisning eller ikoner. Om du misliker den nye visningen, s\u00e5 kan du alltids bytte tilbake til fanevisning.", "Vi synes oppryddingen av menyene er bra. Ikonene er stort sett lettforst\u00e5elige og tekstingen har f\u00e5tt en tynn, men lettlest skrifttype.", "Sjefen for Samsung Mobile sa under lanseringen av Galaxy S5 at Samsung var opptatt av \u00abmeningsfulle innovasjoner\u00bb. Og det er kanskje her pulsm\u00e5leren kommer inn.", "For under kamera\u00f8yet, sammen med blitsen, befinner det seg en pulsm\u00e5ler. Aktiverer du Samsungs helse-app, S Health, kan du m\u00e5le pulsen din. Sammenlignet med v\u00e5r manuelle telling, virket pulsm\u00e5ler for \u00e5 v\u00e6re n\u00f8yaktig. Vi har ikke testet n\u00f8yaktigheten mot andre pulstellere, som for eksempel pulsbelte.", "Pulsm\u00e5leren m\u00e5 ogs\u00e5 sees som en del av en st\u00f8rre helhet \u2013 som en del av Samsungs \u00f8kosystem. For den nye smartklokken Galaxy Gear og armb\u00e5ndet Galaxy Fit i har n\u00e5 f\u00e5tt integrerte pulsm\u00e5lere.", "Det gj\u00f8r at man faktisk kan gjennomf\u00f8re regelmessig og trolig relativt n\u00f8yaktige m\u00e5linger b\u00e5de under trening og hvile. Gear og Fit vil ogs\u00e5 telle skritt og synkronisere seg mot mobilen n\u00e5r de er innen rekkevidde.", "Det er nok ogs\u00e5 under fanen \u00abmeningsfulle\u00bb innovasjoner at hjemknappen har f\u00e5tt integrert en fingeravtrykksleser \u2013 akkurat som hos Iphone 5S .", "Men i tillegg til \u00e5 kunne \u00e5pne mobilen uten passord, kan fingeravtrykksleseren til Samsung ogs\u00e5 kobles til PayPal og vil kunne brukes til \u00e5 bekrefte nettbetalinger. Presisjonen p\u00e5 fingeravtrykksleseren virket for \u00e5 v\u00e6re presis og \u00e5pnet mobilen hver gang vi str\u00f8k fingeren over startknappen p\u00e5 riktig m\u00e5te.", "P\u00e5 Iphone 5S har vi opplevd en relativt stor feilprosent, spesielt n\u00e5r vi har hatt litt fuktige fingre eller ikke v\u00e6rt helt rene p\u00e5 fingertuppen. Vi har ikke f\u00e5tt brukt Galaxy S5 nok til \u00e5 kunne si om Samsungs fingeravtrykksleseren fungerer godt i alle situasjoner, men f\u00f8rsteinntrykket er godt.", "Galaxy S5 leverer jevnt over veldig bra resultater i ytelsestestene v\u00e5re. Den legger seg stort sett i tet eller nesten i tet p\u00e5 de fleste testene vi kj\u00f8rer. Men samtidig kan vi ikke la v\u00e6re \u00e5 tenke tanke at en toppmobil kanskje burde ligge enda lenger foran?", "Med tanke p\u00e5 at det sikkert kommer en ny Iphone i l\u00f8pet av sommeren/h\u00f8sten, s\u00e5 burde kanskje Samsung ha sikret seg et st\u00f8rre forsprang? Men samtidig vet vi at Galaxy S4 ble oppgradert til S4+ etter et halvt \u00e5rs salg, s\u00e5 det samme kan jo skje med Galaxy S5.", "Der Samsung Galaxy S5 virkelig skinner er p\u00e5 batterilevetiden. Her m\u00e5lte vi den til 13 timer og 30 minutter i v\u00e5r test! Testen best\u00e5r av \u00e5 kj\u00f8re video i lopp til batteriet er tomt. Dette skjer med maksimal lysstyrke p\u00e5 skjermen og mobilen satt i flymodus.", "Det n\u00e6rmest vi kommer en konkurrent her er Galaxy Note 3, som vi m\u00e5lte til nesten 13 timer for et halvt \u00e5r siden. God batterilevetid liker vi og det gj\u00f8r ogs\u00e5 at vi slipper like ofte \u00e5 knote med lading og den litt knotete kontakten som sitter foran mikro-USB-porten p\u00e5 mobilens underside.", "Dette dekselet sitter der for \u00e5 gj\u00f8re mobilen vanntett. Vi tar et lite forbehold med batterilevetiden siden vi ikke har rukket \u00e5 kj\u00f8re batteritesten v\u00e5r mer enn en runde. Vi bruker normalt \u00e5 kj\u00f8re to eller tre ganger n\u00e5r vi f\u00e5r spesielt gode eller spesielt d\u00e5rlige resultater.", "Den 5,1 tommers store super-AMOLED-skjermen p\u00e5 Galaxy 5S er veldig bra. Den er skarp, lyssterk, har gode farger og godt svartniv\u00e5. Skjermen har en oppl\u00f8sning p\u00e5 1920 x 1080 (full HD).", "Vi vil ogs\u00e5 nevne funksjonen \u00abSpeedbooster\u00bb. Denne funksjonen bruker b\u00e5de det tr\u00e5dl\u00f8se nettverket ditt og mobilnettverket n\u00e5r store filer skal lastes ned. Vi fikk noe varierende resultater n\u00e5r vi m\u00e5lte effekten av Speedbooster-funksjonen, alt fra ingen effekt til cirka 40 prosent raskere nedlastingstid.", "NYE MENYER: Samsung har g\u00e5tt bort fra en fanevisning i menyene til en rutenettvisning med ikoner. Du kan ogs\u00e5 velge en listevisning, som er mer lik visningen man finner i en ren Android-versjon.", "Kvaliteten p\u00e5 kameraet er en av de viktigste egenskapene til en mobil. Denne egenskapen havner ofte p\u00e5 topp tre n\u00e5r forbrukerne blir spurt om hva som er viktig p\u00e5 en mobil.", "P\u00e5 Galaxy S5 er kameraet forbedret i forhold til forgjengeren. N\u00e5 snakker vi lynrask oppstart og raskere autofokus. F\u00f8rsteinntrykket av kameraet er bra, men vi ser p\u00e5 testbildene vi har tatt at Iphone 5S fortsatt kan matche Samsungs toppmobil n\u00e5r det kommer til fotokvalitet.", "Vi vil kj\u00f8re en full fototest av Galaxy 5 og Iphone 5S litt senere i april. Da vil du f\u00e5 det endelige svaret p\u00e5 hvor godt kameraet i Galaxy 5 faktisk er.", "Galaxy S5 er p\u00e5 mange omr\u00e5der en super mobil. Vi tror ikke den har stor nok wow-faktor til at Samsung klarer \u00e5 flytte veldig mange Iphone-kunder over p\u00e5 sitt lag. Og om det skjer, s\u00e5 tror vi \u00e5rsaken da er pulsm\u00e5leren og det etter hvert \u00f8kende \u00f8kosystemet Samsung har med smartklokken Gear og Gear Fit.", "Galaxy S5 har, slik vi ser det, fire store \u00abkj\u00f8psargumenter\u00bb. Det f\u00f8rste er kameraet. Det er blitt raskere og med bedre oppl\u00f8sning. Vi synes ogs\u00e5 det tar gode bilder. Det andre er pulsm\u00e5leren og muligheten til \u00e5 kombiner Galaxy S5 med en smartklokke/armb\u00e5nd.", "PULS: Ja, vi har puls. Med Samsung Galaxy S5 i lomma, kan du m\u00e5le pulsen din n\u00e5r du vil. Den kan ogs\u00e5 logges i S Health-appen, slik at du kan se pulsutviklingen din.", "Testresultater: Galaxy S5", "Quadrant 23426", "Browsermark 3318", "Sundspider 390,6", "Geekbench 2842", "AnTuTU 35242", "Batterilevetid 13:30 timer", "Treningsappen S Health utvikler seg stadig til det bedre og med dagens fokus p\u00e5 trening og kosthold, s\u00e5 kan faktisk ny teknologi v\u00e6re en motivator om man \u00f8nsker en sunnere og mer aktiv livsstil.", "Det tredje kj\u00f8psargumentet er funksjonen \u00abUltra str\u00f8msparingsmodus\u00bb. Den ser ut til \u00e5 fungere som lovet og vi tror mange vil like at man selv med f\u00e5 prosenter igjen p\u00e5 batteriet kan berge seg helt hjem en s\u00f8ndagskveld eller at man kan rusle noen dager i fjellet uten \u00e5 miste kontakten med omverdenen. Med 14 prosent gjenv\u00e6rende batterilevetid, fikk vi en estimert levetid i Ultra str\u00f8msparingsmodus p\u00e5 1,7 dager.", "Det fjerde gode kj\u00f8psargumentet er den samlede ytelsen. For en som kommer fra en litt til\u00e5rskommen Android-mobil, vil Galaxy S5 gi en helt ny og bedre Android-opplevelse. Skjermen er utrolig god, kameraet er bra, mobilen er raskt og har fortsatt mange funksjoner \u00e5 utforske, selv om mange av den er nedtonet en smule i forhold til de forrige Galaxy S-lanseringen til Samsung.", "Vi tror ikke veldig mange som har Galaxy S4 vil kaste seg over Galaxy S5, men er man f\u00f8rst i Samsungs \u00f8vre mobilsegment, er Galaxy S5 nesten et uunng\u00e5elig neste skritt.", "Selv var vi nesten litt skuffet over Galaxy S5 i starten. Var dette alt? Men Galaxy S5 vokser p\u00e5 oss for hver dag som g\u00e5r og det er et veldig godt tegn. I tillegg har Galaxy et voksende \u00f8kosystem rundt seg i form av klokker og treningsarmb\u00e5nd. Det gj\u00f8r Galaxy S5 ogs\u00e5 til en mer interessant mobil.", "Vi kan ikke straffe Galaxy S5 karaktermessig fordi forventningene var skrudd i taket p\u00e5 forh\u00e5nd, for Galaxy S5 er absolutt en av de aller beste mobilene akkurat n\u00e5. Den har alt av funksjoner og ytelse en toppmobil skal ha - og litt til. Derfor f\u00e5r Galaxy S5 v\u00e5r toppkarakter.", "Related content", "KORT SAGT:", "+ Skjerm", "+ Batterilevetid", "+ Ultra str\u00f8msparingsmodus", "- Litt kjedelig design (litt for lik s4?)", "Pris: 5500 kroner", "Testresultater: Galaxy S5", "Quadrant 23426", "Browsermark 3318", "Sundspider 390,6", "Geekbench 2842", "AnTuTU 35242", "Batterilevetid 13:30 timer", "Spesifikasjoner:", "Operativsystem: Android 4.4 (KitKat)", "Skjerm: 5,1 tommer, super-AMOLED", "Oppl\u00f8sning: 1920 x 1080 punkter, 432 PPI", "Prosessor: 2,5 GHz Quad Core (Snapdragon 801)", "Minne: 2 GB", "Lagringsplass: Fra 16 GB", "Minnekort: Ja, opp til 128 GB", "Kamera: 16 MP", "Frontkamera: 2 MP", "WiFi: 802.11 ac/a/b/g/n", "4G: Cat. 4 150/50 Mbps", "Batteri: 2800 mAh", "St\u00f8rrelse: 72,5 x 142 x 8,1 mm", "Vekt: 145 gram", "Annet: Fingeravtrykksleser i hjemknappen, Speedbooster, Ultra str\u00f8msparingsmodus, ANT+", "Les ogs\u00e5:"]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "9c8400df9ed523f42f3aedd47a5ba2525e0a8208c6a49504d6a67e9167c72073"}, {"field": "createtime", "value": "2017-02-26T14:06:22.000Z"}, {"field": "description", "value": "Samsung Galaxy S5 rendyrker kjente basisfunksjoner og legger til noen nye. V\u00e5rens mest etterlengtede mobil vil skuffe noen og imponere andre."}, {"field": "dominantimage", "value": "http://www.adressa.no/incoming/article9477611.ece/ALTERNATES/w980-default/Samsung.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0e8cc7b6c9bedd3f987085e7297c8a77efd06e79.jpg?591b6b0a"}, {"field": "dominantthumbnaildimensions", "value": "300x169"}, {"field": "heading", "value": ["Samsung Galaxy S5 imponerer -adressa.no", "Slektskap", "Renere brukergrensesnitt", "Meningsfulle innovasjoner?", "Leser fingeren", "Raskere kamera", "Konklusjon"]}, {"field": "id", "value": "0e8cc7b6c9bedd3f987085e7297c8a77efd06e79"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-company", "value": ["paypal", "google", "samsung"]}, {"field": "kw-concept", "value": ["mobil", "funksjoner", "meningsfulle innovasjoner", "13:30 timer", "m\u00e5le pulsen", "kjedelig design", "batterilevetid 13:30 timer", "\u00e5pne mobilen", "skjerm", "batterilevetid 13:30", "kamera"]}, {"field": "kw-entity", "value": ["speedbooster", "samsung mobile", "samsungs android", "gear fit", "ultra", "gear og gear fit", "samsung galaxy s5", "nokias", "galaxy 5", "mah", "galaxy", "kitkat", "samsungs note", "galaxy s3", "galaxy s4", "galaxy s5", "health", "galaxy s-lanseringen", "mbps", "touchviz", "lumia 930", "galaxy note 3", "galaxy fit", "galaxy 5s", "iphone 5s", "galaxy gear"]}, {"field": "kw-pageclass", "value": "article"}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article9477611.ece/ALTERNATES/w980-default/Samsung.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Samsung Galaxy S5 imponerer"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article9477579.ece"}, {"field": "pageclass", "value": ["article"]}, {"field": "publishtime", "value": "2014-04-08T18:53:44.000Z"}, {"field": "recs-articleid", "value": "9477579"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-04-08T18:53:44.000Z"}, {"field": "recs-rawtitle", "value": "Samsung Galaxy S5 imponerer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Samsung Galaxy S5 rendyrker kjente basisfunksjoner og legger til noen nye. V\u00e5rens mest etterlengtede mobil vil skuffe noen og imponere andre."}, {"field": "thumbnail", "value": "http://content-thumbnail.cxpublic.com/content/thumbnail200x150/0e8cc7b6c9bedd3f987085e7297c8a77efd06e79.jpg?591b6b0a"}, {"field": "thumbnailfullheightdimensions", "value": "200x2971"}, {"field": "timestamp", "value": "2017-05-16T21:11:38.000Z"}, {"field": "title", "value": "Samsung Galaxy S5 imponerer"}, {"field": "url", "value": "http://www.adressa.no/forbruker/digital/article9477579.ece"}, {"field": "urlhash", "value": "0e8cc7b6c9bedd3f987085e7297c8a77efd06e79"}], "score": 1.720822, "siteId": "9222270286501375973", "id": "0e8cc7b6c9bedd3f987085e7297c8a77efd06e79"}

