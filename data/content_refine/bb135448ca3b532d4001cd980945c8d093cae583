{"fields": [{"field": "modifiedtime", "type": "time", "value": "2015-12-19T21:16:39.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Ukeadressa", "Portrettet", "Svein Otto Nilsen"]}, {"field": "author", "value": "\u00e5ge winge"}, {"field": "body", "value": ["Hvem trodde dette da jeg for noen uker siden gikk rundt som arbeidsledig?", "Etter \u00e5 ha blitt kastet ut med valgvannet for fire \u00e5r siden, har Svein Otto Nilsen gjort et comeback p\u00e5 linje med Lasarus\u2019. Ikke bare ble han valgt inn i bystyret og p\u00e5 fylkestinget, men han ble ogs\u00e5 stemt inn i menighetsr\u00e5det p\u00e5 Ranheim.", "N\u00e5 sitter han smilende hjemme p\u00e5 Vik\u00e5sen, og mens hunden Rocky snorker under spisebordet, kan Nilsen konstatere at en lang politisk reise med til sammen tre partier endte opp i et r\u00f8dgr\u00f8nt politisk establishment hvor han de neste \u00e5rene skal lede byens kultur- og idrettskomit\u00e9.", "\u2013 Med tanke p\u00e5 dine politiske krumspring var det kanskje naturlig at din f\u00f8rste representasjonsoppgave ble \u00e5 holde \u00e5pningstalen under \u00e5rets Kaninhopp-NM?", "\u2013 Det var et fantastisk arrangement med over 900 kaniner, jeg fikk snakket med dommere fra flere land og det var stappfullt med folk. Dagen etter dro jeg tilbake og lovte dem like godt et lokale hvor de kan ha denne typen utstillinger.", "Typisk Nilsen, vil mange si, han blir en ombudsmann for alle han m\u00f8ter, og listen over hans politiske engasjement kan m\u00e5les i tusenvis av leserbrev.", "Kampsaker som oppreisning for barnevernsbarna, trikken, G\u00e5saparken, skjenking av alkohol p\u00e5 idrettsarrangement, borgerl\u00f8nn, r\u00f8ykerom, spr\u00f8yterom og gratis heroin til narkomane, markabeboernes rett til \u00e5 bygge p\u00e5 utedoene, gratis sykkelpumper og rettferd for utestengte skihoppere og omskj\u00e6rte guttebarn, har i sum gjort ham til en av byens mest popul\u00e6re politikere.", "\u2013 Med tanke p\u00e5 at du skal lede kulturkomiteen, det finnes ogs\u00e5 betydelige kulturelle spor av deg?", "\u2013 Ja, jeg gikk p\u00e5 kino da de viste cowboy-filmer p\u00e5 Rosendal, og derfor banker jo hjertet mitt ekstra varmt for \u00e5 f\u00e5 Rosendal opp \u00e5 g\u00e5 igjen, og s\u00e5 gikk jeg jo p\u00e5 teater i skoletida, det var jo n\u00e6rmest et pliktl\u00f8p, og s\u00e5 har jeg jo v\u00e6rt p\u00e5 konsert med \u00c5ge ...", "\u2013 ... og s\u00e5 er du jo opptatt av kunst?", "\u2013 \u00c5?", "\u2013 Billedhuggerkunst?", "\u2013 Det kan godt v\u00e6re!", "\u2013 Du har st\u00e5tt p\u00e5 for \u00e5 f\u00e5 bykunstneren Otto Nielsen p\u00e5 sokkel i G\u00e5saparken?", "\u2013 \u00c5 ja, jeg har allerede snakket med den som er ansvarlig for kunst i kommunen.", "\u2013 Og snart er det kanskje duket for en av dine tidligere kampsaker, en statue av Marve Fleksnes, alias Rolv Wesenlund, i Palmehaven. Som du tidligere har p\u00e5pekt ble jo Marve sendt til landsfinalen \u00abMr. Charme 1974\u00bb p\u00e5 nettopp Britannia Hotel i Trondheim?", "\u2013 \u00c5 ja, og i den saken gikk jeg s\u00e5 langt at jeg sendte brev og utfordret Olav Thon, den tidligere eieren, og minnet om at en slik statue helt sikkert ville bli et popul\u00e6rt innslag i bybildet.", "Svein Otto Nilsen vokste opp i ei blokk i Haldens gate p\u00e5 Rosenborg, med en far som solgte kniver og vekter, og med en mor som reiste land og strand rundt for \u00e5 pleie trengende, hun var gratis hjemmehjelp. Fra moren arvet han empatien, fra faren gleden av \u00e5 fiske \u00f8rret.", "Han spilte trommer i Bispehaugen, men sluttet fordi skarptromma ble for stor for den lille kroppen. Senere fors\u00f8kte han seg p\u00e5 trekkspill, men la knappespillet p\u00e5 loftet da faren syntes fuglene utenfor hytta p\u00e5 Lundamo fortjente noe bedre.", "Han var en ok sk\u00f8ytel\u00f8per, p\u00e5 fotballbanen var det to spark p\u00e5 leggen og ett p\u00e5 ballen, men ellers var han s\u00e5 usedvanlig sjenert at en med en viss grad av sannhet kan hevde at Svein Otto Nilsen de f\u00f8rste seksten \u00e5rene av sitt liv holdt munn, helt til han en v\u00e5rdag i 1973, i f\u00f8rste klasse p\u00e5 Gerhard Sch\u00f8ning skole, antagelig i en time i faget bedrifts\u00f8konomi, \u00e5pnet munnen s\u00e5pass at det sev ut noen setninger om nedsettelse av skatter, avgifter og offentlige inngrep som han hadde l\u00e5nt av den karismatiske antikommunisten Anders Lange, som blandet eggelik\u00f8r i sine taler og som nettopp hadde startet partiet som senere skulle bli Fremskrittspartiet.", "\u2013 Ikke noe tydet p\u00e5 at jeg skulle begynne med politikk, det var utenkelig, men tilfeldighetene ville ha det til at Anders Langes Parti ble opprettet samtidig med at jeg fikk noen tusenlapper i baksmell p\u00e5 skatten, noe som f\u00f8ltes blodig urettferdig for en som hver eneste natt sleit seg opp for \u00e5 g\u00e5 med avisa.", "Nilsens gamle venner husker ham heller ikke som politiker, de husker ham for hjemmebrentsapparatet som putret og gikk i Haldensgata, hvor han som ung mann flyttet inn i oppgangen ved siden av sine foreldre, og for venneturene til Nilsens familiehytte p\u00e5 Lundamo hvor han hadde et godt forhold til b\u00f8ndene.", "Nilsen hesjet, kj\u00f8rte hest og spadde m\u00f8kk, og en periode av livet ville han bli g\u00e5rdbruker, i det minste gartner, og han stelte hagene utenfor blokka til glede for borettslagets eldre damer.", "Senere har han benyttet enhver anledning til \u00e5 snakke varmt for b\u00f8ndene. Og han kunne kanskje blitt medlem av Senterpartiet. Eller Arbeiderpartiet. Eller SV. Hvis det ikke var for den baksmellen p\u00e5 skatten.", "\u2013 Du er blitt kalt Skap-SV-er?", "\u2013 Ja, og jeg var stolt av det da det kom p\u00e5 trykk. Jeg har kjempet mange viktige saker med Knut Fagerbakke, og som kommunalr\u00e5d for Frp hadde jeg felles kontorlandskap med Toril Strand fra Ap og Kirsten Reitan fra SV. Hver morgen drakk vi kaffe og l\u00f8ste verdensproblemene sammen, og vi laget ogs\u00e5 felles forslag for de svakeste i samfunnet, hjertesaker som gikk rett inn i sjela mi. Det er ikke noe galt i \u00e5 v\u00e6re sosialist. Og det er ikke noe galt i \u00e5 v\u00e6re H\u00f8yre-mann heller, bare du har en sosial profil.", "Det var de tjue \u00e5rene som bystyrerepresentant for Fremskrittspartiet som formet Nilsen til en standhaftig politiker. Fra Carl I. Hagen l\u00e6rte han at det er viktigere \u00e5 komme med idiotiske forslag enn ikke \u00e5 komme med forslag i det hele tatt. Problemet for partilederen var at flere av Nilsens forslag gikk p\u00e5 tvers av den sentrale partilinje, og etter hvert ble det like mye sirkus som br\u00f8d.", "Da \u00abverstingene\u00bb skulle feies ut av partiet, og Hagen kommanderte kritiske partimed-lemmer til \u00e5 ligge i ro, kom Nilsen i beste sendetid g\u00e5ende langs Nidelven hvor han beskyldte partiformannen for \u00e5 spre frykt i hytt og v\u00e6r med sine eksklusjonsparagrafer.", "Som straff ble kommunalr\u00e5d Nilsen innstilt p\u00e5 tiendeplass p\u00e5 kommunelista, mens f\u00f8rstekandidaten Kristian Dahlberg Hauge ble sendt p\u00e5 broilerkurs for \u00e5 drilles i \u00e5 st\u00e5 opp midt p\u00e5 natta for \u00e5 intervjues. Nominasjonsm\u00f8tet stemte Nilsen opp p\u00e5 tredjeplass, men han f\u00f8lte seg s\u00e5 dolket i ryggen at han forsvant over til Demokratene, partiet til kompisen Vidar Kleppe, hvor Nilsen senere ble nestleder. Mens Hagen uttrykte glede over \u00e5 f\u00e5 en ny person p\u00e5 toppen som var pen i kl\u00e6rne. Antagelig hadde Hagen g\u00e5tt glipp av Nilsens opptreden under prinsessebryllupet.", "\u00abS\u00e5 fin en sl\u00f8yfe du har\u00bb, skr\u00f8t Mette-Marit etter \u00e5 ha beskuet Nilsens bl\u00e5dress, sl\u00f8yfa stammet forresten fra Nilsens egen konfirmasjon.", "\u2013 Hagen beskyldte deg i tillegg for \u00e5 tenke mer p\u00e5 deg selv enn de politiske sakene?", "\u2013 Ja, tenk det, jeg som aldri har drevet politikk for min egen del! Min drivkraft har alltid v\u00e6rt \u00e5 v\u00e6re en slags ombudsmann for vanlige folk, og spesielt for de mest utsl\u00e5tte.", "Som bystyrerepresentant for Demokratene rykket Nilsen inn en annonse hvor han oppfordret folk til \u00e5 opps\u00f8ke ham med sine problemer, og han \u00e5pnet et bitte lite kontor i kjelleren av R\u00e5dhuset for at de skulle slippe \u00e5 registrere seg i informasjonen.", "\u2013 Jeg slipper dere inn p\u00e5 baksiden, sa jeg da de ringte meg, og noen av dem som kom ville jo helst ikke bli sett. Det kom flyktninger, sosialklienter og rusmisbrukere, og jeg husker spesielt en av dem som truet med \u00e5 sprenge R\u00e5dhuset i lufta. Det handlet egentlig bare om husleia, pengemangel, og etter en kopp kaffe og en prat ringte jeg Nav hvor jeg fikk snakke med en saksbehandler som tok saken hans. Det er ikke d\u00e5rlige folk dette, bare fortvilte mennesker lengst nede som roper om hjelp.", "\u2013 Som dommer i forliksr\u00e5det hendte det du sprang etter folk for \u00e5 hjelpe dem?", "\u2013 Gjennom mine ni \u00e5r i forliksr\u00e5det m\u00f8tte jeg mange mennesker som var tvunget i kne av inkassobyr\u00e5, som selv ikke hadde r\u00e5d til advokat og ble s\u00e5 nedbrutt i m\u00f8tet med sine t\u00f8ffe motstandere at jeg m\u00e5tte f\u00f8lge dem ut. Noen av dem fulgte jeg til en r\u00e5dgiver som kunne hjelpe dem med gjeldsordning. Du kan si at jeg tok tak i problemene akkurat der og da. Det er meg. Hjelpe folk f\u00f8r de kommer enda lenger ned i rennesteinen.", "Etter 28 \u00e5r som fast bystyrerepresentant forsvant Nilsen ut av bystyret etter valget i 2011. Han, som tidlig i sin karriere advarte mot \u00ab\u00e5 sy puter under armene p\u00e5 arbeidsledige og sosialklienter\u00bb, ble selv Nav-er. Et ord han som medlem av Navs brukerutvalg har nedlagt forbud mot \u00e5 bruke, fordi det er en h\u00e5n mot alle som ber om hjelp.", "Selv fikk han lite hjelp av Nav, sier han. Han f\u00f8lte seg som en kasteball mellom kontorer.", "\u2013 Jeg sto opp etter at andre hadde dratt p\u00e5 jobb, jeg gikk turer med Rocky og hengte opp plakater om at folk m\u00e5 plukke opp hunde-dritten etter seg, jeg leste aviser og skrev leserinnlegg, men det verste var \u00e5 m\u00f8te folk som spurte: \u00abHar du ikke f\u00e5tt deg noe \u00e5 gj\u00f8re?\u00bb", "Gjennom sytten \u00e5r i Frionor hadde Nilsen bevist at han var en god selger. Han sto p\u00e5 for Frionor, merkevaren R\u00f8kke la ned, og som arbeidsledig fors\u00f8kte han ogs\u00e5 \u00e5 utfordre mangemilliard\u00e6ren. \u00abGi meg Frionor-navnet s\u00e5 skal du f\u00e5 konkurranse\u00bb, skrev Nilsen. Han fikk ikke noe svar.", "Han s\u00f8kte et par hundre jobber, sier han, og var p\u00e5 flere jobbintervjuer, men det var nederlag p\u00e5 nederlag. Etter hvert trengte han hjelp til \u00e5 sortere tankene. Noen timer hos en spesialist. Ikke mange. Men noen. Og det hjalp. Han skulle vise dem. Han skulle tilbake til politikken.", "Og s\u00e5 kom tilbudet om f\u00f8rsteplassen p\u00e5 Pensjonistpartiets liste.", "Kommer det en busslast med flyktninger, kan Nilsen bruke ord som \u00f8konomiske flyktninger og advare mot kaos og norsk utvanning. Men g\u00e5r flyktningene av bussen, er han den f\u00f8rste til \u00e5 be dem hjem til seg.", "\u2013 Noen kaller deg verdens snilleste rasist?", "\u2013 Jeg er langt fra noen rasist! Til og med som Frp-er engasjerte jeg meg for at lenge-v\u00e6rende asylbarn ikke skulle sendes ut. Reelle flyktninger har vi et ansvar for \u00e5 beskytte, men samtidig m\u00e5 vi v\u00e6re knallharde n\u00e5r det gjelder \u00e5 sende tilbake de som kommer for \u00e5 sko seg \u00f8konomisk. Flyktninger kan heller ikke tilbys jobber f\u00f8r andre, da blir det rasisme og br\u00e5k.", "\u2013 Du var nestleder i Demokratene da noen demokrater i Hurum lot som om de skj\u00f8t p\u00e5 muslimer under et m\u00f8te?", "\u2013 Ja, dessverre var det en del tullinger p\u00e5 lista som \u00f8dela totalt, det var en av grunnene til at Demokratene gikk ned.", "\u2013 Den gang forsvarte du \u00abskytingen\u00bb med at de fleste terrorister jo er muslimer?", "\u2013 Ja, og det er jo dokumentert, dessverre. Men muslimer flest er ikke terrorister, det er unntakene, og jeg vet ikke om de terroristene er muslimer heller.", "Nilsen har tidligere advart mot \u00e5 slippe innvandrerkultur inn p\u00e5 Folkemuseet. N\u00e5 mener han det er helt greit s\u00e5 lenge det ikke tar nuven av stavkirker, altertavler, skimuseet og resten av det norske.", "Han har opplevd s\u00e5 mye gjennom livet, sier han, at det har p\u00e5virket hjertet.", "Faren, som var en sprek mann, ble rammet av en skummel muskelsykdom da han var 56. Det var fryktelig \u00e5 se faren sin visne inn til en totalt hjelpetrengende gr\u00f8nnsak, sier han, mens moren slet seg ut p\u00e5 \u00e5 pleie mannen sin. Hjelpeapparatet fungerte ikke, sier Nilsen.", "Det gjorde det da datteren Elise fikk lymfekreft.", "\u2013 En forferdelig beskjed, sier han, den kan ikke beskrives. Redselen. Politikk ble ikke viktig. Bare \u00e9n ting var viktig.", "N\u00e5 er datteren frisk. Og Nilsen er engasjert i Barnekreftforeningen.", "I 32 \u00e5r har han v\u00e6rt sammen med sin Trine, samboeren, men da de ville henge kj\u00e6rlighetsl\u00e5s p\u00e5 Bybrua og gi andre den samme muligheten, fikk han flertallet mot seg i bystyret fordi all denne kj\u00e6rligheten kunne bli for tung for brua. Men den saken har ikke Nilsen gitt opp. Han har heller ikke gitt opp kampen for \u00e5 skaffe byens naturister ei skikkelig strand.", "\u2013 Jeg har kj\u00f8rt den saken seks-sju ganger i bystyret, og jeg kommer til \u00e5 kj\u00f8re den p\u00e5 nytt rett etter jul, tenker jeg. Jeg bader helst med bukse, men retten til \u00e5 bade naken er en naturlig ting. Selvsagt m\u00e5 vi ha ei slik strand i Trondheim. Men den m\u00e5 ikke gjemmes bort, og det m\u00e5 v\u00e6re mulig \u00e5 sykle dit. Jeg har sett meg ut noen plasser som er aktuelle.", "Nakenhet er ogs\u00e5 kultur, mener Nilsen. Alt er egentlig kultur, sier han, alt som kan skape aktivitet. F\u00f8rst vil han gj\u00f8re Avant Garden til et sted med aktiviteter hver dag, og s\u00e5 m\u00e5 byen f\u00e5 et fiskeri- og sj\u00f8fartsmuseum. Eskene med materiell er stuet ned p\u00e5 Sverresborg, n\u00e5 er det opp til det offentlige \u00e5 f\u00e5 kloa i brygga der Tordenskjold Armoury holder til f\u00f8r den havner i kl\u00f8rne p\u00e5 boligspekulantene.", "Nilsen sier han har tenkt tanken. Om Stortinget. Han skal ikke presse seg fram, sier han, men hvis partiet \u00f8nsker det vil han fors\u00f8ke.", "\u2013 Jeg hadde sjansen noen ganger i Fremskrittspartiet, men jeg likte meg ikke i Oslo og var derfor ikke spesielt interessert. Men neste stortingsvalg er antagelig min siste sjanse, og Stortinget er jo et m\u00e5l for de fleste som vil utgj\u00f8re en forskjell i politikken.", "Men akkurat n\u00e5 er Nilsen mer interessert i \u00e5 bla seg gjennom sin egen cd-samling med D.D.E., \u00c5ge og Too Far Gone fra Kv\u00e5l. Og Elton John.", "\u2013 Og Eldbj\u00f8rg Raknes!", "\u2013 Det der er s\u00e5nn jazz-greie, vet du, litt spesiell musikk, s\u00e5nn klunk-klunk-klunk. Det er ikke s\u00e5nn musikk jeg spiller hjemme, men jeg fikk den med meg fra JazzExpo p\u00e5 Dokkhuset hvor jeg var invitert. Men ikke skriv Raknes, det er ingen som vet hvem hun er, vet du.", "Nilsen sier han er ute for \u00e5 l\u00e6re. Tre ganger har han bes\u00f8kt Rake visningsrom p\u00e5 Bratt\u00f8ra, og ved ett tilfelle ble han st\u00e5ende sammen med en dame som heller ikke skj\u00f8nte noe av det hun s\u00e5.", "\u2013 Men vi tenkte sammen, hva er det kunstneren har tenkt med dette? For meg var det bare noen streker, men hvis du studerer kunstverket og bruker litt tid p\u00e5 det, s\u00e5 er det ei meining bak, vet du!", "\u2013 Du har utvidet din horisont?", "\u2013 Ja, ta den der muren som er flyttet fra Berlin og hit, for eksempel, det er jo litt spesielt \u00e5 f\u00e5 en tagget betongkloss i posten, men da kan man alts\u00e5 tenke, hva er meninga med det?", "\u2013 Ja?", "\u2013 Det er jo rett og slett en mur, men f\u00f8lger du den tankegangen, tenker du jo p\u00e5 stengte grenser, og s\u00e5 kommer det en mur mellom Solsiden og den gamle politistasjonen, og der gikk jeg jo med avisa som guttunge, men i dag er det bare en festplass.", "\u2013 Den muren gjorde deg nysgjerrig, skj\u00f8nner jeg, det er kanskje det som er litt av meninga med kunst, da?", "\u2013 Ja, du husker jo diskusjonen om opera, vi var jo imot den ogs\u00e5, men i dag er jo opera stort! Og hvem holder p\u00e5 med dans, sa vi f\u00f8r, men da jeg bes\u00f8kte Dansit, senter for dansekunst i Trondheim, s\u00e5 var de jo s\u00e5 mange, og de flyttet rundt p\u00e5 stoler og bord i en vill fart. Det var kunstnerisk dans! Og de var knallgode!", "\u2013 Gode tunger sier kultureliten vil spille deg god?", "\u2013 Jeg synes jo det er artig \u00e5 l\u00e6re noe nytt, og det er ikke bare kaninhopp, vet du, kultur er s\u00e5 mye!", "\u2013 Det er ikke lenge f\u00f8r det kommer nonfigurativ kunst i stua di?", "\u2013 Nei, her hjemme kommer det ikke kunst p\u00e5 veggene. Her er det kona som bestemmer.", "age.winge@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d5086bce692f70bbeafbb938a55bbb9ec22496425dd32b9703a862605d846ff3"}, {"field": "createtime", "value": "2017-05-01T13:59:48.000Z"}, {"field": "description", "value": "Svein Otto Nilsen m\u00e5tte ha hjelp fra velgerne for \u00e5 komme seg ut av Nav-k\u00f8a. Hans neste m\u00e5l er en plass p\u00e5 Stortinget."}, {"field": "dominantimage", "value": "http://www.adressa.no/pluss/magasin/article11937913.ece/f72mnx/ALTERNATES/w980-default/SVEIN_OTTO_NILSEN12.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bb135448ca3b532d4001cd980945c8d093cae583.jpg?59073f54"}, {"field": "dominantthumbnaildimensions", "value": "300x169"}, {"field": "heading", "value": ["I tilfelle Nilsen -adressa.no", "Skatt og sk\u00f8yter", "Partihopperen", "I kjelleren", "\u2013 Ingen rasist!", "Kunsten \u00e5 v\u00e6re folkelig"]}, {"field": "id", "value": "bb135448ca3b532d4001cd980945c8d093cae583"}, {"field": "keyword", "value": ["\u00c5ge Winge", "Ukeadressa", "Portrettet", "Svein Otto Nilsen"]}, {"field": "keywords", "value": "\u00c5ge Winge,Ukeadressa,Portrettet,Svein Otto Nilsen"}, {"field": "kw-category", "value": ["pluss", "magasin"]}, {"field": "kw-concept", "value": ["skatten", "saken", "demokrater", "mann", "politisk", "m\u00f8te", "flyktninger", "tanke", "dag", "hjelp", "parti", "spesielt", "hagen", "politikk", "fart", "lenge", "kultur", "tenk", "kunstnerisk dans", "l\u00e6re", "hjem", "senere", "bystyret", "kunst"]}, {"field": "kw-entity", "value": ["haldensgata", "kaninhopp", "dansit", "charme 1974", "lasarus", "marve fleksnes", "r\u00e5dhuset", "ranheim", "fremskrittspartiet", "rocky", "britannia hotel", "pensjonistpartiets", "avant garden", "demokratene", "ap og kirsten reitan", "rosenborg", "frionor", "kv\u00e5l", "bybrua", "nav", "palmehaven", "frp", "mr. charme 1974", "d.d.e.", "jazzexpo", "rosendal", "barnekreftforeningen", "arbeiderpartiet", "bratt\u00f8ra", "g\u00e5saparken", "h\u00f8yre", "elise", "dokkhuset", "haldens", "folkemuseet", "stortinget", "mette-marit", "nidelven", "rake", "bispehaugen"]}, {"field": "kw-location", "value": ["lundamo", "trondheim", "oslo", "berlin", "hurum"]}, {"field": "kw-pageclass", "value": "article"}, {"field": "kw-person", "value": ["elton john", "\u00e5ge winge", "toril strand", "otto nielsen", "anders langes parti", "kirsten reitan", "vidar kleppe", "eldbj\u00f8rg raknes", "kristian dahlberg hauge", "gerhard sch\u00f8ning", "svein otto nilsen", "anders lange", "carl i. hagen", "olav thon", "knut fagerbakke", "rolv wesenlund"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11937913.ece/f72mnx/ALTERNATES/w980-default/SVEIN_OTTO_NILSEN12.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I tilfelle Nilsen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/12/18/I-tilfelle-Nilsen-11939790.ece"}, {"field": "pageclass", "value": ["article"]}, {"field": "publishtime", "value": "2015-12-18T13:16:53.000Z"}, {"field": "recs-articleid", "value": "11939790"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-12-18T13:16:53.000Z"}, {"field": "recs-rawtitle", "value": "I tilfelle Nilsen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Svein Otto Nilsen m\u00e5tte ha hjelp fra velgerne for \u00e5 komme seg ut av Nav-k\u00f8a. Hans neste m\u00e5l er en plass p\u00e5 Stortinget."}, {"field": "thumbnail", "value": "http://content-thumbnail.cxpublic.com/content/thumbnail200x150/bb135448ca3b532d4001cd980945c8d093cae583.jpg?59073f54"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-01T13:59:48.000Z"}, {"field": "title", "value": "Svein Otto Nilsens kulturelle oppv\u00e5kning har g\u00e5tt fra hjemmebrent og Fleksnes til kunstnerisk dans"}, {"field": "url", "value": "http://www.adressa.no/pluss/magasin/2015/12/18/I-tilfelle-Nilsen-11939790.ece"}, {"field": "urlhash", "value": "bb135448ca3b532d4001cd980945c8d093cae583"}], "score": 0.6278925, "siteId": "9222270286501375973", "id": "bb135448ca3b532d4001cd980945c8d093cae583"}

