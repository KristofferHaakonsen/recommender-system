{"fields": [{"field": "modifiedtime", "type": "time", "value": "2015-03-22T08:32:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Maria Rainer som skal bli nonne, men ender som elsket stemor i en syvbarnsfamilie, p\u00e5 flukt fra nazistene, har fengslet og ber\u00f8rt publikum gjennom flere ti\u00e5r - og feberen vil blusse opp igjen lokalt n\u00e5 i Trondheim.", "Her er ti av \u00e5rsakene til at \u00abThe Sound Of Music\u00bb vil bli en publikumstreffer v\u00e5ren 2015.", "For det f\u00f8rste var alle planlagte forestillinger langt p\u00e5 vei utsolgt lenge f\u00f8r premieren, s\u00e5 fulle hus er allerede sikret og publikumsforventningene tydeligvis i orden.", "For det andre holder Rogers & Hammersteins originale historie og sanger en tidl\u00f8st h\u00f8y musikalstandard. Historien om den \u00f8sterrikske krigshelt fra f\u00f8rste verdenskrig Georg von Trapp, hans gifterm\u00e5l med barnepiken Maria og opposisjon mot Nazi-Tyskland foreg\u00e5r like f\u00f8r og etter Anschluss i 1938, er basert p\u00e5 Marias egen beretning om Van Trapp-familiens dramatiske \u00e5r. De durkdrevne musikalskaperne tilf\u00f8rte musikk, dans, profesjonell dramaturgi og solide doser patos og sentiment, men beholdt faktagrunnlaget og den historiske og politiske innrammingen.", "For det tredje ivaretar teatrets oppsetning kvalitetene i originalen, samtidig som oppsetningen fremst\u00e5r stram og moderne. Spesielt f\u00f8r pause er det imponerende driv, rytme, timing og en avslappet selvf\u00f8lgelighet over forestillingen.", "For det fjerde er Silje Lundblad helt str\u00e5lende i hovedrollen som Maria. Med ypperlig sangstemme, og sterk, men aldri p\u00e5trengende tilstedev\u00e6relse.", "For det femte er barnerollene godt drillet og har skyh\u00f8y sjarmfaktor. De seks yngste fremstilles av tre forskjellige lag, p\u00e5 premieren var det Tiril. F. Tronvold, Mary-Ann Bjerke Menne, Sigrid J\u00f8r\u00e5s Larsen, Ola Hoemsnes Sandum, Thea Camilla Gj\u00e6re Wang og Randin Kummeneje som tr\u00e5dte til. Profesjonelle Tuva B. Larsen er eldstes\u00f8ster Liesl.", "For det sjette er castingen generelt god. For \u00e5 nevne noen: \u00d8yvind Brandtz\u00e6g tilf\u00f8rer den strikte ub\u00e5tkaptein Georg von Trapp en elegant dose klosset usikkerhet som gj\u00f8r figuren b\u00e5de mer nyansert og troverdig. Hans Petter Nilsen er herlig slesk som husvenn, snylter og impresario Max Detweiler, Helle Ottesen har b\u00e5de sangstemmen, myndigheten og menneskeligheten som skal til for \u00e5 fylle rollen som Abbedissen, mens Ragnhild S\u00f8lvberg er i sitt ess som den myndige Frau Schmidt. For alts\u00e5 \u00e5 nevne noen.", "For det syvende er oppsetningen teknisk n\u00e6r fullkommen. Lyden som er en forutsetning for en god musikaloppsetning var perfekt hvert sekund under premieren, selv n\u00e5r Silje Lundblad sang ute i benkeradene.", "For det \u00e5ttende gj\u00f8r det store orkesteret under ledelse av Aasmund Flaten en gjennomf\u00f8rt flott jobb, i sin elegante plassering oppe i sceneriggen.", "For det niende er scenografien \u00e5pen, funksjonell, enkel og overd\u00e5dig. Den domineres av to store rammer. Som kontrast til dette g\u00e5r Maria, og ogs\u00e5 barna, i enkelte scener med lange stenger med papirfugler i toppen. En enkel, men virkningsfull og visuelt sl\u00e5ende symbolikk over stykkets tema om kontrasten mellom \u00e5 mure seg inne i trygghet (og feighet) eller \u00e5 s\u00f8ke friheten og selve livet. Maria s\u00f8ker klosterets trygge murer fremfor \u00e5 ta sjansen p\u00e5 \u00e5 bli s\u00e5ret, Georg s\u00f8ker trygghet i disiplinen - mens de har potensial til \u00e5 se over fjellet, s\u00f8ke muligheter. I den st\u00f8rre sammenhengen st\u00e5r konflikten mellom det modige valget \u00e5 kjempe mot onde krefter som truer menneskeverdet, eller \u00abbare spille med og vente til det g\u00e5r over\u00bb.", "For det tiende er det vanskelig selv for ihuga musikalskeptikere \u00e5 ikke t\u00f8rke vekk en t\u00e5re f\u00f8rste gang Georg Von Trapp innser at han har fors\u00f8mt sine barn, og at ikke de tre-fire mest eviggr\u00f8nne sangene summer i bakhodet selv flere timer etter forestilling.", "Og n\u00e5 skulle jeg til slutt hatt noen tr\u00f8stens ord for alle dem som ikke kommer til \u00e5 klare \u00e5 sikre seg en billett til v\u00e5rens forestilling. For vi har h\u00f8rt dette f\u00f8r, det er jo tross alt bare en repetisjon av en musikal som eldre damer var ville etter p\u00e5 60-tallet. Det er deler av andre akt der alt ikke svinger hundre prosent perfekt. Tror vi p\u00e5 at den usikre og vinglete Georg von Trapp er en beinhard gl\u00f8dende antinazist. Jo da. Det finnes sm\u00e5pirk. For den som leter etter slikt."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "356f0191b568d0697203f45c4b7a12551ed941d27b5d21b66d002cadd1f1a086"}, {"field": "createtime", "value": "2016-08-03T20:55:03.000Z"}, {"field": "description", "value": "Publikum vil elske Tr\u00f8ndelag Teaters \u00abThe Sound Of Music\u00bb, og det er minst ti grunner til det."}, {"field": "dominantimage", "value": "http://www.adressa.no/pluss/kultur/article10777570.ece/ejcer3/ALTERNATES/w980-default/Sound-of-Music-8901.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/21a9fb7818e68906f56a0b1d435a723baf903e91.jpg?59556a67"}, {"field": "dominantthumbnaildimensions", "value": "300x169"}, {"field": "heading", "value": "Treffer midt i hjertet -adressa.no"}, {"field": "id", "value": "21a9fb7818e68906f56a0b1d435a723baf903e91"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["sang", "von", "premieren", "forestilling", "s\u00f8ke", "trygge", "enkel", "oppsetning"]}, {"field": "kw-entity", "value": ["hans petter nilsen", "liesl", "abbedissen", "randin kummeneje", "anschluss", "mary-ann bjerke menne", "tiril", "the sound of music", "hammersteins", "thea camilla gj\u00e6re wang og randin kummeneje", "tr\u00f8ndelag teaters", "van trapp", "nazi-tyskland"]}, {"field": "kw-location", "value": ["rogers", "trondheim"]}, {"field": "kw-pageclass", "value": "article"}, {"field": "kw-person", "value": ["ola hoemsnes sandum", "ragnhild s\u00f8lvberg", "max detweiler", "helle ottesen", "frau schmidt", "sigrid j\u00f8r\u00e5s larsen", "georg von trapp", "aasmund flaten", "\u00f8yvind brandtz\u00e6g", "maria rainer", "thea camilla gj\u00e6re wang", "silje lundblad", "tuva b. larsen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article10777570.ece/ejcer3/ALTERNATES/w980-default/Sound-of-Music-8901.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Treffer midt i hjertet"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10777574.ece"}, {"field": "pageclass", "value": ["article"]}, {"field": "publishtime", "value": "2015-03-21T21:59:41.000Z"}, {"field": "recs-articleid", "value": "10777574"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-03-21T21:59:41.000Z"}, {"field": "recs-rawtitle", "value": "Treffer midt i hjertet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Publikum vil elske Tr\u00f8ndelag Teaters \u00abThe Sound Of Music\u00bb, og det er minst ti grunner til det."}, {"field": "thumbnail", "value": "http://content-thumbnail.cxpublic.com/content/thumbnail200x150/21a9fb7818e68906f56a0b1d435a723baf903e91.jpg?59556a67"}, {"field": "thumbnailfullheightdimensions", "value": "200x1591"}, {"field": "timestamp", "value": "2017-06-29T21:00:23.000Z"}, {"field": "title", "value": "Treffer midt i hjertet"}, {"field": "url", "value": "http://www.adressa.no/pluss/kultur/article10777574.ece"}, {"field": "urlhash", "value": "21a9fb7818e68906f56a0b1d435a723baf903e91"}], "score": 0.48622376, "siteId": "9222270286501375973", "id": "21a9fb7818e68906f56a0b1d435a723baf903e91"}

