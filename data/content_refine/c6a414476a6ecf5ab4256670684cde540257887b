{"fields": [{"field": "modifiedtime", "type": "time", "value": "2017-01-13T07:42:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTE", "Tr\u00f8nderenergi", "Str\u00f8mpriser", "Kraftbransjen", "\u00d8konomi"]}, {"field": "author", "value": "b\u00f8rge sved"}, {"field": "body", "value": ["NTEs forslag om \u00e5 sl\u00e5 sammen alle kraftselskapene i Tr\u00f8ndelag kan i verste fall ha en negativ virkning p\u00e5 str\u00f8mprisen.", "- Konkurransesituasjonen vil nok bli skadelidende om dette skjer, og det kan i verste fall gj\u00f8re str\u00f8mmen dyrere. N\u00e5 er det imidlertid s\u00e5nn at selv om man bor i Tr\u00f8ndelag, kan man velge str\u00f8mleverand\u00f8rer i andre deler av landet. Derfor er det ikke sikkert at det har mye \u00e5 si p\u00e5 str\u00f8mregningen, sier seniormarkedsanalytiker i Kinect Energy, John Brottemsmo.", "LES OGS\u00c5: Den nye kraftlinjen sikrer ikke like str\u00f8mpriser i Tr\u00f8ndelag", "Analytikeren ser at det kan v\u00e6re gode argumenter for \u00e5 sl\u00e5 sammen spesielt en del av de mindre kraftselskapene i regionen for \u00e5 skape stordriftsfordeler. Han er imidlertid usikker p\u00e5 om det vil hjelpe i konkurransen mot giganter som Google og Apple n\u00e5r det kommer til \u00e5 produsere str\u00f8mtjenester for kundene.", "ADRESSEAVISEN MENER: Tid for \u00e5 sl\u00e5 sammen e-verkene", "- \u00c5 lage en app for str\u00f8mstyring kan alle gj\u00f8re. Hafslund har allerede gjort det, uten at jeg har h\u00f8rt at de har hatt behov for samarbeidspartnere. Men noe av poenget med appene til Google og Apple, er at de tar hele spekteret og at de er utrolig gode p\u00e5 \u00e5 lage produkter opp mot brukere. Jeg ser ikke at et e-verk i Norge, nesten uansett hvor stort det er, kan konkurrere mot de st\u00f8rste datafirmaene i verden, sier Brottemsmo.", "Han ser imidlertid at selskapene kunne hatt fordeler av samarbeid p\u00e5 utviklingsbiten av tjenester. \u00c9n av tingene som kommer til \u00e5 endre str\u00f8mmarkedet, er de nye automatiske str\u00f8mm\u00e5lerne som vil bli installert i tr\u00f8nderske hjem i l\u00f8pet av de neste \u00e5rene.", "- De nye str\u00f8mm\u00e5lerne gir veldig store utfordringer med tanke p\u00e5 datah\u00e5ndtering og styring. I dag er det blant annet mulig \u00e5 koble ut varmtvannsberedere, men utfordringen er \u00e5 styre dette i stor skala. For \u00e5 utvikle et s\u00e5nt system kunne man hatt store fordeler ved \u00e5 samarbeide. Men da kunne man kanskje heller s\u00f8ke om \u00e5 ta utviklingskostnadene sammen, ikke bare i Tr\u00f8ndelag, men i hele Norge, sier Brottemsmo.", "LES OGS\u00c5: NVE vil ha dyrere str\u00f8m p\u00e5 ettermiddagen", "LES OGS\u00c5:", "Daglig leder i r\u00e5dgivningsfirmaet Intelis, Salvador Baille, har sett p\u00e5 innovasjonen og endringene som skjer i kraftbransjen. Han mener NTEs vilje til omstilling er bra, og ser opplagte farer for kraftselskapene om de ikke tar grep.", "- Truslene fra internettgigantene er selvsagt store, men det virker ikke som de er veldig interesserte i \u00e5 gjennomf\u00f8re modeller i stor nok skala til \u00e5 utgj\u00f8re en alvorlig trussel. Det er verre med etablerte eller nye akt\u00f8rer som tar en aggregatorrolle, slik som for eksempel Lendo n\u00e5r det kommer til forbruksl\u00e5n. Disse kan finne p\u00e5 \u00e5 samle flere tjenester som for eksempel gass, str\u00f8m, telekom, forsikring og lignende i ett produkt, sier Baille.", "- Det andre faremomentet er at kraftselskapene begynner \u00e5 fokusere altfor mye p\u00e5 kostnadsreduksjon, begynner \u00e5 outsource alt og mister oversikt over det som egentlig er og skal v\u00e6re deres kjernekompetanse og konkurransefortrinn, sier Baille.", "- Vil en sammensl\u00e5ing av kraftselskaper p\u00e5virke str\u00f8mprisen?", "- Kanskje noe, men nye kabler til utlandet og det \u00e5pne marked n\u00e5r det kommer til krafttjenester vil bety mye mer p\u00e5 det omr\u00e5det, sier Baille.", "LES OGS\u00c5: Her er de viktigste \u00f8konominyhetene i 2016 p\u00e5 fem minutter"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "3cd0d1cf990bc5c21380caba732b05f76090813cfaba7b510be2e15458bb4c16"}, {"field": "createtime", "value": "2017-01-13T07:05:52.000Z"}, {"field": "description", "value": "Analytikerne setter sp\u00f8rsm\u00e5lstegn ved om det er n\u00f8dvendig \u00e5 sl\u00e5 sammen kraftselskapene i Tr\u00f8ndelag."}, {"field": "dominantimage", "value": "http://www.adressa.no/pluss/okonomi/article14053108.ece/31vm4s/ALTERNATES/w980-default/Str%C3%B8mpriser%2001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6a414476a6ecf5ab4256670684cde540257887b.jpg?58d1818a"}, {"field": "dominantthumbnaildimensions", "value": "300x169"}, {"field": "heading", "value": ["Frykter h\u00f8yere str\u00f8mpris med f\u00e6rre kraftselskaper -adressa.no", "Ser fordeler", "Farer for kraftselskapene"]}, {"field": "id", "value": "c6a414476a6ecf5ab4256670684cde540257887b"}, {"field": "keyword", "value": ["NTE", "Tr\u00f8nderenergi", "Str\u00f8mpriser", "Kraftbransjen", "\u00d8konomi"]}, {"field": "keywords", "value": "NTE,Tr\u00f8nderenergi,Str\u00f8mpriser,Kraftbransjen,\u00d8konomi"}, {"field": "kw-category", "value": ["pluss", "okonomi"]}, {"field": "kw-company", "value": ["hafslund", "kinect energy"]}, {"field": "kw-concept", "value": ["sl\u00e5", "verste fall", "kraftselskap"]}, {"field": "kw-entity", "value": ["google og apple", "lendo", "intelis"]}, {"field": "kw-location", "value": ["norge", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["john brottemsmo", "salvador baille"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14053108.ece/31vm4s/ALTERNATES/w980-default/Str%C3%B8mpriser%2001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frykter h\u00f8yere str\u00f8mpris med f\u00e6rre kraftselskaper"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/01/13/Frykter-h%C3%B8yere-str%C3%B8mpris-med-f%C3%A6rre-kraftselskaper-14053109.ece"}, {"field": "pageclass", "value": ["article"]}, {"field": "publishtime", "value": "2017-01-13T07:02:47.000Z"}, {"field": "recs-articleid", "value": "14053109"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-01-13T07:02:47.000Z"}, {"field": "recs-rawtitle", "value": "Frykter h\u00f8yere str\u00f8mpris med f\u00e6rre kraftselskaper -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Analytikerne setter sp\u00f8rsm\u00e5lstegn ved om det er n\u00f8dvendig \u00e5 sl\u00e5 sammen kraftselskapene i Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/c6a414476a6ecf5ab4256670684cde540257887b.jpg?58d1818a"}, {"field": "thumbnailfullheightdimensions", "value": "200x1681"}, {"field": "timestamp", "value": "2017-03-21T19:39:54.000Z"}, {"field": "title", "value": "Dette kan bli konsekvensene for deg med ett kraftselskap i Tr\u00f8ndelag"}, {"field": "url", "value": "http://www.adressa.no/pluss/okonomi/2017/01/13/Frykter-h%c3%b8yere-str%c3%b8mpris-med-f%c3%a6rre-kraftselskaper-14053109.ece"}, {"field": "urlhash", "value": "c6a414476a6ecf5ab4256670684cde540257887b"}], "score": 0.8935907, "siteId": "9222270286501375973", "id": "c6a414476a6ecf5ab4256670684cde540257887b"}

