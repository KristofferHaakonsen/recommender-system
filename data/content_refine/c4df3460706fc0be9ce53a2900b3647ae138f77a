{"fields": [{"field": "modifiedtime", "type": "time", "value": "2012-04-17T15:19:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde i. skjesol"}, {"field": "body", "value": ["Saken oppdateres.", "I skoleg\u00e5rden p\u00e5 Singsaker skole turnerer Amanda elegant rundt turnstanga. I \u00e5r har syv\u00e5ringen v\u00e6rt en av elevene som har hatt utvidet skoledag.", "\u2013 Vi g\u00e5r fra halv ni til halv to eller halv tre. Det er bra. For da kan jeg leke meg mer og ha det mer g\u00f8y, smiler Amanda.", "I fjor h\u00f8st ble timeplanen plutselig fylt opp for elevene som startet i 2. trinn ved Singsaker skole: Fra 20 timers skoleuke og fri hver fredag, fikk elevene 27 timers skoleuke og skoledag helt til 14.30 enkelte dager. Singsaker var en av landets 33 skoler som skulle teste ut regjeringens planer om utvidet skoledag med leksehjelp, skolem\u00e5ltid og fysisk aktivitet.", "Et knapt \u00e5r senere er det nesten tilbake til start igjen. Prosjektet avsluttes.", "\u2013 Det blir en br\u00e5 slutt. Det f\u00f8les litt utilfredsstillende at dette skulle p\u00e5g\u00e5 bare i ett \u00e5r, sier prosjektleder Turid Midjo.", "\u2013 Vi sitter igjen med en f\u00f8lelse av \u00e5 v\u00e6re litt lurt. Det var mye jobb med \u00e5 komme i gang, og vi f\u00f8ler vi har gjort mye for lite, sier kontaktl\u00e6rer Nina Evensen.", "I starten syntes elevene det ble lange dager, men i v\u00e5r har trivselen og lesegleden \u00f8kt: L\u00e6rerne mener elevene leser langt bedre, de har f\u00e5tt bedre tid til l\u00e6ring og samtidig tid til b\u00e5de et godt skolem\u00e5ltid og fysisk aktivitet. Annenhver dag er det en times \u00f8kt i turnstativene eller fotballbingen.", "Men til h\u00f8sten f\u00e5r elevene igjen f\u00e6rre timer, og skolen har ikke r\u00e5d til \u00e5 servere gratis lunsj p\u00e5 elevene.", "\u2013 Vi \u00f8nsker \u00e5 fortsette med fysisk aktivitet midt p\u00e5 dagen, for det har vi opplevd som veldig positivt. Men vi har ikke mulighet til \u00e5 servere mat lenger. Det har vi ikke \u00f8konomi til, sier Midjo.", "N\u00e5 har foreldrene engasjert seg, og FAU jobber med at kokken fortsatt skal lage mat, men at foreldrene betaler.", "\u2013 Et overveldende flertall av foreldrene \u00f8nsker at skolen serverer mat, sier Midjo, som imidlertid helst hadde sett at maten kunne v\u00e6rt gratis.", "Saupstad, Nyborg, Kolstad, Kalvskinnet, Stavset og Brundalen er de andre skolene i Trondheim som har utvidet skoledagen for de minste elevene. Ogs\u00e5 de f\u00f8ler at fors\u00f8ket har v\u00e6rt for kortvarig.", "\u2013 Det er begrenset hva en kan sl\u00e5 i bordet med av forskning etter s\u00e5 kort tid, sier K\u00e5re Moum, rektor ved Nyborg skole.", "\u2013 Vi er veldig lei oss for at vi ikke f\u00e5r fortsette med dette. Vi tror det ville v\u00e6rt lurt om noen skoler kunne h\u00f8stet erfaringer over litt lengre tid. Det vil ogs\u00e5 komme andre skoler til gode, mener \u00d8ystein By Rise, inspekt\u00f8r ved Saupstad skole.", "Ogs\u00e5 de kommer til \u00e5 savne skolematen. N\u00e5 m\u00e5 elevene sm\u00f8re matpakke igjen.", "\u2013 For oss er det ikke aktuelt \u00e5 la foreldrene betale for skolematen, for da vil ikke de som trenger det mest, f\u00e5 det tilbudet. Da vil skolematen v\u00e6re med p\u00e5 \u00e5 forsterke forskjellene mellom barna, stikk i strid med m\u00e5let om \u00e5 utjevne de sosiale ulikhetene i skolen, sier By Rise.", "Rektor ved Stavset skole, Eva Elisabeth Belboe, sier at de n\u00e5 pr\u00f8ver \u00e5 ta med seg noe av de gode erfaringene med prosjektet.", "\u2013 Det er s\u00e5 mye vi har lyst til \u00e5 gj\u00f8re, men vi vet ikke hva vi kan f\u00e5 til, sier rektoren som har en begrenset pengepott \u00e5 forholde seg til."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "63cd815b3c78e59c08aa98b2d2a6fa75c5e1dd5f0e11e2dff0fa228fc8d383f6"}, {"field": "createtime", "value": "2017-02-07T21:00:47.000Z"}, {"field": "description", "value": "Syv trondheimsskoler har det siste \u00e5ret snudd om p\u00e5 timeplanen for \u00e5 utvide skoledagen. Til h\u00f8sten blir det f\u00e6rre skoletimer igjen. \u2013 Uheldig, mener b\u00e5de skolene og Sintef-forsker."}, {"field": "dominantimage", "value": "http://www.adressa.no/incoming/article1251761.ece5/ALTERNATES/w980-default/skole1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4df3460706fc0be9ce53a2900b3647ae138f77a.jpg?5954c8d6"}, {"field": "dominantthumbnaildimensions", "value": "300x169"}, {"field": "heading", "value": ["Br\u00e5 slutt for heldagsskole -adressa.no", "Mye jobb", "Vil ha mat", "\u2013 Leit det er slutt", "Tilbake til matpakken"]}, {"field": "id", "value": "c4df3460706fc0be9ce53a2900b3647ae138f77a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["utvidet skoledag", "fysisk aktivitet", "elevene", "skole"]}, {"field": "kw-entity", "value": ["kolstad", "stavset", "kalvskinnet", "sintef", "amanda", "saupstad", "singsaker", "stavset og brundalen"]}, {"field": "kw-location", "value": ["nyborg", "trondheim"]}, {"field": "kw-pageclass", "value": "article"}, {"field": "kw-person", "value": ["\u00f8ystein by rise", "nina evensen", "k\u00e5re moum", "turid midjo", "eva elisabeth belboe", "by rise"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1251761.ece5/ALTERNATES/w980-default/skole1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Br\u00e5 slutt for heldagsskole"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1101936.ece"}, {"field": "pageclass", "value": ["article"]}, {"field": "publishtime", "value": "2008-06-18T05:57:19.000Z"}, {"field": "recs-articleid", "value": "1617250"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-06-18T05:57:19.000Z"}, {"field": "recs-rawtitle", "value": "Br\u00e5 slutt for heldagsskole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Syv trondheimsskoler har det siste \u00e5ret snudd om p\u00e5 timeplanen for \u00e5 utvide skoledagen. Til h\u00f8sten blir det f\u00e6rre skoletimer igjen. \u2013 Uheldig, mener b\u00e5de skolene og Sintef-forsker."}, {"field": "thumbnail", "value": "http://content-thumbnail.cxpublic.com/content/thumbnail200x150/c4df3460706fc0be9ce53a2900b3647ae138f77a.jpg?5954c8d6"}, {"field": "thumbnailfullheightdimensions", "value": "200x1497"}, {"field": "timestamp", "value": "2017-06-29T09:31:02.000Z"}, {"field": "title", "value": "Br\u00e5 slutt for heldagsskole"}, {"field": "url", "value": "http://www.adressa.no/nyheter/trondheim/article1101936.ece"}, {"field": "urlhash", "value": "c4df3460706fc0be9ce53a2900b3647ae138f77a"}], "score": 0.74868435, "siteId": "9222270286501375973", "id": "c4df3460706fc0be9ce53a2900b3647ae138f77a"}

