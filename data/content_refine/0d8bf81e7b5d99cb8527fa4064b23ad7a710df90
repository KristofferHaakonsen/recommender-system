{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I g\u00e5r ble han tiltalt i en av norgeshistoriens st\u00f8rste hasjsaker, og skal sammen med \u00e5tte medtiltalte m\u00f8te i Asker og B\u00e6rum tingrett 1. mars. For noen uker siden ble han i Trondheim tingrett tiltalt i en helerisak som er blitt utsatt til v\u00e5ren.", "I flere \u00e5r skal Kristiansen ha levd et luksusliv basert p\u00e5 kriminell virksomhet. Sentrale bevis mot 44-\u00e5ringen er beslaglagte verdigjenstander for godt over \u00e9n million kroner - blant annet to tv-flatskjermer verdt til sammen verdt 250 000 kroner, to luksus campingvogner, en speedb\u00e5t, 125 000 kroner i kontanter og et gullsmykke verdt 57 000 kroner.", "- Vi mener det ikke er sammenheng mellom hans forbruk og inntekter. Hans legale inntekter forsvarer ikke de kj\u00f8pene og det pengeforbruket vi har avdekket, sier politiadvokat Per Martin Utkilen i S\u00f8r-Tr\u00f8ndelag politidistrikt.", "Lav inntekt", "I ligningen for i fjor st\u00e5r Kristiansen oppf\u00f8rt med 329 600 kroner i inntekt. I 2002 hadde han en nettoinntekt p\u00e5 159 600 kroner, \u00e5ret f\u00f8r 147 400 kroner. I de siste tre \u00e5rene har han ikke hatt formue.", "- Vi har ikke klart \u00e5 avdekke hvordan han har skaffet seg gjenstandene, men mener \u00e5 kunne f\u00f8re bevis for at en del er stj\u00e5let. Kontantene og en campingvogn er beslaglagt fordi vi mener det er verdier som stammer fra kriminell virksomhet, sier Utkilen.", "P\u00e5talemyndigheten mener de ni tiltalte kan knyttes til innf\u00f8rsel av til sammen 476 kilo hasj til Norge. B\u00e5de Kristiansen og fire andre tiltalte i saken risikerer skjerpet straff, fordi de skal utgj\u00f8re en kriminell gruppe.", "- Vi mener deres medlemskap i Hells Angels i aller h\u00f8yeste grad er en medvirkende faktor til at stoffet er kommet inn. Hvorvidt Hells Angels som organisasjon har gitt akt\u00f8rene oppdragene, vil jeg ikke kommentere, sier politiadvokat Thom B. Haaland i Asker og B\u00e6rum politidistrikt.", "Leif Ivar Kristiansen ble i g\u00e5r tiltalt for to forhold. P\u00e5talemyndigheten mener han var delaktig da 346 kilo hasj ble smuglet inn til Norge l\u00f8rdag 9. august i fjor. Et tysk ektepar skal ha fraktet narkopartiet over grensen i en bobil, og de ble p\u00e5grepet sammen med to nordmenn da hasjpartiet ble overlevert p\u00e5 en campingplass i \u00c5rnes to dager senere.", "P\u00e5 bakgrunn av den p\u00e5f\u00f8lgende etterforskningen mener politiet \u00e5 kunne knytte 44-\u00e5ringen til en nok narkohandel. En av de tiltalte har forklart at han fikk overlevert 30 kilo hasj i Hells Angels' lokaler i Trolla i november/desember 2002. HA-lederen er tiltalt for kj\u00f8p og besittelse av hasjpartiet.", "Kristiansen kan ha avsl\u00f8rt seg selv med mobiltelefonen. Telefonavlyttinger i de p\u00e5f\u00f8lgende dagene og ukene etter beslaget, skal knytte ham til flere av de medtiltalte.", "- Vi har brukt kommunikasjonskontroll i saken, det vil si avlyttet telefoner. Siden etterforskningen fortsatt p\u00e5g\u00e5r, har jeg ikke lyst til \u00e5 g\u00e5 i detalj om v\u00e5re metoder, sier Haaland.", "- Hva har den tiltalte Leif Ivar Kristiansen forklart i avh\u00f8r?", "- Det har jeg ikke lyst til \u00e5 uttale meg om siden han fortsatt er fengslet begrunnet i faren for bevisforspillelse, sier Haaland.", "Kristiansen har v\u00e6rt varetektsfengslet siden han ble p\u00e5grepet p\u00e5 Gardermoen 4. september, like f\u00f8r han skulle g\u00e5 om bord i et fly til Trondheim.", "Det groveste tiltalepunktet mot ham har i utgangspunktet en strafferamme p\u00e5 15 \u00e5r, men siden han er tiltalt etter proffparagrafen er strafferammen \u00f8kt til 20 \u00e5r. P\u00e5talemyndigheten har i begge sakene tatt forbehold om at de vil legge ned p\u00e5stand om utvidet inndragelse av verdisaker.", "Det er satt av fire uker til rettssaken som starter i Asker og B\u00e6rum tingrett 1. mars."]}, {"field": "category0", "value": "nyheter"}, {"field": "contenthash", "value": "619e6aff15a617fc7766114740e410f24beae265c3b8b21708a1cbc8ddfe4a66"}, {"field": "createtime", "value": "2015-12-18T23:15:18.000Z"}, {"field": "description", "value": "I \u00e5revis har Leif Ivar Kristiansen (44) boltret seg i en luksus de fleste av oss bare kan dr\u00f8mme om. Samtidig skal han ha v\u00e6rt sentral i narkotika- og spritsmugling."}, {"field": "dominantimage", "value": "http://www.adressa.no/incoming/article1078428.ece5/BINARY/w980/ver2%20HA7"}, {"field": "dominantimagedimensions", "value": "980x580"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0d8bf81e7b5d99cb8527fa4064b23ad7a710df90.jpg?583d6a03"}, {"field": "dominantthumbnaildimensions", "value": "300x178"}, {"field": "heading", "value": "HA-sjefens luksusliv -adressa.no"}, {"field": "id", "value": "0d8bf81e7b5d99cb8527fa4064b23ad7a710df90"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["kroner", "kilo hasj", "tiltalt", "saken"]}, {"field": "kw-entity", "value": ["asker og b\u00e6rum", "per martin utkilen", "trolla", "gardermoen", "hells angels"]}, {"field": "kw-location", "value": ["s\u00f8r-tr\u00f8ndelag", "trondheim", "norge", "\u00e5rnes"]}, {"field": "kw-pageclass", "value": "article"}, {"field": "kw-person", "value": ["leif ivar kristiansen", "thom b. haaland"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1078428.ece5/BINARY/w980/ver2%20HA7"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "HA-sjefens luksusliv"}, {"field": "og-type", "value": "article"}, {"field": "og-url", "value": "http://www.adressa.no/nyheter/article28934.ece"}, {"field": "pageclass", "value": null}, {"field": "publishtime", "value": "2004-02-17T07:14:02.000Z"}, {"field": "recs-articleid", "value": "840929"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-02-17T07:14:02.000Z"}, {"field": "recs-rawtitle", "value": "HA-sjefens luksusliv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "I \u00e5revis har Leif Ivar Kristiansen (44) boltret seg i en luksus de fleste av oss bare kan dr\u00f8mme om. Samtidig skal han ha v\u00e6rt sentral i narkotika- og spritsmugling."}, {"field": "thumbnail", "value": "http://content-thumbnail.cxpublic.com/content/thumbnail200x150/0d8bf81e7b5d99cb8527fa4064b23ad7a710df90.jpg?583d6a03"}, {"field": "thumbnailfullheightdimensions", "value": "200x1899"}, {"field": "timestamp", "value": "2016-11-29T11:44:03.000Z"}, {"field": "title", "value": "HA-sjefens luksusliv"}, {"field": "url", "value": "http://www.adressa.no/nyheter/article28934.ece"}, {"field": "urlhash", "value": "0d8bf81e7b5d99cb8527fa4064b23ad7a710df90"}], "score": 1.0266697, "siteId": "9222270286501375973", "id": "0d8bf81e7b5d99cb8527fa4064b23ad7a710df90"}

