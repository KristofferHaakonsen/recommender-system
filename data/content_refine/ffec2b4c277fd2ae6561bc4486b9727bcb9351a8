{"fields": [{"field": "modifiedtime", "type": "time", "value": "2017-03-23T13:26:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sandviken", "IL Sandviken"]}, {"field": "author", "value": "\u00f8ystein vik"}, {"field": "body", "value": ["Saken oppdateres.", "De som har v\u00e6rt p\u00e5 Stemmemyren i Sandviken har observert det med egne \u00f8yne: Anlegget er intet stadion laget for toppfotball. Likevel har det v\u00e6rt nettopp det de siste \u00e5rene, et hjem for Sandviken ILs damelag siden livet i toppfotballen startet i 1987.", "Her har de f\u00e5 hundre sjelene som har m\u00f8tt opp p\u00e5 kamp st\u00e5tt og blitt v\u00e5te p\u00e5 den vesle betongtribunen uten tak. De frivillige har b\u00e5ret forsyninger fra klubbhuset i lien over til kiosken uten innlagt vann. Spillerne har gjort sin innmarsj til kamp fra garderobene i Stemmemyren idrettshall til banen fordi man ikke hadde annet. P\u00e5 veien har de enten sklidd i bakken eller satt fast knottene i trappen.", "\u2013 Jeg gleder meg veldig til \u00e5 flytte inn p\u00e5 ny stadion p\u00e5 Stemmemyren. Hadde vi m\u00e5ttet flytte herfra, frykter jeg at klubben kanskje hadde g\u00e5tt i oppl\u00f8sning, sier Mette Hammersland, leder Sandviken Toppfotball.", "Den tidligere visepresidenten i Fotballforbundet er p\u00e5 mange m\u00e5ter Mrs. Sandviken. Hammersland kom f\u00f8rst inn i styret p\u00e5 slutten av 1970-tallet. N\u00e5 er hun og de mange andre ildsjelene i klubben endelig i ferd med \u00e5 f\u00e5 betalt for \u00f8nsket om et ekte toppfotballanlegg for damer i Sandviken.", "For det er nettopp det som er i ferd med \u00e5 reise seg p\u00e5 Stemmemyren n\u00e5. En ny tribune med 300 seter er nesten ferdig. Under tribunen er det bygget garderober hvorfra man kan g\u00e5 gjennom en spillertunnel og ut p\u00e5 banen. Og s\u00e5 er det ogs\u00e5 kommet tak over tribunen samt skikkelige vip-fasiliteter og kiosk.", "Budsjett p\u00e5 4,2 millioner i 2017.", "Trener: \u00d8yvind Nordtveit.", "Daglig leder: Madeleine Giske.", "Hjemmebane: Stemmemyren (Varden h\u00f8sten 2016 og v\u00e5ren 2017)", "Stemmemyren blir n\u00e5 pusset opp for over 50 millioner kroner. Det lages nytt tribuneanlegg (300 seter) med tak, garderober, kiosk, vip-rom og andre lokaler. Banen skal brukes som toppfotballanlegg av Sandviken, og for \u00f8vrig av bredden i Bergenhus bydel.", "Grusbanen like ved toppfotballbanen f\u00e5r i tillegg kunstgress.", "Som en skikkelig rosin i p\u00f8lsen skal det ogs\u00e5 legges kunstgress p\u00e5 den gamle grusbanen ovenfor toppfotballanlegget, noe som vil bety veldig mye for kapasiteten til Sandviken og Varegg som holder til p\u00e5 Stemmemyren.", "Prisen for det hele: 51 millioner offentlige kroner.", "\u2013 Det blir fantastisk \u00e5 f\u00e5 et nytt stadion. Vi har hatt litt stusslige forhold. Men det at vi har holdt det g\u00e5ende her, sier litt om lidenskapen i klubben, sier Madeleine Giske, tidligere fotballspiller og n\u00e5v\u00e6rende daglig leder i Sandviken.", "Noen runder er blitt g\u00e5tt for Giske, Hammersland og alle andre Sandviken-entusiaster. Her er noen milep\u00e6ler:", "2007: Trener Arne M\u00f8ller presenterer planer om verdens f\u00f8rste damestadion med 3000 seter til en pris av 120 millioner kroner. Det skulle st\u00e5 ferdig til seriestart 2008, men ble ingenting av.", "2013: Politikerne i Bergen bestemmer at det skal brukes 38,5 millioner kroner til opprusting av Stemmemyren. Sandviken jubler.", "2014: Nytt stadion er fortsatt inne i budsjettet.", "2015: Opprustingen blir dyrere enn antatt og idrettsbyr\u00e5d Helge Stormoen (Frp) stanser prosjektet. N\u00e5r budsjettet for 2016 blir lagt frem, er opprustingen helt ute.", "2015, etter valget: Den nye idrettsbyr\u00e5den, P\u00e5l Hafstad Thorsen (Ap), bestemmer at ny stadion likevel skal bygges. Han bevilger 51 millioner koner til prosjektet.", "2016: Bygging av nytt stadion starter. Det skal st\u00e5 klart sommeren 2017.", "\u2013 Etter valget var det slik at ulike folk i klubben ringte til politikere de kjente, vi deltok p\u00e5 m\u00f8ter og vi delte ut l\u00f8pesedler p\u00e5 det f\u00f8rste bystyrem\u00f8tet. Alt for \u00e5 p\u00e5virke. For oss var det viktig \u00e5 smiske med alle, sier Hammersland.", "Hos politikerne bak det nye byr\u00e5det fikk Sandviken geh\u00f8r. Men det har alts\u00e5 tatt tid. Lang tid, med mange sesonger p\u00e5 dispensasjon fra Fotballforbundet fordi forholdene p\u00e5 Stemmemyren ikke var gode nok.", "\u2013 Vi har v\u00e6rt i toppfotballen i 30 \u00e5r. Hadde det v\u00e6rt tilfellet for et herrelag, ville de selvsagt f\u00e5tt et stadion for lengst. Fyllingen fikk for eksempel stadion da de rykket opp, sier Hammersland.", "\u2013 Ville Sandviken kunne ha overlevd i 30 \u00e5r til p\u00e5 Stemmemyren uten oppussing?", "\u2013 Da hadde vi i alle fall ikke v\u00e6rt i Toppserien lenger. Da vi forsvant ut av budsjettet f\u00f8r valget, s\u00e5 jeg for meg klubben rakne og gikk i kjelleren, sier Hammersland.", "P\u00e5 grunn av byggeprosessen spilte Sandviken p\u00e5 Varden i Fyllingsdalen i fjor h\u00f8st. Det skal de ogs\u00e5 gj\u00f8re i v\u00e5r. Hjemmekampen mot Medkila 13. august blir etter planen f\u00f8rste kamp p\u00e5 det nye stadionet. Arna-Bj\u00f8rnar blir den andre gjesten ti dager senere.", "\u2013 Det blir noe helt annet \u00e5 vise frem dette nye stadionet for nye spillere, for eksempel, sier Giske. Hun griper n\u00e5 fatt i sin neste store oppgave: \u00c5 profesjonalisere spillerne slik at de blant annet kan trene mer p\u00e5 dagtid.", "P\u00e5 kontoret i Sandvikens klubbhus sitter trener \u00d8yvind Nordtveit. Han gleder seg stort til \u00e5 ta imot resten av Norge p\u00e5 en kraftig oppusset hjemmebane.", "\u2013 Vi er glade i Stemmemyren, men stadionet v\u00e5rt har nok v\u00e6rt blant de d\u00e5rligste i hele Toppserien. Det blir en annen svung over alt med et skikkelig stadion."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "f41749e2ea600cd832986d12f6602db62910d7fb34917db1aaf028c0c86f923b"}, {"field": "createtime", "value": "2017-03-23T12:24:51.000Z"}, {"field": "description", "value": "Mette Hammersland tror Sandviken kunne g\u00e5tt i oppl\u00f8sning om klubben hadde blitt tvunget til \u00e5 flytte."}, {"field": "heading", "value": ["\u2013 Selvsagt hadde vi ikke m\u00e5ttet vente s\u00e5 lenge om det var et herrelag -adressa.no", "300 nye seter", "Gikk i kjelleren", "Blant Norges d\u00e5rligste"]}, {"field": "id", "value": "ffec2b4c277fd2ae6561bc4486b9727bcb9351a8"}, {"field": "keyword", "value": ["Sandviken", "IL Sandviken"]}, {"field": "keywords", "value": "Sandviken,IL Sandviken"}, {"field": "kw-category", "value": ["fotball", "100sport"]}, {"field": "kw-concept", "value": ["stadion", "klubben", "nytt stadion", "millioner kroner"]}, {"field": "kw-entity", "value": ["bergenhus", "stemmemyren", "frp", "sandviken il", "sandviken og varegg", "fyllingsdalen", "sandviken toppfotball", "fotballforbundet", "medkila", "varden", "toppserien"]}, {"field": "kw-location", "value": ["norge", "bergen", "sandviken"]}, {"field": "kw-pageclass", "value": "article"}, {"field": "kw-person", "value": ["mrs. sandviken", "\u00f8yvind nordtveit", "madeleine giske", "mette hammersland", "helge stormoen", "arne m\u00f8ller", "p\u00e5l hafstad thorsen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/cdc23492-281a-4f37-84db-e656877e56f3?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sandviken har ventet i 30 \u00e5r: \u2013 Selvsagt hadde vi ikke m\u00e5ttet vente s\u00e5 lenge om det var et herrelag"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Sandviken-har-ventet-i-30-ar---Selvsagt-hadde-vi-ikke-mattet-vente-sa-lenge-om-det-var-et-herrelag-232227b.html"}, {"field": "pageclass", "value": ["article"]}, {"field": "publishtime", "value": "2017-03-23T12:05:38.000Z"}, {"field": "recs-articleid", "value": "232227"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-23T12:05:38.000Z"}, {"field": "recs-rawtitle", "value": "Sandviken har ventet i 30 \u00e5r: \u2013 Selvsagt hadde vi ikke m\u00e5ttet vente s\u00e5 lenge om det var et herrelag -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Mette Hammersland tror Sandviken kunne g\u00e5tt i oppl\u00f8sning om klubben hadde blitt tvunget til \u00e5 flytte."}, {"field": "thumbnail", "value": "http://content-thumbnail.cxpublic.com/content/thumbnail200x150/ffec2b4c277fd2ae6561bc4486b9727bcb9351a8.jpg?58d3d69c"}, {"field": "thumbnailfullheightdimensions", "value": "200x1572"}, {"field": "timestamp", "value": "2017-03-23T14:07:24.000Z"}, {"field": "title", "value": "Sandviken har ventet i 30 \u00e5r: \u2013 Selvsagt hadde vi ikke m\u00e5ttet vente s\u00e5 lenge om det var et herrelag"}, {"field": "url", "value": "http://www.adressa.no/100Sport/fotball/Sandviken-har-ventet-i-30-ar---Selvsagt-hadde-vi-ikke-mattet-vente-sa-lenge-om-det-var-et-herrelag-232227b.html"}, {"field": "urlhash", "value": "ffec2b4c277fd2ae6561bc4486b9727bcb9351a8"}], "score": 1.3257991, "siteId": "9222270286501375973", "id": "ffec2b4c277fd2ae6561bc4486b9727bcb9351a8"}

