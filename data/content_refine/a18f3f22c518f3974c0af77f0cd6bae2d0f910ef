{"fields": [{"field": "modifiedtime", "type": "time", "value": "2015-03-13T07:32:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lars furan", "manuellterapeut", "lars vetlesen", "lege", "torgrim t\u00f8nne", "manuellterapeut", "torunn hilstad", "lege"]}, {"field": "body", "value": ["Saken oppdateres.", "Kari Nordmann er sykmeldt fra sin jobb som hjelpepleier p\u00e5 et sykehjem. Hun har i flere \u00e5r v\u00e6rt plaget med nakkesmerter, vondt mellom skulderbladene og hodepine. Hun har ogs\u00e5 tidligere hatt lange sykemeldingsperioder p\u00e5 grunn av dette. Fastlegen unders\u00f8ker henne og gir henne henvisning til fysioterapi. Han sier han tviler p\u00e5 at behandling vil hjelpe, at plagene ikke kan behandles bort og at hun m\u00e5 l\u00e6re seg \u00e5 leve med smertene sine. Kari har tidligere v\u00e6rt til fysioterapeut og f\u00e5tt massasje og \u00f8velser. Fysioterapeuten hadde sagt at han p\u00e5 kort tid skulle ordne Karis nakkeproblemer. Hun har ogs\u00e5 f\u00e5tt behandling hos kiropraktor, naprapat og osteopat. Disse hadde ogs\u00e5 lovet henne smertefrihet. Kiropraktoren hadde imidlertid etter en del behandlinger karakterisert Karis nakke \u00absom noe av det verste hun hadde sett\u00bb. Naprapatbehandlingen var til dels smertefull. Slik Kari forstod det var det for \u00e5 komme dypere inn til \u00e5rsaken til hennes plager. Osteopaten hadde mest behandlet foten hennes. Disse behandlingene, inklusive et fireukers opphold p\u00e5 et rehabiliteringssenter, hadde gitt noe smertelindring en kort periode, men n\u00e5 er alts\u00e5 smertene og plagene likedan.", "Kari er frustrert over at hun aldri blir bra. Hun opplever at lege, fysioterapeut og andre behandlere ikke helt vet hvordan de skal hjelpe henne og har forst\u00e5elsen av at de mener plagene hennes mest \u00absitter mellom \u00f8rene\u00bb. Kari har inntrykk av at kommunikasjonen mellom fastlege og ulike behandlere er d\u00e5rlig og forklaringene p\u00e5 hennes nakkeplager er like mange som antall behandlere hun opps\u00f8ker. Hun f\u00f8ler seg utrygg, usikker og tar ofte til t\u00e5rene. Hun gruer seg mer og mer til \u00e5 ta kontakt med andre og har trukket seg tilbake sosialt. \u00c5 begynne \u00e5 jobbe igjen virker truende, sier hun. Fastlegen har henvist henne til tverrfaglig ryggpoliklinikk St. Olavs Hospital, hvor hun st\u00e5r p\u00e5 fire m\u00e5neders venteliste.", "Et av de mest sentrale punktene i samhandlingsreformen er at de ulike delene av helse- og omsorgstjenesten skal bedre sin evne til \u00e5 svare p\u00e5 pasientenes behov for koordinerte tjenester. Det pekes p\u00e5 at en viktig \u00e5rsak til dagens problemer er at det i liten grad er strukturer og systemer som er rettet inn mot helheten i pasientenes behov. Som leger og manuellterapeuter opplever vi at det ofte er d\u00e5rlig samarbeid og samhandling mellom niv\u00e5ene i helsetjenesten, men ogs\u00e5 mellom akt\u00f8rer innad p\u00e5 de ulike niv\u00e5.", "\u00abIngen e' go' alleine\u00bb, sa tidligere Rosenborg-trener Nils Arne Eggen. M\u00e5let var kollektiv samhandling og \u00e5 \u00absp\u00e6ll kv\u00e6rainner go'\u00bb. Det kan v\u00e6re sv\u00e6rt frustrerende for en pasient n\u00e5r hun f\u00e5r h\u00f8re av \u00e9n behandler at \u00abdu m\u00e5 leve med smerten\u00bb mens andre behandlere sier at \u00abdette skal jeg fikse for deg \u2013 jeg skal ta bort smerten din\u00bb, slik tilfellet var for Kari i eksemplet over. For \u00e5 kunne samhandle og samarbeide er det viktig at man har en noenlunde felles forst\u00e5else. Den felles forst\u00e5elsen gjelder mellom akt\u00f8rer innad prim\u00e6rhelsetjenesten, mellom ulike niv\u00e5 og ikke minst i m\u00f8tet med pasientene. N\u00e5r langvarige smertetilstander behandles som om de skulle v\u00e6re akutte, akt\u00f8rer som fysioterapeut og fastlege ikke kommuniserer med hverandre og har forskjellige budskap til pasienten kan samme problemstilling f\u00e5 relativt ulik vurdering, oppf\u00f8lging og resultat. Tverrfaglighet er heller ikke noen garanti for felles forst\u00e5else. Hvis legen skal gi medisin, fysioterapeuten ta seg av det kroppslige og psykologen det psykiske trenger ikke 1 + 1 + 1 bli 3, hvis man har ulik oppfatning om problemstilling, \u00e5rsak og behandling.", "Vi er delaktige i forskningsprosjektet \u00abSamhandlende team i prim\u00e6rhelsetjenesten\u00bb i regi av Institutt for samfunnsmedisin ved NTNU, st\u00f8ttet av Nav og Nasjonal kompetansetjeneste for sammensatte symptomlidelser ved St. Olavs Hospital. Prosjektet ser p\u00e5 effektene av samhandling mellom fastlege og fysioterapeut/manuellterapeut og hvordan det kan p\u00e5virke sykefrav\u00e6r, antall henvisninger til spesialisthelsetjenesten og brukertilfredshet.", "Leger og fysioterapeuter har god tradisjon for samarbeid. Vi kan utfylle og utfordre hverandre gjennom komplement\u00e6re kunnskaper og ferdigheter. Kanskje har Kari en mann med alkoholproblemer, har mistet en s\u00f8nn og hatt sorg i mange \u00e5r? Samme plage kan ha helt ulike \u00e5rsaker. Vi tror at vi gjennom kjennskap til den enkelte pasient og den kontekst han/hun lever sitt liv i, kan gi bedre behandling og oppf\u00f8lging enn i eksemplet med Kari. Ingredienser i en slik oppf\u00f8lging kan v\u00e6re: god forst\u00e5else av hvilke faktorer som p\u00e5virker og p\u00e5virkes av egen smerteopplevelse, noe behandling hos fysioterapeut, vektlegging av fysisk aktivitet, forsterke egen mestringsopplevelse, god dialog med arbeidsgiver, mellom pasient og ulike akt\u00f8rer og mellom involverte akt\u00f8rer. M\u00e5let er ikke mer behandling, men bedre utnyttelse av eksisterende ressurser i prim\u00e6rhelsetjenesten. Vi tror det ligger et stort potensial i et mer strukturert samarbeid slik at pasientene kan f\u00f8lges opp over tid i prim\u00e6rhelsetjenesten av en lege og en fysioterapeut som n\u00f8dvendigvis ikke lover kvikk-fiks og smertefrihet, men som har god kunnskap, gode evidensbaserte verkt\u00f8y n\u00e5r det trengs, bryr seg og involverer seg i de ulike arenaer pasienten opererer p\u00e5 og som samtaler og samhandler med sine pasienter og andre faggrupper."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "d29b98c8b5c249b8d851640cb0521fdf055bf12150b7f188daf4a853370d6cec"}, {"field": "createtime", "value": "2015-03-16T04:36:54.809Z"}, {"field": "description", "value": "Et forskningsprosjekt ved NTNU vil unders\u00f8ke om bedre samhandling mellom fastlege og fysioterapeut i prim\u00e6rhelsetjenesten vil gi lavere sykefrav\u00e6r, dempe presset p\u00e5 spesialisthelsetjenesten og gi mer forn\u00f8yde brukere."}, {"field": "dominantimage", "value": "http://www.adressa.no/meninger/kronikker/article10745228.ece/ki3uwg/ALTERNATES/w980-default/terapi.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a18f3f22c518f3974c0af77f0cd6bae2d0f910ef.jpg?5982f209"}, {"field": "dominantthumbnaildimensions", "value": "300x169"}, {"field": "heading", "value": "Samhandling er n\u00f8kkelen -adressa.no"}, {"field": "id", "value": "a18f3f22c518f3974c0af77f0cd6bae2d0f910ef"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "health-and-fitness"}, {"field": "kw-concept", "value": ["pasient", "behandles", "felles forst\u00e5else", "fysioterapeut"]}, {"field": "kw-entity", "value": ["institutt", "samhandlende", "olavs hospital", "nav og nasjonal", "st. olavs hospital", "rosenborg"]}, {"field": "kw-pageclass", "value": "article"}, {"field": "kw-person", "value": ["nils arne eggen", "kari nordmann"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10745228.ece/ki3uwg/ALTERNATES/w980-default/terapi.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Samhandling er n\u00f8kkelen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10745229.ece"}, {"field": "pageclass", "value": ["article"]}, {"field": "publishtime", "value": "2015-03-16T04:00:00.000Z"}, {"field": "recs-articleid", "value": "10745229"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-03-16T04:00:00.000Z"}, {"field": "recs-rawtitle", "value": "Samhandling er n\u00f8kkelen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Et forskningsprosjekt ved NTNU vil unders\u00f8ke om bedre samhandling mellom fastlege og fysioterapeut i prim\u00e6rhelsetjenesten vil gi lavere sykefrav\u00e6r, dempe presset p\u00e5 spesialisthelsetjenesten og gi mer forn\u00f8yde brukere."}, {"field": "thumbnail", "value": "http://content-thumbnail.cxpublic.com/content/thumbnail200x150/a18f3f22c518f3974c0af77f0cd6bae2d0f910ef.jpg?5982f209"}, {"field": "thumbnailfullheightdimensions", "value": "200x1190"}, {"field": "timestamp", "value": "2017-08-03T09:51:05.000Z"}, {"field": "title", "value": "Samhandling er n\u00f8kkelen"}, {"field": "url", "value": "http://www.adressa.no/meninger/kronikker/article10745229.ece"}, {"field": "urlhash", "value": "a18f3f22c518f3974c0af77f0cd6bae2d0f910ef"}], "score": 0.5896064, "siteId": "9222270286501375973", "id": "a18f3f22c518f3974c0af77f0cd6bae2d0f910ef"}

