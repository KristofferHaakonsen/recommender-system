{"fields": [{"field": "modifiedtime", "type": "time", "value": "2013-08-19T10:00:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "martin nordvik"}, {"field": "body", "value": ["Saken oppdateres.", "Ekteparet Ruth og Rolv Wesenlund gir s\u00e5 gjerne B\u00f8r B\u00f8rson jr. \u00e6ren for at de ble kj\u00e6rester for bortimot 40 \u00e5r siden. Rolv (76) hadde i 1973 tittelrollen i musikalen \u00abB\u00f8r B\u00f8rson\u00bb p\u00e5 Tr\u00f8ndelag Teater, og Ruth (69) var danser og spilte Soline i forestillingen.", "- Tror det var den hyggeligste pr\u00f8vetiden jeg har v\u00e6rt med p\u00e5, sier Rolv.", "Du hadde kanskje spesiell kontakt med Soline allerede da?", "- Nei, tror egentlig ikke det - hvordan var det med dette Ruth?", "- Det hadde seg slik at Henny M\u00fcrer var regiss\u00f8r og koreograf, og hun skj\u00f8nte nok at Rolv var sliten etter kj\u00f8ret fram mot premieren. Ikke s\u00e5 rart det, for det er jo B\u00f8r som drar tyngste lasset i dette stykket. Da premieren var over, sa Henny at n\u00e5 f\u00e5r dere danserne s\u00f8rge for at Rolv har det hyggelig p\u00e5 Grenaderen, ellers stikker han av fra premierefesten. Det tok vi p\u00e5 alvor - i hvert fall jeg.", "Dermed var det gjort, f\u00e5r vi inntrykk av - uten at Ruth g\u00e5r i detaljer om hvor hyggelig det var.", "Rolv, som \u00e5ret f\u00f8r hadde hatt kjempesuksess som B\u00f8r p\u00e5 Det Norske Teatret, minnes episoden med et lite smil; han har reist seg fra sofaen og ser ut mot Frogner-parken, hvor busker og tr\u00e6r venter ut\u00e5lmodig p\u00e5 litt v\u00e5rlig varme. Leiligheten vender rett ut mot parken, som Wesenlunds nesten kan bruke som hage.", "- Rolv har til og med f\u00e5tt seg egen benk der - med navneplate.", "- Men jeg kommer meg ikke dit n\u00e5, jeg har f\u00e5tt utgangsforbud av legen. Jeg plages med beina, og da m\u00e5 jeg holde meg unna h\u00e5lkef\u00f8re. Heldigvis har vi det bra her inne.", "Og det har han sannelig dekning for: De to har rikelig med plass og h\u00f8yt under taket i den herskapelige leiligheten; den ene stuen etter den andre, et eget rom til Ruths dukkesamling og stilig m\u00f8blert over alt. P\u00e5 pianoet ligger to klarinetter og minner om Rolvs karriere som utmerket musiker.", "- Det er lenge siden, sier han bare. Ved siden av notestativet st\u00e5r en bok om Sn\u00e5samannen.", "Leser du mye?", "- Nei, sier Rolv.", "- Jeg blar litt i avisene. Noen ganger begynner jeg ogs\u00e5 p\u00e5 en bok, men da hopper jeg over ganske mye.", "Det ble s\u00e5 vanskelig med ord etter at Rolv fikk hjerteinfarkt for noen \u00e5r siden; han visste hva han ville si, men det ble ingen orden p\u00e5 det. For en artist som i alle \u00e5r har briljert med suveren timing og kjappe replikker, betyr det bare at det blir ingen flere opptredener.", "- S\u00e5 enkelt er det. Hukommelsen er heller ikke som f\u00f8r, konstaterer han.", "Men du har sannelig rukket over mye!", "- Det har v\u00e6rt en del. Litt av et kj\u00f8r, men har ikke angra noe heller. Noen ganger ble det i t\u00f8ffeste laget; det har hatt sin pris. Men moro var det...", "Hvordan oppsto ideen om B\u00f8r B\u00f8rson som musikal?", "- Jeg tror det var Egil Monn-Iversen og Harald Tusberg. De samarbeidet i NRK, og Egil hadde jo en finger borti det meste p\u00e5 den tiden, blant annet p\u00e5 Det Norske Teatret, s\u00e5 de var ute etter musikalstoff. S\u00e5 satt Egil og jeg og snakket p\u00e5 en flytur, jeg h\u00f8rte ikke hva han sa, s\u00e5 jeg ropte:  - \u00c6 skj\u00f8nne itj ka du si! Egil s\u00e5 alvorlig p\u00e5 meg: - Kan du virkelig snakke tr\u00f8nder?", "- Jeg hadde jo v\u00e6rt en sesong p\u00e5 Tr\u00f8ndelag Teater og blant annet blitt kjent med krovert Martin Michaelsen, som behersket dialekten frodigere enn de fleste. I alle fall ble osloenseren Monn-Iversen og bergenseren Tusberg i fyr og flamme for \u00e5 lage en tr\u00f8ndersk musikal av B\u00f8r. Med meg, som er fra Horten, i hovedrollen. Klart vi m\u00e5tte ta noen sjanser, men - det gikk!", "- Kanskje ble det vellykket nettopp fordi denne gjengen hadde litt avstand til spr\u00e5ket og fortellingen, sier Ruth.", "Alle visste at B\u00f8r ville bli suksess, stykket og musikken traff ett eller annet - og sangene ble nynnet p\u00e5 overalt. Da pr\u00f8vene p\u00e5 Det Norske Teatret var i gang, ble Rolv intervjuet om prosjektet i Dagsrevyen, hvor man bekymret seg om dialekten, men fikk til svar at \u00abvi har da konnsul\u00e6nta\u00bb. Det beroliget alle - med god grunn, skulle det vise seg. Britt Langlie, som spilte Josefine, var ogs\u00e5 en god dialekt-veileder.", "- Her m\u00e5 vi ta bilde, sier fotograf Kristin, som har funnet en avdeling med Tr\u00f8ndelag Teater p\u00e5 veggen - B\u00f8r B\u00f8rson-plakaten ved siden av \u00abDet var noen annet under krigen\u00bb med Hans Normann Dahls glimrende tegning av Rolv som Superman. Ruth tar plass og Rolv stiller seg inntil og sp\u00f8r med overbevisende skjelv i stemmen: -Skal vi spille eldre ektepar?", "- S\u00e5 mye toppunderholdning du har laget, sier fotograf Kristin.", "- Jo\u2019a, men det var mye f\u00e6rt \u00e5!", "- Det er fantastisk \u00e5 legge merke til at beundrerne kommer i generasjoner; n\u00e5 f\u00e5r Rolv faktisk fanpost fra 13-14-\u00e5rige jenter, sier Ruth.", "- Er det mest Fleksnes?", "- Han dominerer nok, men det er mye annet ogs\u00e5. Han feriebiskopen for eksempel, han som dro rundt sommers tid p\u00e5 campingplassene med oppbl\u00e5sbar kirke og propanorgel.", "- Det underlige er at mange prester likte veldig godt at jeg laget litt latter rundt selvh\u00f8ytideligheten, det pomp\u00f8se, sier Rolv.", "Et \u00e5r kastet ogs\u00e5 Wesenlund seg inn i valgkampen via en mediekampanje som lokket folk til \u00e5 satse p\u00e5 Sofavelgernes parti. Godt han ga seg med det f\u00f8r partiet ble for dominerende. En rekke b\u00f8ker fikk han skrevet - en blanding av sp\u00f8k og alvor. Den ene heter \u00abLivet er ikke bare en lek, det er ogs\u00e5 en dans p\u00e5 roser\u00bb, hvor han blant annet skriver om latteren som Guds gave til menneskene. \u00abLa oss bruke denne gaven n\u00e5. Det blir et langt og lykkelig ekteskap dersom ektefellene kan le sammen - av brudebildet for eksempel\u00bb. Ruth og Rolv trekker p\u00e5 smileb\u00e5ndet, de ler gjerne sammen, og ektemannen fastsl\u00e5r at \u00abd\u2019ekke verst \u00e5 leve\u00bb.", "Familiebilder finnes ogs\u00e5 p\u00e5 Wesenlunds vegger - ellers velfylte bokhyller og mye kunst. Deriblant H\u00e5kon Gullv\u00e5gs portrett av Rolv. Og teatertegninger en masse, myldrende minner.", "- Jeg har jo bes\u00f8kt hver krik og krok i dette landet p\u00e5 turneer og v\u00e6rt reiselysten ellers. \u00abNorge Rundt\u00bb er yndlingsprogrammet mitt p\u00e5 fjernsyn, der har jeg v\u00e6rt og der har jeg v\u00e6rt.... En hel vegg er viet hilsener og hederspriser, Rolv har utallige gullplater og gullkassetter, og her er det igjen Marve Fleksnes som stikker seg fram.", "- Han har en tendens til \u00e5 dominere, jeg liker ikke helt \u00e5 bli identifisert med ham, sier Rolv, som skriver i en av b\u00f8kene sine at \u00abdet er godt \u00e5 ikke ha forbilder\u00bb. Men han liker at den smale brua p\u00e5 Heimdal heter Fleksnesbrua.", "- Artig at slikt fester seg, det er jo blitt et begrep at \u00abhan tok en Fleksnes\u00bb, n\u00e5r noen har oppf\u00f8rt seg lite smidig i en eller annen situasjon.", "- Fleksnes er jo britisk i utgangspunktet, jeg har satt meg litt inn i forhistorien og vet blant annet hvilken skjebne som rammet komikeren som spilte originalen. Det var ikke mye lystig.", "Rolv kommer igjen inn p\u00e5 at det \u00e5 v\u00e6re komiker kan v\u00e6re slitsomt. Et sted skriver han at \u00abDu sitter i din garderobe og har vondt i kropp og sjel, mens klokken tikker mot spilletid\u00bb.", "- En gang p\u00e5 turn\u00e9 m\u00e5tte jeg rett og slett ta pause, hele kroppen protesterte.", "- Og s\u00e5 m\u00e5tte \u00e9n spillekveld p\u00e5 Chateau Neuf avlyses p\u00e5 grunn av ryggplagene dine, skyter Ruth inn.", "- Det var spesielt beklagelig fordi NRK skulle gj\u00f8re opptak av akkurat den forestillingen, hvor jeg syns du gjorde din kanskje beste rolle - mot Sven Bertil Taube i musikalen \u00abLa Cage aux Folles\u00bb. N\u00e5 finnes det dessverre ikke opptak av hele forestillingen.", "Derimot kan B\u00f8r B\u00f8rson oppleves p\u00e5 film, etter scenesuksessene i Oslo og Trondheim ble det filmatisering.", "- Vi laget ogs\u00e5 film av fortsettelsen, som Falkberget skrev etter at B\u00f8r B\u00f8rson ble folkelesning. P\u00e5 \u00e9n m\u00e5te er oppf\u00f8lgeren nesten morsommere, sier Wesenlund, som vel er den eneste som har spilt b\u00e5de B\u00f8r jr. og senior. Da Det Norske Teatret satte opp musikalen i 2001, hadde han nemlig rollen som Gammel-B\u00f8r.", "- Men den beste Gammel-B\u00f8r var Egil Lorch p\u00e5 Tr\u00f8ndelag Teater. Han burde nok ha hatt rollen i filmen ogs\u00e5.", "Ruth har orden i sakene og finner fram program fra oppsetningen i 1973. Der sier Wesenlund blant annet at \u00abB\u00f8r m\u00e5 vel sies \u00e5 v\u00e6re dialektfremmed, han frigj\u00f8r seg fra den lokale dialekten og plukker opp en masse fine ord og uttrykk. Det er mye uford\u00f8yd lesning i den karen\u00bb.", "- Det m\u00e5 v\u00e6re fantastisk \u00e5 spille B\u00f8r p\u00e5 den nye hovedscenen. Vi har v\u00e6rt p\u00e5 omvisning der og ble mektig imponert.", "-I gamle dager ble plassen maksimalt utnyttet - det satte spesielle krav til oss danserne. Det var fullt tr\u00f8kk b\u00e5de p\u00e5 scenen og i salen. Det ble publikumsrekord, sier Ruth, som selv har solid bakgrunn fra Tr\u00f8ndelag Teater. Hennes far var scenograf der fram til 1943, da han - som motstandsmann - ble offer for Rinnan-bandens aksjoner. Da var Ruth nettopp kommet til verden. Ruths mor arbeidet i teatrets garderobe helt til pensjonsalderen.", "- Filmingen av B\u00f8r i Trondheim var ogs\u00e5 en artig tid, sier Rolv, som har lang merittliste ogs\u00e5 innen filmen. Hans innsats er helt sentral i en av de aller beste norske filmkomediene, \u00abNorske byggeklosser\u00bb i P\u00e5l Bang-Hansens regi, hvor Wesenlund har \u00e5tte roller.", "- Den spilles visstnok ofte som julebordsunderholdning i byggebransjen, sier han forn\u00f8yd. Han hadde selvsagt hovedrollen ogs\u00e5 i Bo Hermanssons \u00abMannen som ikke kunne le\u00bb - karakterisert som den f\u00f8rste norske spillefilm uten dypere mening.", "Du var ekspert p\u00e5 \u00e5 holde deg alvorlig selv i de mest komiske situasjoner?", "- For at noe skal bli artig - m\u00e5 det gjerne ha en alvorlig klangbunn. Det vanskelige med \u00e5 v\u00e6re gravalvorlig var jo at det ofte skulle v\u00e6re i samspill med Harald Heide Steen jr. N\u00e5r han satte i gang i Supper\u00e5det eller Tannlegesketsjen, skulle det noe til \u00e5 holde maska. Trist \u00e5 tenke p\u00e5 at Harald er borte...", "Wesenlund vandrer til vinduet og uffer seg over h\u00e5lka og venter p\u00e5 varmen.", "- Det var v\u00e5r da vi spilte B\u00f8r i Trondheim?", "- Visst var det det, sier Ruth.", "- Jeg var omviser p\u00e5 museet p\u00e5 Ringve og bodde der.", "Og det er nok forklaringen p\u00e5 at det ble snakket p\u00e5 byen om at noen hadde sett B\u00f8r B\u00f8rson l\u00f8pende over jordene ved Ringve G\u00e5rd en grytidlig morgenstund. B\u00f8r pr\u00f8vde seg nok som utp\u00e5kar b\u00e5de p\u00e5 og utenfor scenen. Begge ler hjertelig ved tanken idet de f\u00f8lger oss til d\u00f8ra.", "- Hils til Trondhjem, sier Ruth.", "- Takk for bes\u00f8ket, sier Rolv. - Moro var det!"]}, {"field": "category0", "value": "kultur"}, {"field": "contenthash", "value": "6b4dd4ff6e5f1fc7a2efcd07a39c96c247d7b5b715a366bca3c3939ff1f8d1e8"}, {"field": "createtime", "value": "2015-04-13T22:21:14.000Z"}, {"field": "description", "value": "Adresseavisen gjorde et av de aller siste intervjuene med Rolv Wesenlund i mars i \u00e5r. Det ble et r\u00f8rende og f\u00f8lelsesladet bes\u00f8k hos Rolv og Ruth."}, {"field": "dominantimage", "value": "http://www.adressa.no/incoming/article8123943.ece/ALTERNATES/w980-default/rolv2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b881fef19852f50dc1575d9aa7950ea0c7c9ea1.jpg?598ddb74"}, {"field": "dominantthumbnaildimensions", "value": "300x169"}, {"field": "heading", "value": ["- Det var B\u00f8r som f\u00f8rte oss sammen! -adressa.no", "Fikk utgangsforbud av legen", "- \u00c6 skj\u00f8nne itj ka du si!", "Britt Langlie som dialekt-konsulent", "En dans p\u00e5 roser", "Slitsomt \u00e5 v\u00e6re komiker", "B\u00f8r jr. og gammel-B\u00f8r", "Humor m\u00e5 ha en alvorlig klangbunn"]}, {"field": "id", "value": "8b881fef19852f50dc1575d9aa7950ea0c7c9ea1"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "horten"}, {"field": "kw-concept", "value": ["rolle", "spill", "alvor", "norske", "film", "musikal", "norske teatret", "skj\u00f8nne itj ka", "spilt", "teater"]}, {"field": "kw-entity", "value": ["ruth", "egil monn-iversen og harald tusberg", "marve fleksnes", "sn\u00e5samannen", "falkberget", "grenaderen", "ruth og rolv", "guds", "sofavelgernes", "heimdal", "trondhjem", "ringve g\u00e5rd", "supper\u00e5det", "fleksnesbrua", "tr\u00f8ndelag teater", "hans normann dahls", "soline", "oslo og trondheim", "ruth og rolv wesenlund", "josefine", "la cage", "chateau neuf", "rinnan", "rolv og ruth", "kristin", "folles", "tannlegesketsjen", "det norske teatret", "livet", "monn-iversen", "gammel-b\u00f8r", "tusberg", "b\u00f8r b\u00f8rson", "mannen", "dagsrevyen", "superman"]}, {"field": "kw-location", "value": ["trondheim", "frogner"]}, {"field": "kw-pageclass", "value": "article"}, {"field": "kw-person", "value": ["p\u00e5l bang-hansens", "henny m\u00fcrer", "h\u00e5kon gullv\u00e5gs", "harald tusberg", "sven bertil taube", "britt langlie", "egil lorch", "martin michaelsen", "harald heide steen", "egil monn-iversen", "bo hermanssons", "rolv wesenlund"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8123943.ece/ALTERNATES/w980-default/rolv2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det var B\u00f8r som f\u00f8rte oss sammen!"}, {"field": "og-type", "value": "article"}, {"field": "og-url", "value": "http://www.adressa.no/kultur/article8123837.ece"}, {"field": "pageclass", "value": ["article"]}, {"field": "publishtime", "value": "2013-08-19T09:47:53.000Z"}, {"field": "recs-articleid", "value": "8123837"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-08-19T09:47:53.000Z"}, {"field": "recs-rawtitle", "value": "- Det var B\u00f8r som f\u00f8rte oss sammen! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Adresseavisen gjorde et av de aller siste intervjuene med Rolv Wesenlund i mars i \u00e5r. Det ble et r\u00f8rende og f\u00f8lelsesladet bes\u00f8k hos Rolv og Ruth."}, {"field": "thumbnail", "value": "http://content-thumbnail.cxpublic.com/content/thumbnail200x150/8b881fef19852f50dc1575d9aa7950ea0c7c9ea1.jpg?598ddb74"}, {"field": "thumbnailfullheightdimensions", "value": "200x2315"}, {"field": "timestamp", "value": "2017-08-11T16:29:40.000Z"}, {"field": "title", "value": "- Det var B\u00f8r som f\u00f8rte oss sammen!"}, {"field": "url", "value": "http://www.adressa.no/kultur/article8123837.ece"}, {"field": "urlhash", "value": "8b881fef19852f50dc1575d9aa7950ea0c7c9ea1"}], "score": 0.42662972, "siteId": "9222270286501375973", "id": "8b881fef19852f50dc1575d9aa7950ea0c7c9ea1"}

