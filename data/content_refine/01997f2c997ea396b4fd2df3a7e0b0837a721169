{"fields": [{"field": "modifiedtime", "type": "time", "value": "2017-01-27T10:05:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Slanking", "Fedme", "BMI", "Overvekt", "St. Olavs Hospital"]}, {"field": "author", "value": "elisabeth solvang"}, {"field": "body", "value": ["Saken oppdateres.", "I 2008 tok hun gastrisk bypassoperasjon. Den har krevd en langt mer omfattende livsstilsendring enn hun hadde sett for seg p\u00e5 forh\u00e5nd.", "\u2013 Det har ikke bare v\u00e6rt lett. \u00c5 holde vekten krever innsats hver eneste dag, sier Gj\u00f8rv, ni \u00e5r etter operasjonen.", "52-\u00e5ringens opplevelse underbygges av nye studier p\u00e5 fedmeoperasjoner. N\u00e5 kan vi nemlig begynne \u00e5 se langtidseffektene av slike operasjoner som man startet opp med i 2004 i Norge.", "\u2013 Det vi har l\u00e6rt mest av p\u00e5 disse \u00e5rene er hvor omfattende innsatsen til pasientene selv m\u00e5 v\u00e6re i etterkant. Operasjonen er kun startskuddet p\u00e5 en livsstilsendring som m\u00e5 vare livet ut, sier Jorunn Sandvik.", "Hun har tidligere v\u00e6rt overlege og gastrokirurg ved \u00c5lesund sykehus og er n\u00e5 tilknyttet Regionalt senter for fedmeforskning og innovasjon ved St. Olavs Hospital i Trondheim. For tiden har hun doktorgradsstipend for \u00e5 forske p\u00e5 langtidsresultater etter gastrisk bypass og gastrisk sleeve.", "\u2013 F\u00e5 blir normalvektige, men de aller fleste stabiliserer seg p\u00e5 en langt lavere vekt enn de hadde f\u00f8r operasjon, stadfester Sandvik, og forklarer:", "\u2013 \u00c5 v\u00e6re normalvektig defineres som \u00e5 ha en Body Mass Index, eller BMI, p\u00e5 25 eller lavere. For de fleste fedmeopererte stabiliserer BMI seg mellom 30 og 35, sier Sandvik.", "Kollega Kirsti Kverndokk Bjerkan, som er klinisk ern\u00e6ringsfysiolog ved \u00c5lesund sykehus, understreker at m\u00e5let ikke er en lavest mulig BMI.", "\u2013 Mange mennesker kan fungere bedre med en BMI p\u00e5 for eksempel 32 enn en p\u00e5 25. V\u00e5rt fokus er at de som tar fedmeoperasjon skal f\u00e5 igjen funksjonalitet og bli kvitt f\u00f8lgesykdommer av overvekt, sier Kverndokk Bjerkan.", "I Norge blir det foretatt fedmekirurgi p\u00e5 rundt 3.000 pasienter \u00e5rlig.", "M\u00e5let med operasjonen er redusert sykelighet, bedret livskvalitet og funksjonsevne.", "Etter en fedmeoperasjon m\u00e5 man ta vitamin- og B12-tilskudd resten av livet. Man er utsatt for en rekke plager eller f\u00f8lgetilstander, som magesmerter, gallestein, tarmslyng, mangeltilstander, nevrologiske komplikasjoner og tannproblemer.", "En dansk studie fra 2016 viste at 87 prosent av de opererte opplevde \u00f8kt livskvalitet 4\u201311 \u00e5r etter operasjon.", "Kilde: Jorunn Sandvik, forsker og lege", "Vis fakta", "F\u00f8r 2004 trodde Sandvik, og hennes legekolleger, at komplikasjonene etter fedmeoperasjoner ville bli st\u00f8rre enn de har vist seg \u00e5 v\u00e6re.", "I dag kan man sl\u00e5 fast at de fleste som har blitt operert for sykelig overvekt, rapporterer om st\u00f8rre eller mindre plager etter operasjon. Samtidig sier brorparten at operasjonen har gjort livet bedre.", "\u2013 Nesten alle pasientene forteller at de heller vil leve med plagene de har etter operasjon, enn \u00e5 fortsette \u00e5 leve med alvorlig fedme, forteller Sandvik.", "Dette stemmer med opplevelsen til Merete Gj\u00f8rv og Odd Hellevik (48), som begge tok gastrisk bypassoperasjon i 2008.", "\u2013 Livet er mye lettere n\u00e5, og ikke bare i bokstavelig forstand, sier Gj\u00f8rv.", "Hellevik er enig. Han og Gj\u00f8rv ble gode venner da de ble fedmeoperert p\u00e5 omtrent samme tid. Siden har de v\u00e6rt med p\u00e5 hverandres opp- og nedturer.", "\u2013 Jeg m\u00e5 hele tiden v\u00e6re bevisst p\u00e5 hva jeg putter i munnen. \u00c5 akseptere dette kan v\u00e6re vanskelig b\u00e5de for en selv og for omgivelsene, sier Gj\u00f8rv.", "\u2013 Selv opplevde jeg at vekten begynte \u00e5 peke for mye oppover. I fjor tok jeg derfor kontakt med \u00c5lesund sykehus, og fikk komme inn til en justering av kosthold og vaner, forteller Hellevik.", "De to vennene er sv\u00e6rt forn\u00f8yde med oppf\u00f8lgingen etter fedmeoperasjonen. Likevel skulle de \u00f8nske at de ble fulgt opp lengre enn fem \u00e5r, slik det er n\u00e5.", "\u2013 Det at jeg fikk komme til p\u00e5 sykehuset \u00e5tte \u00e5r etter operasjonen var egentlig et unntak. Men jeg m\u00e5 si at jeg fortsatt f\u00f8ler behov for \u00e5 sp\u00f8rre om ting selv om det er lenge siden inngrepet ble gjort, sier Hellevik.", "B\u00e5de han og Merete opplevde noe som er helt typisk for dem som tar fedmeoperasjon. Begge gikk veldig mye ned i vekt i begynnelsen, for s\u00e5 \u00e5 g\u00e5 opp igjen noen kilo. N\u00e5 har Merete stabilisert vekten rundt en BMI p\u00e5 24. Hun h\u00f8rer derfor til de f\u00e5 fedmeopererte som er normalvektige etter operasjon. Odd ligger i dag rundt en BMI p\u00e5 30.", "Klinisk ern\u00e6ringsfysiolog Kirsti Kverndokk Bjerkan understreker at de som har tatt fedmeoperasjon m\u00e5 ha fokus p\u00e5 hva de spiser resten av livet.", "\u2013 Hormonene som regulerer sult- og metthetsf\u00f8lelsen endrer seg hos de fleste ved operasjon slik at de f\u00e5r en naturlig regulering gjennom det. Her har de som blir fedmeopererte en liten fordel sammenlignet med dem som g\u00e5r ned ved slanking. Likevel m\u00e5 de fleste begrense kaloriinntaket til mellom 1300 og 1800 kalorier per dag, og samtidig v\u00e6re regelmessig fysisk aktive, for \u00e5 opprettholde vekttapet.", "Det kan v\u00e6re utfordrende.", "\u2013 Jeg er blant de f\u00e5 fedmeopererte som ikke blir d\u00e5rlig av \u00e5 spise for mye, for s\u00f8t eller for feit mat. Det gj\u00f8r at jeg noen ganger glemmer meg, forteller Odd Hellevik.", "Merete Gj\u00f8rv f\u00e5r mer drahjelp enn han ved at hun \u00abdumper\u00bb. Det betyr at hun blir fysisk d\u00e5rlig av \u00e5 spise \u00abfeil mat\u00bb.", "\u2013 Spiser jeg feil blir jeg akutt tr\u00f8tt og kvalm. I verste fall svimer jeg av. Det tvinger meg til \u00e5 passe p\u00e5 hva jeg spiser, sier hun.", "P\u00e5 tross av \u00abdumping\u00bb og plager \u2013 operasjonen ville hun aldri v\u00e6rt foruten.", "\u2013 Den endret livet mitt. N\u00e5 kan jeg gj\u00f8re ting jeg tidligere bare dr\u00f8mte om, som \u00e5 bestige fjelltopper. Det gir en enorm mestringsf\u00f8lelse."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "22cbb69905082448201b6dfbd23e75dab041e5003de2cd3da4204b3512d9bec3"}, {"field": "createtime", "value": "2017-01-27T06:23:54.000Z"}, {"field": "description", "value": "\u2013 De som tror de kan operere seg til en sylslank kropp m\u00e5 tro om igjen, mener fedmeopererte Merete Gj\u00f8rv (52)."}, {"field": "heading", "value": ["F\u00e5 blir normalvektige etter fedmeoperasjon -adressa.no", "Et startskudd", "BMI sier ikke alt", "F\u00e5r plager", "Et lettere liv", "Ned, og opp igjen", "Drahjelp", "Blir d\u00e5rlig av \u00abfeil mat\u00bb"]}, {"field": "id", "value": "01997f2c997ea396b4fd2df3a7e0b0837a721169"}, {"field": "keyword", "value": ["Slanking", "Fedme", "BMI", "Overvekt", "St. Olavs Hospital"]}, {"field": "keywords", "value": "Slanking,Fedme,BMI,Overvekt,St. Olavs Hospital"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["liv", "klinisk ern\u00e6ringsfysiolog", "operasjon", "gastrisk bypassoperasjon", "fedmeoperasjon", "feil mat"]}, {"field": "kw-entity", "value": ["regionalt", "olavs hospital", "merete gj\u00f8rv og odd hellevik", "body mass index", "st. olavs hospital", "merete gj\u00f8rv"]}, {"field": "kw-location", "value": ["norge", "\u00e5lesund", "trondheim"]}, {"field": "kw-pageclass", "value": "article"}, {"field": "kw-person", "value": ["kverndokk bjerkan", "kirsti kverndokk bjerkan", "jorunn sandvik", "odd hellevik"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/a20e2757-630d-47d0-aa1c-49ab091daf5c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forskning: F\u00e5 blir normalvektige etter fedmeoperasjon"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Forskning-Fa-blir-normalvektige-etter-fedmeoperasjon-229337b.html"}, {"field": "pageclass", "value": ["article"]}, {"field": "publishtime", "value": "2017-01-27T06:15:22.000Z"}, {"field": "recs-articleid", "value": "229337"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-01-27T06:15:22.000Z"}, {"field": "recs-rawtitle", "value": "Forskning: F\u00e5 blir normalvektige etter fedmeoperasjon -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "\u2013 De som tror de kan operere seg til en sylslank kropp m\u00e5 tro om igjen, mener fedmeopererte Merete Gj\u00f8rv (52)."}, {"field": "thumbnail", "value": "http://content-thumbnail.cxpublic.com/content/thumbnail200x150/01997f2c997ea396b4fd2df3a7e0b0837a721169.jpg?59689ab5"}, {"field": "thumbnailfullheightdimensions", "value": "200x1787"}, {"field": "timestamp", "value": "2017-07-14T10:19:33.000Z"}, {"field": "title", "value": "Forskning: F\u00e5 blir normalvektige etter fedmeoperasjon"}, {"field": "url", "value": "http://www.adressa.no/100Sport/sprek/Forskning-Fa-blir-normalvektige-etter-fedmeoperasjon-229337b.html"}, {"field": "urlhash", "value": "01997f2c997ea396b4fd2df3a7e0b0837a721169"}], "score": 0.9109889, "siteId": "9222270286501375973", "id": "01997f2c997ea396b4fd2df3a7e0b0837a721169"}

