{"fields": [{"field": "modifiedtime", "type": "time", "value": "2012-06-20T10:21:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jan erik roel", "agnethe weisser"]}, {"field": "body", "value": ["Saken oppdateres.", "De bl\u00e5 hjelmene under hettene p\u00e5 de r\u00f8de oljehyrene signaliserer at det er polske arbeidere som vrimler rundt mellom betong og forskaling i Skansenl\u00f8pet. Her bygges den nye avlastningsveien gjennom Trondheim.", "Regnet h\u00f8ljer ned, men ingen i den tilsynelatende kaotiske maurtua av folk enser styggv\u00e6ret. P\u00e5 skift styrer de betongpumpa, mens andre raker og pusser p\u00e5 den gr\u00e5 betongmassen som p\u00f8ses ned mellom ribbene av armeringsjern.", "35 polske gjestearbeidere er p\u00e5 plass mellom de kraftige jernspuntene som danner tidenes st\u00f8rste byggegrop i Stiftstaden. Om to uker kommer enda en like stor gruppe polakker.", "Det er polakkene som bygger landet v\u00e5rt n\u00e5 for tiden. Rundt om p\u00e5 byggeplassene, b\u00e5de i Trondheim, Tr\u00f8ndelag og resten av Norge utgj\u00f8r de en stadig st\u00f8rre del av arbeidsstokken. De sveiser, st\u00f8per og de snekrer. N\u00e6ringslivet klarer seg ikke uten dem.", "Den polske arbeidsinnvandringen er helt avgj\u00f8rende for norsk \u00f8konomi, if\u00f8lge Fafo-forsker Jon Horgen Friberg.", "\u2013 Det er polske arbeidere som har gjort det mulig \u00e5 opprettholde den h\u00f8ye produksjonen, sier han.", "Siden \u00e5rsskiftet i 2003 er antall arbeidstillatelser til personer fra de nye EU-landene mer enn tyvedoblet. Polakkene utgj\u00f8r over 70 prosent av disse, og teller n\u00e5 over 38 000 arbeidere. I tillegg kommer alle de som jobber uregistrert.", "\u2013 De polske arbeiderne er motivert og har en sv\u00e6rt h\u00f8y arbeidsmoral, sier Svein Soknes, byggeleder fra Statens vegvesen, der han p\u00e5 litt avstand st\u00e5r og betrakter den p\u00e5g\u00e5ende st\u00f8peprosessen.", "Gjestearbeiderne er ansatt i det polske utleiefirmaet S-Bud, og innleid av Bilfinger Berger; det tyske storselskapet som har hovedentreprisen p\u00e5 Skansenl\u00f8pet.", "\u2013 De kom til Trondheim i juni og skal v\u00e6re her i cirka ett \u00e5r, opplyser Fredrik Edling, som er norsk kvalitetsleder i det tyske selskapet. Han konstaterer at de polske arbeiderne f\u00e5r betydelig bedre betalt enn om de jobber i hjemlandet. Men konkurransen er hard mellom de polske firmaene om \u00e5 sikre seg nok kvalifisert arbeidskraft til sin utleievirksomhet.", "\u2013 De som er kvalifisert er attraktive, og kan dermed stille b\u00e5de l\u00f8nnskrav og sosiale betingelser, sier Edling. Her p\u00e5 byggeplassen er det ordnede forhold \u2013 bortsett fra at det av og til kan slurves litt med sikkerheten. Polakkene er ikke vant med at det stilles samme strenge krav til HMS (helse, milj\u00f8 og sikkerhet).", "Klokken er ett. Det er lunsjpause. Polakkene er sv\u00e6rt presise n\u00e5r det gjelder de avtalte pausene. Da g\u00e5r de i flokk og f\u00f8lge til brakkekantina. Etter \u00e5 ha vrengt av seg oljehyrene benker de seg for \u00e5 innta et m\u00e5ltid varm mat.", "\u2013 Det eneste jeg klager p\u00e5 er v\u00e6ret, sier Kazimierz Pokwap (50) og forsyner seg av dagens meny, som er lasagne. I motsetning til de andre polakkene har han gr\u00f8nn hjelm, noe som betyr at han er verneombud for den polske arbeidsgjengen, en status som forplikter. Han er ogs\u00e5 sjef for brakkeriggen ved \u00d8ysand s\u00f8r for byen, der hele gjengen er innkvartert. Dessuten snakker han tysk.", "\u2013 Bortsett fra v\u00e6ret er det et flott her. Jeg skulle gjerne ha flyttet hit permanent, sier han. Men han vet at han da helst skulle ha skaffet seg fast jobb, helst i en norsk virksomhet. Kazimierz forteller at ogs\u00e5 kona er blitt med til Norge. Hun har f\u00e5tt seg arbeid i et rengj\u00f8ringsbyr\u00e5.", "P\u00e5 sp\u00f8rsm\u00e5let om hvorfor han har kommet til Norge for \u00e5 jobbe, kommer svaret kontant:", "\u2013 Penger!", "\u2013 Dessuten vet jeg at jeg er garantert arbeid den tiden jeg er her. Jeg kan arbeide hele tiden. Hjemme i Polen er det mye sesongarbeid. Plutselig kan det v\u00e6re slutt fordi firmaet er kaputt!", "Polakkene arbeider lange dager, som regel fra sju om morgenen til seks om kvelden. De stiller ogs\u00e5 p\u00e5 jobb etter eget \u00f8nske og forlangende p\u00e5 l\u00f8rdagene for \u00e5 kunne opparbeide fritid til \u00e5 gjennomf\u00f8re regelmessige hjemreiser. Turnusen er fem og en halv uke p\u00e5 og to og en halv uke av.", "\u2013 Det blir nesten bare jobbing og soving. P\u00e5 brakka er det jo sosialt, og det blir litt tid til TV og aviser. Av og til bes\u00f8ker vi den katolske kirken p\u00e5 s\u00f8ndager. Det er stort sett det eneste, forteller Stefan Cymborski (21). Han skiller seg fra de andre ved at han er student, og skal om ikke lenge tilbake til Polen for \u00e5 sluttf\u00f8re teknologistudier.", "\u2013 Men kanskje jeg en gang tar med meg familien og flytter til Norge, sier han.", "Det er ikke bare i Trondheim polakkene har inntatt arbeidsplassene. Aker Kv\u00e6rner Cold Bending i Verdal har sprengte ordreb\u00f8ker, og 100 polakker er hyret inn for \u00e5 f\u00e5 prosjektene i havn.", "Summingen av polskspr\u00e5klige stemmer h\u00f8res gjennom lyden av vinkelslipere som spyr ut gnister i verkstedhallen. Jernr\u00f8r i ulike fasonger og dimensjoner ligger utover gulvet. Sveiseflammer treffer netthinnene som blitslys.", "Rafal Gorzolka (32) har f\u00e5tt seg fast jobb som arbeidsleder og har allerede bestemt seg for \u00e5 flytte til Norge.", "\u2013 Jeg er den eneste av oss polakker som har f\u00e5tt fast jobb. Jeg er veldig glad og takknemlig, sier Rafal.", "Han forteller at det er store forskjeller p\u00e5 arbeidskulturen i Norge og Polen. Mens norske operat\u00f8rer jobber i team med forventninger om at den enkelte tar initiativ og ansvar, er de polske arbeiderne mer vant med \u00e5 motta direkte og mer strenge ordrer fra en sjef.", "Produksjonsleder Sidsel Bj\u00f8rgvik forteller at Rafal skal v\u00e6re et bindeledd mellom de to kulturene, b\u00e5de som probleml\u00f8ser og med hensyn til spr\u00e5kforst\u00e5else og arbeidsorganisering. Rafal har den store fordelen at han i motsetning til mange av sine landsmenn behersker engelsk. I praksis skal han hjelpe kompisene sine med \u00e5 lese tegninger, kvalitetssikre dimensjoner og velge ut verkt\u00f8y og utstyr.", "\u2013 De andre sp\u00f8r meg hele tiden om det er flere polakker som skal ansettes fast. En slik jobb er veldig attraktiv, forteller Rafal. Han ser fram til et liv i Norge sammen med familien, uten \u00f8konomiske og jobbmessige bekymringer.", "\u2013 Forel\u00f8pig skal vi leie, men jeg har planer om \u00e5 kj\u00f8pe hus i Verdal en gang i fremtiden.", "En av dem som har kommet s\u00e5 langt, er Pawel Moscinski. Han har nettopp kj\u00f8pt hus og flyttet inn sammen med kone og tre barn i boligfelt p\u00e5 M\u00e6re.", "De solgte huset i Polen for 400\u00bf000 kroner. Dermed ble det nok egenkapital til \u00e5 l\u00e5nefinansiere kj\u00f8p av nytt hus i Norge.", "P\u00e5 g\u00e5rdsplassen utenfor det r\u00f8de huset st\u00e5r biler med polske registreringsskilt. Pawel kommer ut og h\u00e5ndhilser. Han viser vei inn til stuen, som bortsett fra et robust spisebord og et par store, dype lenestoler er sparsomt m\u00f8blert \u2013 forel\u00f8pig. Gr\u00e5brune pappesker med eiendeler st\u00e5r stablet litt her og litt der, etter at det f\u00f8rste flyttelasset kom med bil fra Polen for bare et par uker siden. Med p\u00e5 lasset var kona, Elwira Mosckinska, og de tre barna Marlena (11), Szymon (9) og Paulina (6). Sammen satser de alt p\u00e5 \u00e5 bygge en trygg fremtid i Norge.", "Moscinski-familien er ikke alene. Stadig flere polske arbeidere blir registrert som innvandrere. Fra 2003 til 2006 er antallet mer enn 20-doblet. Polakkene er n\u00e5 den overlegent st\u00f8rste innvandrergruppen.", "Familien er overbevist om at de har valgt riktig, selv om familie og gode venner vil savne dem hjemme i Polen \u2013 og omvendt.", "\u2013 Vi har gjort dette p\u00e5 grunn av familien og barna. Enten m\u00e5tte jeg dra tilbake til Polen, eller s\u00e5 m\u00e5tte vi alle sammen dra hit, understreker Pawel.", "Han har f\u00e5tt seg fast jobb som bygningsarbeider hos Fuglesang & Olesen i Inder\u00f8y. Det var en viktig forutsetning for den drastiske beslutningen. F\u00f8rst vurderte de \u00e5 leie, men fant ut at det var like dyrt som \u00e5 eie. Etter s\u00f8king p\u00e5 internett og ti visninger fikk de napp.", "\u2013 Dette huset er en gave fra Gud, fordi jeg var den eneste som var p\u00e5 visningen, sier Pawel. P\u00e5 egen h\u00e5nd har han ordnet opp b\u00e5de med eiendomsmegleren og banken.", "Den polske familien f\u00f8ler seg godt mottatt av de andre beboerne i omr\u00e5det.", "\u2013 Den ene av naboene kom inn og hilste p\u00e5 oss allerede den f\u00f8rste dagen, sier Elwira, og peker p\u00e5 en fargerik blomsterbukett p\u00e5 bordet.", "P\u00e5 sp\u00f8rsm\u00e5l om barna savner sine venner i Polen, kommer det et forsiktig, bekreftende nikk fra Szymon. Han ser frem til \u00e5 f\u00e5 internett tilkoblet slik at det blir mulig \u00e5 chatte med venner i hjemlandet. Dessuten er det en tr\u00f8st at besteforeldrene har sagt at de vil komme p\u00e5 bes\u00f8k allerede til jul.", "Jobb nummer \u00e9n er norskoppl\u00e6ring. Selv om Pawel har et forsprang p\u00e5 de andre, er det bare et tidssp\u00f8rsm\u00e5l f\u00f8r ungene er i tet. \u2013 Etter at de kom hit og begynte p\u00e5 skolen er motivasjonen p\u00e5 topp, konstaterer Elwira og Pawel.", "Agnieszka Grabowska (25) kom til Norge som au pair for seks \u00e5r siden. I v\u00e5r fullf\u00f8rte hun bachelorgraden i \u00f8konomi og administrasjon ved H\u00f8gskolen i Nord-Tr\u00f8ndelag. N\u00e5 er hun norskl\u00e6rer for nyankomne Marlena, Szymon og Paulina ved M\u00e6re skole.", "Det er skoleutflukt og utedag p\u00e5 en gr\u00e5lig tr\u00f8ndersk h\u00f8stdag. Anf\u00f8rt av skolens l\u00e6rere tumler flokken av elever av g\u00e5rde langs turl\u00f8ypa. I det ene \u00f8yeblikk henvender Agnieszka seg til de polske elevene p\u00e5 deres eget morsm\u00e5l. I det neste sl\u00e5r hun over til perfekt norsk og snakker med de andre ungene som svermer omkring.", "\u2013 N\u00e5r en f\u00f8rst kan norsk er det en fordel \u00e5 v\u00e6re polsk om man skal l\u00e6re polske elever spr\u00e5ket, sier Agnieszka.", "Hun hadde egentlig ikke tenkt \u00e5 reise til utlandet. Hun kom hit tilfeldig fordi hun fikk vite gjennom bekjentskaper at byggentrepren\u00f8r Erling Fuglesang var p\u00e5 jakt etter en au pair til d\u00f8trene sine.", "\u2013 Jeg l\u00e6rte mest norsk av barna jeg passet. Sammen leste vi b\u00f8ker. \u00abSesam stasjon\u00bb kan jeg utenat. Dessuten var jeg alene som polakk. Jeg ble n\u00f8dt til \u00e5 snakke norsk.", "Fra en venninne fikk hun h\u00f8re om et studium ved HINT som hadde som form\u00e5l \u00e5 kvalifisere utenlandske studenter for videre studier p\u00e5 norsk. Etter best\u00e5tt spr\u00e5ktest begynte hun p\u00e5 faget \u00f8konomi og administrasjon.", "\u2013 Den f\u00f8rste dagen p\u00e5 skolen ble jeg kontaktet av en mann som hadde h\u00f8rt meg snakke i telefonen. Han spurte om jeg var russisk, og om jeg oppholdt meg i landet for \u00e5 plukke jordb\u00e6r. Det er mange stereotype oppfatninger om oss. For mange er det vanskelig \u00e5 tenke seg at vi kan gj\u00f8re annet arbeid enn \u00e5 vaske eller plukke jordb\u00e6r!", "Tre \u00e5r etter, i juni i \u00e5r, var bachelorgraden i boks og med godt resultat.", "N\u00e5 har hun jobb som tolk, oversetter og tilrettelegger hos byggefirmaet Fuglesang & Olesen, som har om lag 60 polakker i arbeid. I tillegg er hun hyret inn som norskl\u00e6rer ved M\u00e6re barneskole.", "I motsetning til mange andre polakker som har v\u00e6rt i Norge i flere \u00e5r har Agnieszka og hennes mann Piotr klare planer om \u00e5 dra tilbake til Polen.", "\u2013 Vi tenker \u00e5 ta over g\u00e5rden til foreldrene mine. Hjemme i Polen h\u00e5per jeg \u00e5 f\u00e5 brukt utdannelsen. Jeg har valgt en studieretning som er internasjonal, og det er med hensikt, sier hun.", "Inntil videre leier ekteparet et hus sammen med andre polakker i Steinkjer. Hun savner et organisert milj\u00f8, slik som i Oslo. Der er det en forening som b\u00e5de driver en radio og steller med en nettavis for polakker og andre \u00f8steuropeere.", "\u2013 Hva bruker dere fritiden til?", "\u2013 Det vi gj\u00f8r, gj\u00f8r vi p\u00e5 egen h\u00e5nd: Drar p\u00e5 turer, fisker, kanskje plukker sopp. Vi er katolikker, og av og til p\u00e5 s\u00f8ndager reiser vi til kirken.", "S\u00f8ndag kveld p\u00e5 Kalvskinnet i Trondheim: Utenfor den katolske kirken st\u00e5r grupper av menn og r\u00f8yker. En av dem er Kazimierz Pokwap, verneombudet fra Skansen-tunnelen.", "\u2013 Her samles vi, og st\u00f8tter og hjelper hverandre, sier han.", "Mange av de andre mennene her jobber ogs\u00e5 p\u00e5 Nordre avlastningsvei. N\u00e5 har de byttet ut den katedrallignende tunnelen med St. Olavs kirke. Kirken har en stor plass i livet til arbeiderne. Tilstr\u00f8mningen er s\u00e5 stor at kirken er n\u00f8dt til \u00e5 arrangere ekstra Gudstjenester.", "Kazimierz har med seg kona Grazina. Hun g\u00e5r p\u00e5 norskkurs ved siden av vaskejobben og kan allerede litt norsk. Hun roper p\u00e5 Krystyna Betten, en veteran blant byens polakker.", "Hun sier at det \u00e5 g\u00e5 i kirken ikke bare handler om Gud. \u2013\u00bfMange savner familien sin. P\u00e5 l\u00f8rdagskvelden kan det bli litt for mye av det med prosenter. Men ikke hvis de skal til messe p\u00e5 s\u00f8ndag, sier hun.", "Til messen kommer det polakker fra hele regionen, en familie har kj\u00f8rt fra Oppdal, en annen fra Orkanger. Unge og gamle gj\u00f8r korsets tegn n\u00e5r de kommer inn i kirken. Og kneler til den polske b\u00f8nnen. Snart er kirken stappfull.", "Det er den vietnamesiske faste presten Nguyen van Thanh som \u00f8nsker velkommen, med polsk tolk. Og forteller at med s\u00e5 mange nye sognebarn kan det bli litt kaotisk. Oppfordringen kirkelyden f\u00e5r er \u00e5 opprette et kontaktutvalg:", "\u2013 Dere m\u00e5 hjelpe meg s\u00e5 vi kan f\u00e5 til en best mulig ordning med gudstjenester.", "S\u00e5 overtar den polske presten Marek Zur. Inn kommer ogs\u00e5 kappekledde unge gutter og jenter. De bist\u00e5r presten n\u00e5r han skal vaske hendene, og under nattverden.", "S\u00e5 synges det p\u00e5 polsk. Og nettopp det \u00e5 kunne synge og be i fellesskap p\u00e5 sitt eget spr\u00e5k er noe helt spesielt.", "\u2013 Jeg har bodd her i 15 \u00e5r. Men jeg har ikke s\u00e5 lyst til \u00e5 g\u00e5 p\u00e5 en norsk gudstjeneste. Det m\u00e5 jeg innr\u00f8mme, sier Krystyna.", "Marek Zur er anleggsprest p\u00e5 Aukra, der det ogs\u00e5 er mange polske arbeidere. Han kommer til Trondheim minst \u00e9n gang i m\u00e5neden.", "Krystyna h\u00e5per det blir enda oftere fremover. Hun underviser polske skolebarn i Trondheim.", "\u2013 Vi vil s\u00e5 gjerne at de kan f\u00e5 forberede seg til kommunionen her, den katolske konfirmasjonen, sier hun.", "Sannsynligheten er stor for at stadig flere unge polakker kan feire b\u00e5de konfirmasjon og bryllup her i landet. Bare i fjor var det nesten sju tusen polske innflyttere til Norge."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "2f3b2f4a1664551c6db185a1a31a942dfc7b16e3e9cbcbfdf6ccf77ecc1f8ac3"}, {"field": "createtime", "value": "2017-04-30T01:14:31.000Z"}, {"field": "description", "value": "Du finner dem over alt der det nye Norge bygges. P\u00e5 fire \u00e5r er antall arbeidstillatelser og innflyttere fra Polen mer enn tjuedoblet. Polakkene s\u00f8rger for at hjulene g\u00e5r rundt."}, {"field": "dominantimage", "value": "http://www.adressa.no/incoming/article1216839.ece5/ALTERNATES/w980-default/Polakk%20hus14"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80617d9fae29f7381e6a257d0af6389818489ef2.jpg?59830574"}, {"field": "dominantthumbnaildimensions", "value": "300x169"}, {"field": "heading", "value": ["Polakkene som bygger Norge -adressa.no", "H\u00f8y arbeidsmoral", "\u2013 Skulle gjerne flyttet hit", "Lange dager", "Jubler for fast jobb", "Probleml\u00f8ser og bindeledd", "Familien har sl\u00e5tt rot", "20-doblet p\u00e5 f\u00e5 \u00e5r", "Godt mottatt", "Norskl\u00e6rer med polsk bakgrunn", "L\u00e6rte av barna", "Vil tilbake", "M\u00f8ter landsmenn og Gud", "Godt \u00e5 synge p\u00e5 eget spr\u00e5k"]}, {"field": "id", "value": "80617d9fae29f7381e6a257d0af6389818489ef2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["fast jobb", "jobb", "arbeid", "polske arbeidere", "polakk", "norsk", "polsk"]}, {"field": "kw-entity", "value": ["grazina", "agnieszka", "skansenl\u00f8pet", "szymon og paulina", "marlena", "stiftstaden", "grabowska", "piotr", "kv\u00e6rner cold bending", "h\u00f8gskolen", "nguyen van thanh", "\u00f8ysand", "elwira mosckinska", "orkanger", "gudstjenester", "nordre", "st. olavs", "elwira og pawel", "fafo", "bud", "kalvskinnet", "gud", "szymon", "m\u00e6re", "skansen", "statens", "norge og polen", "olesen"]}, {"field": "kw-location", "value": ["oslo", "paulina", "oppdal", "polen", "inder\u00f8y", "tr\u00f8ndelag", "trondheim", "aukra", "verdal", "steinkjer", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["svein soknes", "bilfinger berger", "stefan cymborski", "marek zur", "jon horgen friberg", "rafal gorzolka", "fredrik edling", "pawel moscinski", "kazimierz pokwap", "erling fuglesang", "sidsel bj\u00f8rgvik", "krystyna betten"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1216839.ece5/ALTERNATES/w980-default/Polakk%20hus14"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Polakkene som bygger Norge"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article932880.ece"}, {"field": "pageclass", "value": ["article"]}, {"field": "publishtime", "value": "2007-09-20T17:58:30.000Z"}, {"field": "recs-articleid", "value": "876307"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-09-20T17:58:30.000Z"}, {"field": "recs-rawtitle", "value": "Polakkene som bygger Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Du finner dem over alt der det nye Norge bygges. P\u00e5 fire \u00e5r er antall arbeidstillatelser og innflyttere fra Polen mer enn tjuedoblet. Polakkene s\u00f8rger for at hjulene g\u00e5r rundt."}, {"field": "thumbnail", "value": "http://content-thumbnail.cxpublic.com/content/thumbnail200x150/80617d9fae29f7381e6a257d0af6389818489ef2.jpg?59830574"}, {"field": "thumbnailfullheightdimensions", "value": "200x3534"}, {"field": "timestamp", "value": "2017-08-03T11:13:56.000Z"}, {"field": "title", "value": "Polakkene som bygger Norge"}, {"field": "url", "value": "http://www.adressa.no/nyheter/trondheim/article932880.ece"}, {"field": "urlhash", "value": "80617d9fae29f7381e6a257d0af6389818489ef2"}], "score": 0.66162086, "siteId": "9222270286501375973", "id": "80617d9fae29f7381e6a257d0af6389818489ef2"}

