{"fields": [{"field": "modifiedtime", "type": "time", "value": "2012-04-16T20:47:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["inge bartnes kommunikasjonsdirekt\u00f8r", "nte"]}, {"field": "body", "value": ["Saken oppdateres.", "Fiber blir derfor etter hvert en grunnleggende og kritisk infrastruktur i samfunnet, p\u00e5 lik linje med vei, vann og elektrisitet.", "Fordi fiberbasert bredb\u00e5nd er viktig og kommer til \u00e5 modernisere Tr\u00f8ndelag har Adresse-avisen den siste tiden valgt \u00e5 skrive flere artikler om utbyggingen av fiber i v\u00e5r region. En av disse artiklene sto p\u00e5 trykk den 26. november. Her uttaler daglig leder i firmaet Loqal, Alf Egil Husby, at det er riktig \u00e5 prioritere omr\u00e5der som ikke er utbygd. Jeg tror de fleste omr\u00e5dene i Trondheim vil f\u00e5 tilgang til fiber, og mener derfor problemstillingen blir mest interessant om vi legger et tr\u00f8ndersk perspektiv til grunn. Det er nemlig ikke mulig \u00e5 bygge ut fiber til alle de sm\u00e5 lokalsamfunnene i Tr\u00f8ndelag p\u00e5 et kommersielt grunnlag. Vi m\u00e5 derfor unng\u00e5 at det skapes en digital kl\u00f8ft mellom by og land, med ulike muligheter for n\u00e6rings-utvikling, utdanning, forskning, helsetjenester og eldreomsorg, som f\u00f8lge av at fiberen ikke n\u00e5r ut til alle.", "Behovet for fiberbaserte kommunikasjonsl\u00f8sninger st\u00e5r n\u00e5 h\u00f8yt p\u00e5 dagsorden i mange land. Som noen eksempler har Barack Obama h\u00f8yhastighets bredb\u00e5ndsnett som en av fem hovedpunkter i sin \u00f8konomiske handlingsplan: \u00abAs we renew our schools and highways, we'll also renew our information superhighway\u00bb. I England har b\u00e5de Gordon Brown og David Cameron tatt til orde for omfattende utbygging av fiber, mens konkrete m\u00e5l for kapasitet allerede er satt i Finland. I den norske regjeringserkl\u00e6ringen er bredb\u00e5ndskapasitet som dekker fremtidige behov innen skole, helse, n\u00e6ringsliv og husholdninger i hele landet, definert som det overordnede m\u00e5let for bredb\u00e5ndspolitikken. Dette er et viktig m\u00e5l, og Nord-Tr\u00f8ndelag Elektrisitetsverk \u00f8nsker \u00e5 bidra til at det blir n\u00e5dd.", "Som f\u00f8lge av NTEs bredb\u00e5ndssatsing, har Nord-Tr\u00f8ndelag i l\u00f8pet av f\u00e5 \u00e5r g\u00e5tt fra \u00e5 v\u00e6re et av fylkene med lavest bredb\u00e5ndsdekning til i dag \u00e5 ha den nest beste kapasiteten. NTE har valgt \u00e5 utvikle modeller for fiberbygging ogs\u00e5 i spredtbygde omr\u00e5der, og har realisert flere utbyggingsprosjekter p\u00e5 dugnad sammen med lokalbefolkning, frivillige organisa-sjoner, n\u00e6ringsliv og kommuner. Som et eksempel kan nevnes at den f\u00f8rste fiberkunden i Namsskogan kobles til NTEs fibernett om kort tid. I l\u00f8pet av noen m\u00e5neder vil de fleste av de om lag 400 husstandene i en av Tr\u00f8ndelags mest utpregede distriktskommuner bli tilknyttet et moderne og fremtidsrettet bredb\u00e5ndsnett. Adresseavisen presenterer dette prosjektet den 30. november under overskriften \u00abF\u00e5r verdens beste bredb\u00e5ndstilbud\u00bb. I artikkelen setter ordf\u00f8rer Kari Ystg\u00e5rd prosjektet inn i et tydelig utviklingsperspektiv: \u00abVi er overbevist om at bredb\u00e5ndssatsingen skaper b\u00e5de bolyst og blilyst. Boligene v\u00e5re blir mer verdt. En viktig investering for b\u00e5de det eksisterende n\u00e6ringslivet og foretak som kan tenke seg \u00e5 etablere seg her. Vi f\u00e5r mye igjen for pengene\u00bb. NTE er stolte av \u00e5 kunne tilby frem-tidens kommunikasjonsl\u00f8sning b\u00e5de i Trondheim og Nams-skogan.", "I den tidligere nevnte artikkelen i Adresseavisen den 26. november mener styreleder Tore Fuglestad i Bynettforeningen at bredb\u00e5ndsmarkedet burde v\u00e6rt regulert som str\u00f8mmarkedet, det vil si med en tilbyder av nett og mange tjenesteleverand\u00f8rer. Dette er en god l\u00f8sning for ADSL-markedet, som baserer seg p\u00e5 et nedbetalt kobber-aksessnett, men vil fungere d\u00e5rlig som eneste mulighet i et fibermarked under utbygging. Sammenligningen med str\u00f8mnettet er ogs\u00e5 d\u00e5rlig, nettopp fordi str\u00f8mnettet er utbygd mens fibernettet ikke vil v\u00e6re ferdig utbygd f\u00f8r om mange \u00e5r. Post- og teletilsynet slo i v\u00e5r fast at det ikke er aktuelt \u00e5 p\u00e5legge tilgangsregulering i fibernett de n\u00e6rmeste \u00e5rene. Dette vedtaket ble p\u00e5klaget til Samferdselsdepartementet, som nylig opprettholdt tilsynets vedtak. I stedet for tilgangsregulering \u00f8nsker telemyndighetene \u00e5 legge til rette for infrastrukturkonkurranse i markedet for h\u00f8ykapasitets bredb\u00e5ndsnett. Ulike teknologier og ulike forretningsmodeller konkurrerer om bredb\u00e5ndsbrukernes gunst, og i et s\u00e5 dynamisk marked vil ny regulering kunne svekke investeringsincentiver og virke stikk i strid med den overordnede m\u00e5lsetningen med bredb\u00e5ndspolitikken. Vi mener derfor at forutsigbare rammebetingelser vil stimulere til fortsatt utbygging over hele landet. Utbygging av fiberinfrastruktur krever nemlig betydelige investeringer. NTE tenker langsiktig, og i tillegg til at fiberutbygging er forretningsmessig l\u00f8nnsomt for NTE, \u00f8nsker vi gjennom v\u00e5r fibersatsning \u00e5 bidra til at innbyggere og bedrifter i Tr\u00f8ndelag f\u00e5r tilgang til neste generasjons bredb\u00e5ndsnett.", "NTE tilbyr b\u00e5de fiber og innhold/tjenester via v\u00e5r Altibox-portal. Det gj\u00f8r vi fordi de aller fleste fiberkundene \u00f8nsker \u00e5 kj\u00f8pe et produkt fra oss som kombinerer den beste bredb\u00e5ndskapasiteten med det beste innholdet. NTE tror morgendagens bredb\u00e5ndsbrukere vil \u00f8nske et godt basistilbud fra fiberleverand\u00f8rer som inkluderer et konkurransedyktig tjenestetilbud, kombinert med \u00abubegrenset\u00bb kapasitet som muliggj\u00f8r opp- og nedlasting av det digitale innholdet og de Internettjenestene som brukerne til enhver tid \u00f8nsker \u00e5 benytte seg av.", "NTE er opptatt av nettn\u00f8ytralitet, og brukerne i v\u00e5rt fibernett kan benytte seg av alle tilbud fra tjenesteleverand\u00f8rer p\u00e5 Internett. NTEs Altibox-portal, som vi er alene om i Tr\u00f8ndelag, konkurrerer s\u00e5ledes i et globalt tjenestemarked. Vi bidrar derfor til t\u00f8ff konkurranse og utvikling i Trondheim. I f\u00f8lge en artikkel i Adresseavisen den 22. oktober greier vi oss ganske godt i denne konkurransen. Her skriver avisen \u00abV\u00e5r anbefaling: \u00bfet tilbud du absolutt b\u00f8r se n\u00e6rmere p\u00e5. Lynraskt bredb\u00e5nd og internett-tv med alle muligheter for filmleie, opptaks-tv og annen underholdning til en sympatisk pris\u00bb. NTE kommer til \u00e5 arbeide hardt for at folk b\u00e5de i Trondheim og p\u00e5 steder som Namsskogan skal f\u00e5 tilgang til fremtidens kommunikasjonsl\u00f8sninger.", "inge.bartnes@nte.no"]}, {"field": "category0", "value": "meninger"}, {"field": "contenthash", "value": "f351ee3ade9c420bc79cfc14ba1fa900c56db8247e6f6164398dd5e003604354"}, {"field": "createtime", "value": "2015-05-08T20:04:36.000Z"}, {"field": "description", "value": "H\u00f8ykapasitets fibernett er viktig for \u00e5 n\u00e5 sentrale m\u00e5l for samfunnsutviklingen."}, {"field": "dominantimage", "value": "http://www.adressa.no/incoming/article1336122.ece5/ALTERNATES/w980-default/Kronikkfoto%200412.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca984ffebd55ba4d35a189bd7e4b09d02f4a6c02.jpg?5975bdc6"}, {"field": "dominantthumbnaildimensions", "value": "300x169"}, {"field": "heading", "value": "Fiber til folket -adressa.no"}, {"field": "id", "value": "ca984ffebd55ba4d35a189bd7e4b09d02f4a6c02"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["fiber", "utbygging", "renew our", "nte"]}, {"field": "kw-entity", "value": ["altibox", "samferdselsdepartementet", "bynettforeningen", "adresse", "nord-tr\u00f8ndelag elektrisitetsverk", "internett", "adresseavisen", "internettjenestene", "gordon brown og david cameron", "loqal", "trondheim og nams"]}, {"field": "kw-location", "value": ["namsskogan", "england", "trondheim", "finland"]}, {"field": "kw-pageclass", "value": "article"}, {"field": "kw-person", "value": ["david cameron", "kari ystg\u00e5rd", "tore fuglestad", "barack obama", "gordon brown", "alf egil husby"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1336122.ece5/ALTERNATES/w980-default/Kronikkfoto%200412.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fiber til folket"}, {"field": "og-type", "value": "article"}, {"field": "og-url", "value": "http://www.adressa.no/meninger/article1418505.ece"}, {"field": "pageclass", "value": ["article"]}, {"field": "publishtime", "value": "2009-12-04T07:38:37.000Z"}, {"field": "recs-articleid", "value": "1277001"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-04T07:38:37.000Z"}, {"field": "recs-rawtitle", "value": "Fiber til folket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "H\u00f8ykapasitets fibernett er viktig for \u00e5 n\u00e5 sentrale m\u00e5l for samfunnsutviklingen."}, {"field": "thumbnail", "value": "http://content-thumbnail.cxpublic.com/content/thumbnail200x150/ca984ffebd55ba4d35a189bd7e4b09d02f4a6c02.jpg?5975bdc6"}, {"field": "thumbnailfullheightdimensions", "value": "200x1736"}, {"field": "timestamp", "value": "2017-07-24T09:28:38.000Z"}, {"field": "title", "value": "Fiber til folket"}, {"field": "url", "value": "http://www.adressa.no/meninger/article1418505.ece"}, {"field": "urlhash", "value": "ca984ffebd55ba4d35a189bd7e4b09d02f4a6c02"}], "score": 0.7300133, "siteId": "9222270286501375973", "id": "ca984ffebd55ba4d35a189bd7e4b09d02f4a6c02"}

