{"fields": [{"field": "modifiedtime", "type": "time", "value": "2017-03-17T09:30:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Gulltomtene", "rolf jarle br\u00f8ske", "Rune Ols\u00f8", "Terje Roll Danielsen"]}, {"field": "author", "value": ["st\u00e5le lang\u00f8rgen", "berit baumberger"]}, {"field": "body", "value": ["Saken oppdateres.", "Saken er oppdatert onsdag morgen med kommentarer fra Rune Ols\u00f8.", "Mandag ble det klart at Arbeiderpartiet st\u00f8tter Venstres forslag om et lobbyregister og et forbud mot betalt lobbyvirksomhet for folkevalgte i Trondheim .", "Arbeiderpartiets Rune Ols\u00f8 varslet mandag at han s\u00f8ker permisjon p\u00e5 grunn av de nye reglene . Han s\u00f8ker perm \u00abfra det bystyrem\u00f8tet hvor disse nye reglene vedtas\u00bb.", "- De nye reglene griper direkte inn i arbeidssituasjonen til bystyremedlemmer og betyr at en del fra privat n\u00e6ringsliv ikke kan sitte i bystyret, skrev Ols\u00f8 til Adresseavisen mandag.", "Onsdag presiserer han at han ikke vil peke p\u00e5 enkeltmedlemmer:", "- Dersom bystyret innf\u00f8rer nye regler m\u00e5 det enkelte bystyremedlem, og de som blir spurt om \u00e5 stille til valg, selv avgj\u00f8re om dette vil v\u00e6re i tr\u00e5d med reglene. Jeg vil for min del f\u00f8lge reglene som til enhver tid gjelder, og det forventer jeg at andre gj\u00f8r ogs\u00e5, skriver Ols\u00f8 i en e-post onsdag.", "Ogs\u00e5 ordf\u00f8rer Rita Ottervik pekte p\u00e5 at det i bystyret er \u00abflere representanter som en slik regelendring vil f\u00e5 konsekvenser for\u00bb.", "S\u00e5 langt viser Adresseavisens unders\u00f8kelser at Ols\u00f8 kan bli den eneste som s\u00f8ker permisjon.", "Adresseavisen har ringt andre som kan tenkes \u00e5 ber\u00f8res, men verken Rolf Jarle Br\u00f8ske (H), Stine Hostad (H), Terje Roll Danielsen (H), Niklaus Haugr\u00f8nning (H), Jo Stein Moen (Ap), Roar Aas (Ap) eller Trond \u00c5m (V) tror de rammes.", "Rolf Jarle Br\u00f8ske (H) er til daglig konserndirekt\u00f8r for kommunikasjon og samfunn i Sparebank 1 SMN.", "- Jeg kan ikke se at jeg rammes av dette. Det er en betydelig forskjell \u00e5 ha en ordin\u00e6r, betalt jobb og \u00e5pent representere sin arbeidsgiver, og det \u00e5 ha skjulte avtaler hvor man mottar millionbel\u00f8p n\u00e5r en sak ender i et bestemt politisk utfall, sier Br\u00f8ske, som vil avvente hvordan reglene blir f\u00f8r han konkluderer p\u00e5 om han rammes eller ikke.", "Br\u00f8ske tror ikke Rune Ols\u00f8s permisjonss\u00f8knad handler om dette forslaget.", "- Candy-saken og eiendomsutviklingssakene som har blitt rullet opp, ville trolig ikke blitt forhindret av et lobbyregister eller lobbyforbud. Kystad-avtalen har langt flere dimensjoner enn det forslaget om lobbyforbud tar opp i seg, sier Br\u00f8ske.", "Han \u00f8nsker ikke \u00e5 v\u00e6re mer konkret p\u00e5 hva \u00abflere dimensjoner\u00bb betyr, men viser til at kontrollkomiteen, som han selv leder, vil granske b\u00e5de p\u00e5 habilitet, det etiske regelverket og lover for \u00f8vrig . Candy-saken skal opp i kontrollkomiteen i l\u00f8pet av v\u00e5ren.", "Dette er Ols\u00f8s kommentar til det Br\u00f8ske sier: \u00abDet Br\u00f8ske sier er usant. Jeg har som ansatt i Staur ikke mottatt noe millionbel\u00f8p i denne saken, men kun hatt en avtale om \u00e5 \u00e5pent representere min arbeidsgiver i eventuelle m\u00f8ter med kommunen, i tillegg til \u00e5 legge ned mye ordin\u00e6rt arbeid internt i prosjektet. Jeg forst\u00e5r at H\u00f8yre er imot forslaget om nye regler. Det er mulig at konserndirekt\u00f8r Br\u00f8ske og andre sentrale h\u00f8yrefolk n\u00e5 f\u00f8ler seg utsatt, det vet jeg ingenting om. Men om H\u00f8yre har innvendinger mot det fremlagte forslaget m\u00e5 de ta det opp med andre enn meg, jeg har s\u00f8kt permisjon fra bystyret p\u00e5 grunn av de nye reglene.\u00bb", "Ols\u00f8 mener dessuten at det er feil at avtalen er skjult: \u00ab(...) det er til og med presisert i avtalen av man ville informere om avtaleforholdet og Staurs rolle i alle m\u00f8ter med kommunen. Ved \u00e5 gjenta at avtalen var skjult fors\u00f8ker man \u00e5 fremstille det som om man ikke skulle opptre med \u00e5penhet om oppdraget, det er alts\u00e5 direkte feil,\u00bb skriver Ols\u00f8 i en e-post.", "Br\u00f8ske har en kort kommentar til Ols\u00f8s svar: \u00abJeg registrerer bare at Ols\u00f8 og jeg har ulik definisjon p\u00e5 hva som er sant og usant.\u00bb", "Stine Hostad (H) er til daglig leder for eiendomsselskapet Entras virksomhet i Trondheim.", "- Jeg registrerer at Ols\u00f8 peker rundt seg, men jeg opplever ikke at dette vil ber\u00f8re meg.", "- Har ikke du behov for \u00e5 m\u00f8te politikere p\u00e5 vegne av Entra?", "- Vi kj\u00f8rer prosesser gjennom kommunen p\u00e5 vanlig m\u00e5te, men jeg har aldri hatt m\u00f8ter med politikere i noen saker. Jeg ber kommuneadvokaten om \u00e5 f\u00e5 min habilitet vurdert i saker hvor vi er involvert, og jeg f\u00f8ler ikke at det er en vanskelig balansegang, sier hun.", "Hun mener Ols\u00f8s permisjonss\u00f8knad er en avsporing:", "- Selv om vi hadde hatt et lobbyregister, s\u00e5 ville denne saken v\u00e6rt like aktuell. Ols\u00f8 har lagt sin virksomhet s\u00e5 tett opp mot det politiske livet, at det handler om hans integritet, sier hun.", "Dette er Ols\u00f8s kommentar til det Hostad sier: \u00abHostad er bystyremedlem for H\u00f8yre, og daglig leder av Entra Trondheim som har f\u00e5tt gjennom regulering av PowerHouse p\u00e5 Bratt\u00f8rkaia og h\u00f8yhus i Holtermannsveien. Jeg ser at Hostad sier hun kan utf\u00f8re jobben sin uten \u00e5 ha et eneste m\u00f8te med politisk niv\u00e5 i kommunen p\u00e5 vegne av sin arbeidsgiver, som hun mottar l\u00f8nn og bonus fra. Det har ikke jeg noen mening om. For meg handler integritet om \u00e5 forholde seg til fakta, f\u00f8lge reglene, st\u00e5 rakrygget gjennom stormen og behandle folk rundt seg skikkelig.\u00bb", "Stine Hostad svarer dette p\u00e5 Ols\u00f8s uttalelse:", "\u00abJeg registrerer hva han uttaler, og har ingen ting \u00e5 tilf\u00f8ye\u00bb, skriver Hostad i en tekstmelding.", "Terje Roll Danielsen (H) har diverse styreverv, blant annet for Meglerhuset Nylander og Tr\u00f8ndelag Teater.", "- Nei, jeg tror ikke jeg rammes. Etter at jeg ble medlem av bystyret for to \u00e5r siden, har jeg ikke hatt noen m\u00f8ter med politikere om reguleringssak eller noe annet. Jeg blir litt provosert: Det som trengs n\u00e5, er en opprydding rundt forholdene til Ols\u00f8. Ikke \u00e5 innf\u00f8re nye regler, sier Roll Danielsen.", "Dette er Ols\u00f8s kommentar til det Roll Danielsen sier: \u00ab Jeg har fulgt habilitetsreglene til punkt og prikke i Kystad-saken. Jeg har ikke deltatt i behandlingen av saken verken i mitt eget parti eller i bystyret. At mange nok h\u00f8yrefolk gjentar det motsatte, f\u00e5r det bare til \u00e5 fremst\u00e5 som et politisk spill.\u00bb", "Niklaus Haugr\u00f8nning (H) er deleier i et transportfirma.", "- Jeg ser at det er vanskelige grenseoppganger, men jeg tror ikke at forslaget kan ramme meg. Jeg er deleier i firmaet, men jeg er ogs\u00e5 blitt pensjonist. Egentlig skal jo disse sp\u00f8rsm\u00e5lene ivaretas gjennom v\u00e5rt etiske regelverk og regelverket om habilitet, men jeg ser at det kan v\u00e6re n\u00f8dvendig med flere regler, sier Haugr\u00f8nning.", "Jo Stein Moen (Ap) er leder for samfunnskontakt hos Sintef. Heller ikke kan tror han vil rammes.", "- I min jobb er det en sentral oppgave \u00e5 ha l\u00f8pende kontakt med politiske beslutningstakere. I utgangspunktet har vi ikke direkte interesser i vedtak eller beslutninger i Trondheim kommune. Min erfaring fra Marintek og Sintef er at dialogen er p\u00e5 et overordnet niv\u00e5, og ikke knyttet til konkrete vedtak eller beslutninger lokalt. Hvis det skulle v\u00e6re den minste tvil rundt min jobb, vil jeg be om en vurdering fra kommuneadvokaten og selvsagt f\u00f8lge dens konklusjon, skriver Moen i en sms.", "Roar Aas (Ap) jobber som LO-koordinator p\u00e5 \u00d8rlandet kampflybase.", "- Jeg kan ikke se for meg at det vil ramme meg. Det hender jeg m\u00e5 fremme arbeidstakerrettigheter opp mot politikere, men jeg har aldri tenkt p\u00e5 meg selv som lobbyist. Det er mer meningsutveksling og slik demokratiet fungerer, sier Aas.", "Trond \u00c5m (V) er daglig leder for Litteraturhuset i Trondheim. Han sier har hatt m\u00f8ter med gruppeledere i bystyret for \u00e5 l\u00f8fte saker frem politisk, og har dermed drevet lobbyvirksomhet. Han mener likevel at intensjonen i forslaget ikke vil ber\u00f8re ham selv.", "- Forslaget er ment \u00e5 gjelde de med betalt jobb for \u00e5 representere andres interesser inn mot kommunen, men dette er noe som m\u00e5 avklares, sier \u00c5m.", "- Kan du bli n\u00f8dt til \u00e5 s\u00f8ke permisjon?", "- Nei, det tror jeg ikke. Jeg tror det er tilstrekkelig med \u00e5penhet og hvem man m\u00f8ter og hva man arbeider med. Hensikten med forslaget er \u00e5 hindre at man er betalt lobbyist samtidig som man er politiker, og hvor man kanskje i det skjulte jobber mot politiske vedtak og sitt eget partiprogram, sier \u00c5m.", "Ols\u00f8 har tidligere uttalt at han har fulgt habilitetsreglene til punkt og prikke i forbindelse med avtalen som hans arbeidsgiver Staur Holding inngikk med eiendomsselskapene Kystad Vestre og PH Utvikling .", "If\u00f8lge Ols\u00f8 ble det heller ikke holdt m\u00f8ter med politikere om reguleringen av eiendommene Kystad og H\u00e5rstad."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3a6af260178a595c98aeb4b89949db14c0ce4dd804b98911ce0d781cf824b2b0"}, {"field": "createtime", "value": "2017-03-14T21:10:36.000Z"}, {"field": "description", "value": "Ingen folkevalgte som Adresseavisen har kontaktet, tror de vil bli rammet av et forbud mot betalt lobbyvirksomhet."}, {"field": "dominantimage", "value": "http://www.adressa.no/incoming/article14446030.ece/9kf62f/ALTERNATES/w980-default/montasjeLobby.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/52e883232c22f8ebd79e834c496acd672318e3ec.jpg?596cc0b5"}, {"field": "dominantthumbnaildimensions", "value": "300x169"}, {"field": "heading", "value": ["Ingen av disse mener de vil rammes av lobbyforbudet -adressa.no", "Br\u00f8ske: En betydelig forskjell", "Hostad: Aldri hatt m\u00f8ter med politikere", "Ingen tror de rammes", "\u00c5m tror ikke han ber\u00f8res"]}, {"field": "id", "value": "52e883232c22f8ebd79e834c496acd672318e3ec"}, {"field": "keyword", "value": ["Gulltomtene", "rolf jarle br\u00f8ske", "Rune Ols\u00f8", "Terje Roll Danielsen"]}, {"field": "keywords", "value": "Gulltomtene,rolf jarle br\u00f8ske,Rune Ols\u00f8,Terje Roll Danielsen"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": "staur holding"}, {"field": "kw-concept", "value": ["avtale", "ramme", "forslag", "daglig leder", "m\u00f8te", "politisk", "jarle br\u00f8ske", "regler", "kommune", "rolf jarle", "politiker", "jobb", "rolf jarle br\u00f8ske", "br\u00f8ske", "s\u00f8kt permisjon", "sak", "bystyret"]}, {"field": "kw-entity", "value": ["venstres", "sintef", "marintek og sintef", "litteraturhuset", "niklaus haugr\u00f8nning", "sparebank 1", "\u00f8rlandet", "arbeiderpartiet", "bratt\u00f8rkaia", "kystad og h\u00e5rstad", "holtermannsveien", "h\u00f8yre", "jo stein moen", "entra trondheim", "adresseavisen", "utvikling", "powerhouse"]}, {"field": "kw-pageclass", "value": "article"}, {"field": "kw-person", "value": ["stine hostad", "terje roll danielsen", "roll danielsen", "rolf jarle br\u00f8ske", "trond \u00e5m", "roar aas", "rune ols\u00f8", "kystad vestre", "rita ottervik"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14446030.ece/9kf62f/ALTERNATES/w980-default/montasjeLobby.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ingen av disse mener de vil rammes av lobbyforbudet"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/14/Ingen-av-disse-mener-de-vil-rammes-av-lobbyforbudet-14445938.ece"}, {"field": "pageclass", "value": ["article"]}, {"field": "publishtime", "value": "2017-03-14T21:08:35.000Z"}, {"field": "recs-articleid", "value": "14445938"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-14T21:08:35.000Z"}, {"field": "recs-rawtitle", "value": "Ingen av disse mener de vil rammes av lobbyforbudet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Ingen folkevalgte som Adresseavisen har kontaktet, tror de vil bli rammet av et forbud mot betalt lobbyvirksomhet."}, {"field": "thumbnail", "value": "http://content-thumbnail.cxpublic.com/content/thumbnail200x150/52e883232c22f8ebd79e834c496acd672318e3ec.jpg?596cc0b5"}, {"field": "thumbnailfullheightdimensions", "value": "200x2860"}, {"field": "timestamp", "value": "2017-07-17T13:50:45.000Z"}, {"field": "title", "value": "Ingen av disse mener de vil rammes av lobbyforbudet"}, {"field": "url", "value": "http://www.adressa.no/pluss/nyheter/2017/03/14/Ingen-av-disse-mener-de-vil-rammes-av-lobbyforbudet-14445938.ece"}, {"field": "urlhash", "value": "52e883232c22f8ebd79e834c496acd672318e3ec"}], "score": 0.6977366, "siteId": "9222270286501375973", "id": "52e883232c22f8ebd79e834c496acd672318e3ec"}

