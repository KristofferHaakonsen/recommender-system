{"fields": [{"field": "modifiedtime", "type": "time", "value": "2012-06-20T10:53:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anmeldt av kai kristiansen"}, {"field": "body", "value": ["Saken oppdateres.", "Settingen kunne ikke v\u00e6rt bedre da de finske metallheltene i Nightwish entret scenen like f\u00f8r klokken 22 l\u00f8rdag kveld: M\u00f8rket hadde akkurat begynt \u00e5 sige p\u00e5, og himmelen over Stj\u00f8rdal sentrum var stjerneklar. Nightwish tok oppfordringen og ga oss en dr\u00f8y time velregissert, dr\u00f8nnende dr\u00f8mmemetall.", "Fra f\u00f8rste l\u00e5t stemte det for finnene. \u00abThe Dark Chest Of Wonders\u00bb ble mottatt med stormende jubel fra 4000 entusiastiske publikummere.", "Vokalist Tarja Turunen tok raskt f\u00f8ringen p\u00e5 en konsert som bevegde seg langs de musikalske ytterpunktene. Det var skj\u00f8nnhet, dramatikk og r\u00e5skap p\u00e5 en gang. Storsl\u00e5tt, men behersket. Mektig, men melodisk. Og med dynamikken som det styrende elementet. Videre fikk vi presentert l\u00e5ter som \u00abThe Kinslayer\u00bb, \u00abPhantom Of The Opera\u00bb og \u00abThe Siren\u00bb. Med sitt kanonriff og djerve oppbygging ble spesielt sistnevnte et morsomt h\u00f8ydepunkt. Mer overraskende var det \u00e5 f\u00e5 h\u00f8re Pink Floyds \u00abHigh Hopes\u00bb med bassist Sami V\u00e4nsk\u00e4s grovkornede vokal. Faktisk var dette en av l\u00e5tene som skilte seg mest ut i et ellers godt og tett sett.", "Det er lett \u00e5 h\u00f8re at Turunen er klassisk skolert. Med sin n\u00e6rmest teatralske sang dannet hun et motstykke til gitarist Emppo Vuorinens kontante metallriffing og keyboardist Tuomas Holopainens pomp\u00f8se lydkaskader.", "Selvsagt fungerte ikke alt smertefritt. Det tok noen l\u00e5ter f\u00f8r lyden var finjustert, og vi kunne nyte detaljene i musikken. Og av og til skulle vi \u00f8nsket at vokalen var stilt enda h\u00f8yere. For da Turunens vokal druknet i tordenskrallet fra resten av bandet, mistet musikken fort fokus og ble for utydelig. Nightwish er store f\u00f8lelser satt i system og oversatt til toner. Resultatet er fascinerende, men likevel er det overraskende at s\u00e5pass smal musikk kan ha s\u00e5 bred appell: Da Nigtwish dro sin store hit, \u00abNemo\u00bb, mot slutten av kvelden, kokte det n\u00e6rmest p\u00e5 Husbyjordet.", "Et pyrobudsjett av en annen verden og en imponerende konfettibombe - som spredte tusenvis av sm\u00e5 papirbiter over hele Stj\u00f8rdal - utgjorde prikken over i-en p\u00e5 en konsert som ble en storsl\u00e5tt forsmak p\u00e5 \u00e5rets bluesfestival.", "Dette spilte Nightwish \u00abThe Dark Chest Of Wonders\u00bb, \u00abPlanet Hell\u00bb, \u00abEver Dream\u00bb, \u00abThe Kinslayer\u00bb, \u00abPhantom Of The Opera\u00bb, \u00abThe Siren\u00bb, \u00abSleeping Sun\u00bb, \u00abHigh Hopes\u00bb (Pink Floyd), \u00abBless The Child\u00bb, \u00abWishmaster\u00bb, \u00abSlaying The Dreamer\u00bb, \u00abKuolema Tekee Taiteilijan\u00bb, \u00abNemo\u00bb, \u00abGhost Love Score\u00bb, \u00abWish I Had An Angel\u00bb Storsl\u00e5tt: Frontfigur Tarja Turunen og resten av Nightwish ga oss en flott forsmak p\u00e5 \u00e5rets bluesfestival."]}, {"field": "category0", "value": "kultur"}, {"field": "contenthash", "value": "bf7f576eec6ccc3f4c86d19abc52cf99a3a84370e80d6c4dfd92d14833f48197"}, {"field": "createtime", "value": "2016-10-17T16:53:51.000Z"}, {"field": "description", "value": "KONSERT: Nightwish lyste opp natte-himmelen med storsl\u00e5tt symfonisk metall - og voldsomme pyroeffekter."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/88e0eebfabfa484674bf4f7b320eaa2143b543ef.jpg?59504074"}, {"field": "dominantthumbnaildimensions", "value": "256x256"}, {"field": "heading", "value": "Forf\u00f8reriske finner -adressa.no"}, {"field": "id", "value": "88e0eebfabfa484674bf4f7b320eaa2143b543ef"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["musikk", "l\u00e5t", "storsl\u00e5tt", "\u00e5rets bluesfestival", "konsert", "vokal"]}, {"field": "kw-entity", "value": ["nigtwish", "emppo vuorinens", "tuomas holopainens", "the siren", "nightwish", "phantom of the opera", "high hopes", "the dark chest of wonders", "nemo", "the kinslayer", "husbyjordet", "pink floyd", "tarja turunen"]}, {"field": "kw-location", "value": "stj\u00f8rdal"}, {"field": "kw-pageclass", "value": "article"}, {"field": "kw-person", "value": "sami v\u00e4nsk\u00e4s"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forf\u00f8reriske finner"}, {"field": "og-type", "value": "article"}, {"field": "og-url", "value": "http://www.adressa.no/kultur/article557562.ece"}, {"field": "pageclass", "value": ["article"]}, {"field": "publishtime", "value": "2005-09-04T18:10:01.000Z"}, {"field": "recs-articleid", "value": "886675"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-09-04T18:10:01.000Z"}, {"field": "recs-rawtitle", "value": "Forf\u00f8reriske finner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "KONSERT: Nightwish lyste opp natte-himmelen med storsl\u00e5tt symfonisk metall - og voldsomme pyroeffekter."}, {"field": "thumbnail", "value": "http://content-thumbnail.cxpublic.com/content/thumbnail200x150/88e0eebfabfa484674bf4f7b320eaa2143b543ef.jpg?59504074"}, {"field": "thumbnailfullheightdimensions", "value": "200x899"}, {"field": "timestamp", "value": "2017-06-25T23:00:04.000Z"}, {"field": "title", "value": "Forf\u00f8reriske finner"}, {"field": "url", "value": "http://www.adressa.no/kultur/article557562.ece"}, {"field": "urlhash", "value": "88e0eebfabfa484674bf4f7b320eaa2143b543ef"}], "score": 0.8551519, "siteId": "9222270286501375973", "id": "88e0eebfabfa484674bf4f7b320eaa2143b543ef"}

