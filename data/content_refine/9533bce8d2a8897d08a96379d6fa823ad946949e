{"fields": [{"field": "modifiedtime", "type": "time", "value": "2012-04-17T11:36:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["inge kvaran 1.amanuenis", "program for barnevernspedagogutdanning", "hist"]}, {"field": "body", "value": ["Saken oppdateres.", "Denne kronikken tar utgangspunkt i h\u00f8ringsnotatet \u00abForslag til endringer i barnevernsloven\u00bb nylig utsendt av Barne- og likestillingsdepartementet (BLD), og kronikk i Adresseavisen 21. oktober av Ann-Marit S\u00e6b\u00f8nes, direkt\u00f8r i Barne-, ungdoms- og familiedirektoratet (Bufdir) med tittelen \u00abFor mange barn i barnevernet blir akuttplassert\u00bb.", "Det har v\u00e6rt en kraftig \u00f8kning av antall barn med tiltak i barnevernet, fra ca. 20 000 i 1996 til ca. 40 000 i 2006. De aller fleste barna mottar ulike hjelpetiltak, alt fra opphold i bes\u00f8kshjem til \u00f8konomisk st\u00f8tte, plass i barnehage eller oppf\u00f8lging av milj\u00f8arbeider/st\u00f8ttekontakt. Den kraftige \u00f8kningen av barn som f\u00e5r slike hjelpetiltak er hovedforklaringen p\u00e5 den sterke veksten i antall barnevernsbarn.", "Men det er ogs\u00e5 et \u00f8kende antall barn, ca. 7200 hvorav de fleste er plassert i fosterhjem, som opplever at andre m\u00e5 overta omsorgen for dem. Etter min mening, og jeg antar blant det politiske flertall, er det ikke bare negativt at flere barn f\u00e5r hjelp fra barnevernet. Intensjonen med den nye barnevernsloven, som kom i 1992, var nettopp at flere barn skulle f\u00e5 hjelp og til rett tid.", "Forslagene til endringer i barnevernsloven, som nylig ble sendt ut, omfatter mange forhold, som retten til ettervern etter fylte 18 \u00e5r, lovfesting av individuell plan og plikt for barnevernstjenesten til \u00e5 gi tilbakemelding til dem som melder bekymring for barns situasjon til barnevernet.", "I dette innlegget vil jeg imidlertid sette fokus p\u00e5 tre av forslagene: \u00d8kt bruk av adopsjon som barnevernstiltak; n\u00e5r foreldrene ikke kan gi god nok omsorg p\u00e5 varig basis og n\u00e5r barnet har f\u00e5tt meget sterk tilknytning til nye mennesker og nytt milj\u00f8 der det er, noe som medf\u00f8rer at flytting kan gi barnet alvorlige problemer. Strengere krav til omsorgsevne f\u00f8r tilbakef\u00f8ring etter omsorgsovertakelse; det foresl\u00e5s at man innf\u00f8rer et krav om at omsorgsovertakelse ikke skal oppheves dersom det foreligger reell tvil om at omsorgen vil v\u00e6re forsvarlig. Lovfestet plikt til evaluering av hjelpetiltak; det foresl\u00e5s \u00e5 lovfeste en plikt for barnevernet til regelmessig \u00e5 evaluere igangsatte hjelpetiltak. Om hjelpetiltakene ikke fungerer etter sitt form\u00e5l, m\u00e5 omsorgstiltakene vurderes for \u00e5 unng\u00e5 at barn blir v\u00e6rende for lenge under skadelige forhold.", "To dager f\u00f8r disse store og viktige forslagene til endringer i barnevernsloven sendes ut p\u00e5 h\u00f8ring, skriver direkt\u00f8ren i Bufdir i Adresseavisen at akuttplasseringer av barn n\u00e5 utgj\u00f8r halvparten av alle nye institusjons- og fosterhjemsplasseringer. Hun skriver: \u00abForskning viser at barnevernet i gjennomsnitt har arbeidet i tre \u00e5r med familier f\u00f8r en akuttplassering. Det betyr at barnevernet lenge har v\u00e6rt bekymret for barnets omsorgssituasjon og kjenner familiens situasjon godt.\u00bb Og videre: \u00abDet er tre utgangspunkt for akuttplasseringer. Den \u00e5penbare omsorgssvikten der barnet raskt m\u00e5 flyttes ut av en uholdbar situasjon, utgj\u00f8r 40 prosent av akuttplasseringene. Situasjoner som f\u00f8lge av at foreldre er utslitte og ikke orker enda en dag, utgj\u00f8r 30 prosent. De siste 30 prosent av plasseringene er utl\u00f8st av at nok er nok for barnevernet. Barnevernet mottar enda en henvendelse om de samme bekymringsfulle tilstander i en familie som barnevernet kjenner godt, fordi den allerede har et hjelpetiltak i barnevernet\u00bb.", "Det er etter min mening oppsiktsvekkende at direkt\u00f8ren i Bufdir i sin kronikk ikke ber\u00f8rer kanskje de viktigste grunnene til at akuttplasseringene i barnevernet \u00f8ker. Jeg mener at dette har sin bakgrunn i det biologiske prinsipp som ble vektlagt i St. meld nr. 40 (2001-2002) hvor det st\u00e5r:  . . . \u00abtilknytning til de biologiske foreldrene i seg selv er en ressurs for barnet\u00bb.", "Den \u00f8kte satsingen p\u00e5 den biologiske familien f\u00f8rte nemlig til at barnevernet i for stor grad satset for mye og for lenge p\u00e5 forebyggende tiltak i stedet for at barnevernet burde overta omsorgen for flere barn. Forskningen viser at det er de barna som blir tatt under omsorg mens de er sm\u00e5, som klarer seg best.", "Bufdirs ensidige fokus p\u00e5 hjemmebaserte tiltak og fosterhjem har g\u00e5tt p\u00e5 bekostning av utvikling av institusjonstilbudet for utsatte barn og unge. Nedbyggingen av institusjonstilbudet handler i f\u00f8rste rekke om \u00f8konomi fordi familiebaserte tiltak eller en fosterhjemplass er billigere enn institusjon. Det er en ideologisk dreining mot en familietenkning. Fosterhjem kan v\u00e6re et godt tilbud for mange, men mange barn har s\u00e5 store relasjonsskader at fosterhjem kan v\u00e6re skadelig. Det er alts\u00e5 ikke slik at hvis man ikke kan v\u00e6re hos sin biologiske familie, s\u00e5 er en fosterfamilie det beste alternativet. Det vet vi fordi mange fosterhjem sprekker, da familien ikke klarer belastningene.", "Det er uforst\u00e5elig at S\u00e6b\u00f8nes ikke tar tak i disse forholdene i sin analyse av de \u00f8kende akuttplasseringene. Utviklingen er \u00f8nsket; m\u00e5let har v\u00e6rt f\u00e6rre omsorgsovertakelser og middelet har v\u00e6rt \u00f8kt satsing p\u00e5 forebygging og hjelpetiltak. N\u00e5r akuttplasseringer \u00f8ker har tydeligvis ikke hjelpetiltakene v\u00e6rt gode nok, ikke godt nok evaluert eller barnevernet har blitt preget av de ideologiske str\u00f8mningene som har dominert feltet siden 2002.", "Disse utspillene fra Bufdir og BLD viser en sprikende forst\u00e5else og strategi p\u00e5 flere av kjerneomr\u00e5dene for barnevernet. Barne- og likestillingsminister Anniken Huitfeldt skal derfor ha ros for \u00e5 ta opp til diskusjon og utfordre det biologiske prinsippets hegemoni i barnevernet, at barnevernet kommer for sent inn og at det gjennomf\u00f8res for f\u00e5 omsorgsovertakelser.", "Barnevernet er helt avhengig av tillit og legitimitet i befolkningen og st\u00f8tte fra politisk hold hvis de skal kunne utf\u00f8re sitt arbeid med \u00e5 hjelpe utsatte barn og unge. Samtidig m\u00e5 en skille mellom hva som er ideologibasert og hva som er kunnskapsbasert. Barne- og likestillingsdepartementets forslag til endringer i barnevernsloven er et modig og riktig skritt i retning.", "inge.kvaran@hist.no", "Barnevernet er helt avhengig av tillit og legitimitet i befolkningen og st\u00f8tte fra  politisk hold hvis de skal kunne utf\u00f8re sitt arbeid med \u00e5 hjelpe utsatte barn og unge. Foto: SCANPIX"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "742f015e16806bd3a6e6f1c9295f22cd0595dbae807e5b9333221a8e98d617b5"}, {"field": "createtime", "value": "2015-11-05T09:08:34.000Z"}, {"field": "description", "value": "Barne- og likestillingsdepartementets forslag til endringer i barnevernsloven er et modig og riktig skritt i retning. Men vet den ene h\u00e5nda hva den andre gj\u00f8r?"}, {"field": "dominantimage", "value": "http://www.adressa.no/incoming/article1275068.ece5/ALTERNATES/w980-default/inge_kvaran.side-12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9533bce8d2a8897d08a96379d6fa823ad946949e.jpg?598af5a4"}, {"field": "dominantthumbnaildimensions", "value": "300x169"}, {"field": "heading", "value": "Barnevernet i endring -adressa.no"}, {"field": "id", "value": "9533bce8d2a8897d08a96379d6fa823ad946949e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["utsatte barn", "barnevernet", "barn", "hjelpe utsatte barn"]}, {"field": "kw-entity", "value": ["barne", "bufdir", "forslag", "adresseavisen", "ann-marit s\u00e6b\u00f8nes"]}, {"field": "kw-pageclass", "value": "article"}, {"field": "kw-person", "value": "anniken huitfeldt"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1275068.ece5/ALTERNATES/w980-default/inge_kvaran.side-12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnevernet i endring"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1185288.ece"}, {"field": "pageclass", "value": ["article"]}, {"field": "publishtime", "value": "2008-11-06T07:36:00.000Z"}, {"field": "recs-articleid", "value": "1525802"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-11-06T07:36:00.000Z"}, {"field": "recs-rawtitle", "value": "Barnevernet i endring -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Barne- og likestillingsdepartementets forslag til endringer i barnevernsloven er et modig og riktig skritt i retning. Men vet den ene h\u00e5nda hva den andre gj\u00f8r?"}, {"field": "thumbnail", "value": "http://content-thumbnail.cxpublic.com/content/thumbnail200x150/9533bce8d2a8897d08a96379d6fa823ad946949e.jpg?598af5a4"}, {"field": "thumbnailfullheightdimensions", "value": "200x2031"}, {"field": "timestamp", "value": "2017-08-09T11:44:36.000Z"}, {"field": "title", "value": "Barnevernet i endring"}, {"field": "url", "value": "http://www.adressa.no/meninger/kronikker/article1185288.ece"}, {"field": "urlhash", "value": "9533bce8d2a8897d08a96379d6fa823ad946949e"}], "score": 0.8782212, "siteId": "9222270286501375973", "id": "9533bce8d2a8897d08a96379d6fa823ad946949e"}

