{"fields": [{"field": "modifiedtime", "type": "time", "value": "2017-01-13T08:06:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Stue", "Tysv\u00e6r", "Hjemme hos", "Interi\u00f8r", "Bolig"]}, {"field": "author", "value": "geir flat\u00f8e"}, {"field": "body", "value": ["Faktisk var det Svartedauden som f\u00f8rte Jorunn H\u00f8ie Lindanger og Birger Lindanger sammen.", "Han er historiker og laget i 1999 et \u00absogespel\u00bb i Tysv\u00e6r som markering av at det var 650 \u00e5r siden Svartedauden.", "Hun dro fra Stavanger til Tysv\u00e6r for \u00e5 se det.", "De hadde tidligere m\u00f8tt hverandre i et selskap og v\u00e6ret en viss interesse for hverandre.", "Da hun s\u00e5 dro den lange veien over fjorden for \u00e5 biv\u00e5ne skuespillet, konkluderte Birger med at det enten var det eller ham selv som var trekkplasteret.", "Han satset p\u00e5 det siste, og med det ble de et par. \u00abD\u00e5 pesten kom til Litla H\u00e5land\u00bb var det som skulle til.", "I dag bor de p\u00e5 Hinna, p\u00e5 en tomt skilt ut fra den gamle slektsg\u00e5rden hennes.", "Vi overlater ordet til historikeren:", "\u2013 Det har v\u00e6rt g\u00e5rdsdrift her p\u00e5 Hinna i hvert fall i 1500 \u00e5r. Etter svartedauden var det avfolket, men g\u00e5rden ble bosatt igjen midt p\u00e5 1500-tallet. Familien til Jorunn overtok en gang p\u00e5 1800-tallet. Da J\u00e6rbanen ble \u00e5pnet i 1879, var Hinna den eneste jernbanestasjonen mellom Stavanger og Sandnes. Blant annet derfor vokste Hinnakrossen frem til \u00e5 bli det eneste tettstedet mellom disse byene i mellomkrigstiden, forteller Birger.", "Tomten Jorunn fikk, var en del av g\u00e5rdens bj\u00f8rkeskog kloss i friomr\u00e5det S\u00f8rmarka.", "P\u00e5 avstand ser huset i Gr\u00f8nnliveien ut som et vanlig 80-tallshus med valmet tak.", "N\u00e5r du n\u00e6rmer deg inngangen, ser du f\u00f8rste tegn til noe annerledes.", "\u2013 Inngangsd\u00f8ren er fra det tidligere katolsk drevne St. Fransiscus-hospitalet. D\u00f8rh\u00e5ndtaket er det originale, forteller Jorunn.", "En hospitalsd\u00f8r er ikke det verste man kan ha, med tanke p\u00e5 det avledede engelske uttrykket \u00abhospitable reception\u00bb. En varm og gjestfri mottagelse er nettopp hva vi f\u00e5r.", "Sammen med Birger loser Jorunn oss inn i gangen, der gulvet er av skifer. Det ble lagt av Roy Helgeland, som flettet inn et b\u00f8kebladmotiv som en kobling til det gamle b\u00f8ketreet i hagen.", "\u2013 Han var en kunstner p\u00e5 sitt omr\u00e5de, men er dessverre borte n\u00e5, beklager Jorunn.", "I gangen ruver ogs\u00e5 et gammelt, trehvitt skatoll.", "\u2013 Det er opprinnelig fra det eneste huset p\u00e5 Midtholmen, opplyser Birger.", "Midtholmen ligger ved Orm\u00f8y i Stavanger. I dag er det sj\u00f8speiderne som holder til der.", "Skatollet lener seg mot en mursteinsvegg. Denne er en del av husets kjerne, der gang, kj\u00f8kken og tre stuer er bygget rundt en skorstein med opplegg til tre ildsteder.", "Huset er tegnet av arkitekt Askill Vold og sto ferdig i 1987.", "Han tok utgangspunkt i den eldgamle tradisjonen med \u00e5 la boligen omkranse b\u00e5let.", "P\u00e5 kj\u00f8kkenet er det en peis av tegl. I den ene stua st\u00e5r det en ovn fra Ulefos Jernv\u00e6rk, rundt 150 \u00e5r gammel. Den ble kj\u00f8pt p\u00e5 auksjon. I en annen stue er planen \u00e5 montere en engelsk kakkelovn.", "Malerier av blant annet stavangermalerne Reidar Berge, Frank Franzen og Sverre Ivan henger p\u00e5 veggene.", "Dette er naturlig for Jorunn som har marinemaler Einar H\u00f8ie som oldefar og kunstmaler Bernhard Hinna (1871\u20131951) som grandonkel.", "Jorunn har brakt mye i hus, men Birger har ogs\u00e5 tatt vare p\u00e5 fortiden. Ikke s\u00e5 unaturlig for en historiker.", "En kommode og et settebord var bryllupspresang til besteforeldrene p\u00e5 Lindanger, et gammelt Waterbury-veggur, p\u00e5 folkemunne kalt amerikaklokke eller sildekasse, stammer fra 1881 og bryllupet til oldeforeldrene Hans Andreas og Berta Rege i Sola.", "Et annet klenodium er en liten husmodell, bygd av en russisk krigsfange. Birgers far Magne var dreng p\u00e5 Lunde p\u00e5 Hundv\u00e5g under krigen.", "En av oppgavene han hadde, var \u00e5 kj\u00f8re avfall ut av den russiske fangeleiren p\u00e5 Rosenberg.", "Som regel fikk han ogs\u00e5 med seg mat inn fra villige givere. En gang lempet en kvits\u00f8ysk\u00f8yte en halv hektoliter sild p\u00e5 kjerra hans.", "P\u00e5 vei inn til leiren ble silda beslaglagt av tyskerne. Men da han en tid etter spurte russerne om de hadde f\u00e5tt sild, fikk han vite at de tyske vaktene hadde r\u00f8ykt den, men ogs\u00e5 latt russerne f\u00e5 del i den.", "Etter krigen fikk Magne modellhuset av russerne som takk for maten.", "Magne ble senere platearbeider p\u00e5 Rosenberg, og Birger vokste opp p\u00e5 Hundv\u00e5g.", "Husmodellen arvet han fra faren p\u00e5 betingelse av at den skulle doneres til et eventuelt museum som tar opp denne siden av krigen.", "Birger er i dag styreleder i Rogaland Historielag og ansl\u00e5r at han har skrevet 35\u201340 b\u00f8ker. Men selv en engasjert historiker f\u00e5r problemer n\u00e5r Jorunn er i farten.", "\u2013 I Roma er det en kilometer med antikkbutikker, og hun var innom hver eneste \u00e9n, sukker han.", "\u2013 For meg ble det en forsmak p\u00e5 evigheten.", "Utbyttet ble en gedigen taklampe tatt med p\u00e5 flyet som h\u00e5ndbagasje. For \u00e5 f\u00e5 den gjennom kontrollen p\u00e5 flyplassen, m\u00e5tte gjennomlysningsapparatet utvides for \u00e5 f\u00e5 den gjennom.", "Den var ogs\u00e5 altfor stor for hattehyllen, men fikk plass i et garderobeskap til en av flyvertinnene.", "N\u00e5 henger den ned fra en gedigen gipsrosett, der den str\u00e5ler over et bord pyntet med en s\u00f8lvfarget fasan og en tilsvarende ananas.", "For Jorunn har innredning og kunst v\u00e6rt b\u00e5de en fascinasjon og livsstil.", "Derfor har hun ogs\u00e5 v\u00e6rt ivrig r\u00e5dgiver n\u00e5r andre i omgangskretsen har behov for innspill.", "Som sagt har paret mye \u00e5 takke svartedauden for. En annen katastrofe, om enn i langt mindre m\u00e5lestokk, banet veien for de to.", "Jorunns morfar Carl studerte til ingeni\u00f8r i Tyskland og dro siden til Brooklyn.", "Der var han med p\u00e5 \u00e5 bygge Manhattan Bridge, og han giftet seg med det som skulle bli Jorunns mormor.", "De kunne endt \u00abover there\u00bb, men i 1929 kom det store b\u00f8rskrakket i USA som etter et par \u00e5r tvang dem hjem til Norge.", "Med p\u00e5 flyttelasset fulgte Jorunns mor med sin kj\u00e6re teddybj\u00f8rn i armene. I dag har den f\u00e5tt seg et godt hjem p\u00e5 Hinna.", "Oppsiden ved byllepest og b\u00f8rskrakk var alts\u00e5 at Birger og Jorunn fant hverandre.", "Han har tre barn fra f\u00f8r og hun har to, men de har fl\u00f8yet fra redet.", "Kommer det barnebarn p\u00e5 bes\u00f8k, kan de springe rundt og rundt pipa til de blir svimle, gjennom gang, kj\u00f8kken og stuer.", "Gjennom det ene rommet mer stilfullt innredet enn det andre.", "Noe som Birger gir Jorunn \u00e6ren for, idet han snur seg mot kona:", "\u2013 Min eneste estetiske handling er at jeg valgte deg."]}, {"field": "category0", "value": "bolig"}, {"field": "contenthash", "value": "4506cf8abcffb70470dc469efa2e3bcc6b24dc369f6a616f96b8f22dcbf5698a"}, {"field": "createtime", "value": "2017-01-15T12:52:24.000Z"}, {"field": "description", "value": "Svartedauden som sjekketriks? Ja, det kan fungere."}, {"field": "heading", "value": ["Birger og Jorunn fant hverandre -adressa.no", "Lang historie", "Hospitalsd\u00f8r", "Bygget rundt pipa", "Russiske krigsfanger", "Antikk-shopping", "Hjem fra \u00abjunaiten\u00bb"]}, {"field": "id", "value": "9c3fbe0bc264993961d676cac599c0972d53b8ec"}, {"field": "keyword", "value": ["Stue", "Tysv\u00e6r", "Hjemme hos", "Interi\u00f8r", "Bolig"]}, {"field": "keywords", "value": "Stue,Tysv\u00e6r,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-concept", "value": ["krigen", "stue", "hus", "historiker", "fant hverandre", "hjem", "dag", "svartedauden", "fant", "hverandre"]}, {"field": "kw-entity", "value": ["s\u00f8rmarka", "stavanger og sandnes", "lindanger", "gr\u00f8nnliveien", "hinnakrossen", "magne", "st. fransiscus", "ulefos jernv\u00e6rk", "rogaland historielag", "manhattan bridge", "svartedauden", "j\u00e6rbanen", "birger og jorunn", "carl", "hans andreas", "hundv\u00e5g", "orm\u00f8y", "hans andreas og berta rege", "jorunn", "midtholmen", "frank franzen og sverre ivan", "birger"]}, {"field": "kw-location", "value": ["waterbury", "roma", "sola", "tysv\u00e6r", "tyskland", "brooklyn", "stavanger", "rosenberg", "norge", "lunde"]}, {"field": "kw-pageclass", "value": "article"}, {"field": "kw-person", "value": ["askill vold", "berta rege", "bernhard hinna", "roy helgeland", "reidar berge", "einar h\u00f8ie", "sverre ivan", "litla h\u00e5land", "frank franzen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/6985dffe-a03c-434f-a27c-d2cd7c0ece3c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppsiden ved byllepest og b\u00f8rskrakk: Birger og Jorunn fant hverandre"}, {"field": "og-type", "value": "article"}, {"field": "og-url", "value": "http://www.adressa.no/bolig/Oppsiden-ved-byllepest-og-borskrakk-Birger-og-Jorunn-fant-hverandre-9666b.html"}, {"field": "pageclass", "value": ["article"]}, {"field": "publishtime", "value": "2017-01-15T09:00:00.000Z"}, {"field": "recs-articleid", "value": "9666"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-01-15T09:00:00.000Z"}, {"field": "recs-rawtitle", "value": "Oppsiden ved byllepest og b\u00f8rskrakk: Birger og Jorunn fant hverandre -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Svartedauden som sjekketriks? Ja, det kan fungere."}, {"field": "thumbnail", "value": "http://content-thumbnail.cxpublic.com/content/thumbnail200x150/9c3fbe0bc264993961d676cac599c0972d53b8ec.jpg?58f489ac"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-17T09:23:56.000Z"}, {"field": "title", "value": "Oppsiden ved byllepest og b\u00f8rskrakk: Birger og Jorunn fant hverandre"}, {"field": "url", "value": "http://www.adressa.no/bolig/Oppsiden-ved-byllepest-og-borskrakk-Birger-og-Jorunn-fant-hverandre-9666b.html"}, {"field": "urlhash", "value": "9c3fbe0bc264993961d676cac599c0972d53b8ec"}], "score": 1.2388302, "siteId": "9222270286501375973", "id": "9c3fbe0bc264993961d676cac599c0972d53b8ec"}

