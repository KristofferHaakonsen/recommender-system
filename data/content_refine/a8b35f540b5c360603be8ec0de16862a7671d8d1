{"fields": [{"field": "modifiedtime", "type": "time", "value": "2016-05-31T09:43:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulseth mer\u00e5ker\u00e5s"}, {"field": "body", "value": ["Hei, Bjarne Reistad her. Bjarne strekker frem labben og hilser p\u00e5 Torolf Pettersen.", "Sistnevnte er den lykkelige eier av hele fem klenodier som skal stilles ut under Classic Car Show. N\u00e5 har Bjarne og makker Hans Hallbauer lagt turen til Reppe for \u00e5 se p\u00e5 et par av bilene og for \u00e5 avtale hvordan standen med Torolfs biler skal utformes. Den blir en av utstillingens perler.", "\u2013 Vi snakker sannsynligvis en verdensrekord, str\u00e5ler Hans, som neppe er kjent for \u00e5 v\u00e6re sm\u00e5l\u00e5ten. P\u00e5 Classic Car Show i Trondheim skal det stilles ut hele \u00e5tte Packarder. Og vi skal gi Hans rett i dette: Det er en sv\u00e6rt sjelden mulighet til \u00e5 se s\u00e5 mange eksemplarer av denne praktbilen samlet p\u00e5 ett sted. Bilfolk vil vite hva vi snakker om, og tenker straks banebrytende teknologi og lange rekke\u00e5ttere. Alle andre kan f\u00e5 hjelp av stikkordene Great Gatsby, mafiabil og 30-tallets Hollywood. Du tror liksom at disse bilene bare finnes p\u00e5 film. Derfor er det litt uvirkelig n\u00e5r en tilsynelatende vanlig mann i et vanlig hus p\u00e5 Reppe drar opp garasjeporten og rygger ut et vidunder som gj\u00f8r at b\u00e5de estetikere og motorfolk mister munn og m\u00e6le.", "Dette er noe av essensen med Classic Car Show. \u00c5 hente fram klassikere fra garasjer rundt omkring i Norge. For det finnes faktisk nok gull i kriker og kroker rundt omkring til \u00e5 lage en utstilling i internasjonal klasse i Trondheim.", "\u2013 P\u00e5 kontinentet har det alltid v\u00e6rt vanlig med store messer med klassiske biler. Utstillinger med teppegulv og r\u00f8de l\u00f8pere. Vi syntes det var p\u00e5 h\u00f8y tid \u00e5 bringe en bit av denne tradisjonen til Norge. Og det virker som publikum er enig. Det kan du sitere meg p\u00e5, sier Hans og ler forn\u00f8yd.", "Bjarne sitter og prater med utstiller Pettersen. Forteller om fjor\u00e5rets utstilling.", "\u2013 Vi hadde 7500 bes\u00f8kende og fikk utrolig gode tilbakemeldinger, b\u00e5de fra publikum og utstillerne. Mange av bileierne sto ved bilene sine og formidlet sin kunnskap. De var begeistret over hvor kunnskapsrike og modne publikum var. Jeg tenker at det har noe med hele profilen \u00e5 gj\u00f8re. Dette er noe annet enn gatebilutstillinger eller klubbtreff.", "Garasjen p\u00e5 Reppe er den tredje vi bes\u00f8ker denne dagen. Det er mange kontakter som skal pleies for at en utstilling med 250 klassiske kj\u00f8ret\u00f8y skal kunne stables p\u00e5 bena.", "\u2013 P\u00e5 en m\u00e5te er det lettere i \u00e5r enn i fjor, fordi vi n\u00e5 har vist hva vi driver med, og har opparbeidet oss et godt rykte. Dessuten har vi f\u00e5tt partnere som legger penger og ressurser i utstillingen. Eiere av klassiske biler er et voksende kundemarked for merkevareverkstedene, og vi er veldig glade for at vi har b\u00e5de Motor-Trade, Strandveien Auto og Bilmax med p\u00e5 laget. Det som vil bli mer og mer utfordrende for hvert \u00e5r, er \u00e5 finne biler som folk ikke har sett f\u00f8r, sier Hans Hallbauer, men f\u00e5r bare delvis st\u00f8tte av kompanjong Bjarne Reistad.", "\u2013 Bilfolk ferdigstiller stadig nye prosjekter. Og kontaktnettet v\u00e5rt vokser for hver utstilling. Dessuten har mange mulighet til \u00e5 hente ut nye godbiter fra samlingen hvert \u00e5r, fastsl\u00e5r han.", "Geir Langlo er nettopp en slik kar. I garasjen hans p\u00e5 Leinstrand st\u00e5r en h\u00e5ndfull biler som har f\u00e5 andre fellestrekk enn at Geir har falt for dem. I fjor stilte han ut \u00abkonebilen\u00bb, en 1965 Fiat 600.", "\u2013 Det var stor stas. Som du ser, har jeg ganske bred bilsmak. For meg var det fantastisk \u00e5 komme til Classic Car Show og se alt det fine i alle typer og klasser. Nytt og gammelt, og jeg hadde n\u00e6r sagt pent og stygt i skj\u00f8nn forening, gliser han.", "For smaken er som kjent som baken. Og da tenker vi ikke p\u00e5 \u00abhelt r\u00e6vva\u00bb, men \u00abdelt\u00bb. Pent er et subjektivt begrep. Men hva skjuler seg bak begrepet \u00abklassiske biler\u00bb?", "\u2013 Folk tenker gjerne gamle biler, men begrepet er videre enn som s\u00e5. Ud\u00f8delige modeller trenger ikke v\u00e6re veldig gamle. Vi kommer til og med til \u00e5 ha en liten avdeling med nybiler \u2013 alts\u00e5 kommende klassikere. Men i all hovedsak fors\u00f8ker vi \u00e5 vise et bilde av trafikkbildet p\u00e5 60-, 70- og 80-tallet. Folk skal oppleve gjenkjennelse. Finne igjen b\u00e5de biler de husker fra virkeligheten og fra dr\u00f8mmene. Biler de eller foreldrene deres har hatt, og biler de hadde plakater av p\u00e5 gutterommet.", "Bilen som st\u00e5r innerst i Geirs garasje, tilh\u00f8rer sistnevnte kategori. En Alfa Romeo GT 1300 Junior. Tre uker f\u00f8r utstillings\u00e5pning ser den langt fra klar ut, men innen 17. juni skal den v\u00e6re det. Nylakkert og med nytt dashbord. Han legger ikke skjul p\u00e5 at utstillingen er et puff i baken til \u00e5 f\u00e5 ferdig bilen. Et p\u00e5skudd til \u00e5 ta den siste finishen. Bjarne er glad for at mange jobber fram mot deadline, for det sikrer at det kommer biler som folk ikke har sett f\u00f8r.", "Geir skal kj\u00f8re to biler til Nidar\u00f8 n\u00e5r 13000 kvadratmeter skal fylles med bil. Alfaen og en VW Karmann Ghia \u2013 faktisk en av Norges fineste, hevdes det. Og kanskje, kanskje, hvis det blir plass, f\u00e5r Fiaten v\u00e6re med i \u00e5r ogs\u00e5.", "\u2013 Jeg ble overrasket over hvor stor respons jeg fikk p\u00e5 den i fjor. Det er jo ikke akkurat en supersportsbil. Men det var veldig mye hyggelige folk som kom og ville se og prate, fordi de husket bilen, kjenner noen som hadde en slik, eller \u00f8nsker seg en.", "For de fleste bileierne er det \u00e5 f\u00e5 stille ut p\u00e5 Classic Car Show en sjelden og hyggelig anledning til \u00e5 se bilene sine i et shinet milj\u00f8. Hverdagsgarasjen er n\u00e5 engang lite glamor\u00f8s for de fleste som skrur bil. P\u00e5 Selsbakk finner vi et hederlig unntak. Her har Morten Scharffscher realisert sin dr\u00f8mmegarasje. P\u00e5 utsiden ser den helt normal ut. Petter st\u00e5r med kjeledressen p\u00e5 og spyler bobilen sin p\u00e5 g\u00e5rdsplassen n\u00e5r vi kommer. Men s\u00e5 \u00e5pner han d\u00f8ra. Hans Hallbauer ser p\u00e5 avisas utsendte med blikket til en ivrig 12-\u00e5ring. For han har v\u00e6rt her f\u00f8r. Det er jo slikt de driver med \u2013 reiser rundt p\u00e5 garasjebes\u00f8k og finner bilene som til sammen utgj\u00f8r en spennende og balansert utstilling. Derfor vet Hans og Bjarne hva som gjemmer seg bak den streite garasjeporten, og de vet at dette vil overraske. For hvem forventer dette: Hvitt, nyvasket gulv, r\u00f8de skinnsofaer, r\u00f8de skap, en velfylt bar, tv og elgitarer p\u00e5 veggen. En Harley Davidson chopper. Og fire r\u00f8de sportsbiler. To Ferrari 348, \u00e9n Chevrolet Corvette Stingray og \u00e9n De Tomaso Pantera. To av dem skal p\u00e5 Classic Car Show.", "\u2013 Dette er en s\u00e5nn garasje som de aller fleste menn dr\u00f8mmer om, men som de f\u00e6rreste noensinne f\u00e5r, sl\u00e5r Bjarne fast mens han dumper ned i den r\u00f8de skinnsofaen.", "\u2013 Det handler om prioritering, utbasunerer Hans. \u2013 Det er s\u00e5 mye mer fornuft i dette enn et nytt bad! Der skal du jo bare drite!", "Vi legger merke til bilbanen p\u00e5 toppen av et skap og TNT-cd-ene p\u00e5 benken under brennevinet og skj\u00f8nner at dette er himmelriket for store gutter. Morten selv tar det hele med fatning. Forteller at han har et mekanisk verksted p\u00e5 jobb og f\u00e5r nok av oljes\u00f8l og kjeledress der.", "\u2013 Hjemme synes jeg det er godt \u00e5 ha p\u00e5 joggebuksa og ta meg tid til \u00e5 vaske av fastn\u00f8klene mellom slagene. Da er det mulig \u00e5 ha en ren og pen garasje som dette.", "Han er ikke typen som skryter av seg selv. Men andre kan fortelle at Morten er en usedvanlig dyktig fyr. Sannsynligvis er det derfor han kan kj\u00f8pe vrakede biler og gi dem et nytt liv.", "\u2013 Jeg kj\u00f8per og selger, det er blitt litt hobby og business i ett. Jeg synes egentlig det er artigere med skruinga enn med kj\u00f8ringa, sier han. Men joda, det kan da bli litt kj\u00f8ring ogs\u00e5, s\u00e5nn i etterkant av Classic Car Show. N\u00e5r bilene f\u00f8rst har f\u00e5tt seg en service og en strekk.", "En som er glad i \u00e5 kj\u00f8re, og \u00e5 kj\u00f8re langt, det er Packard-Pettersen p\u00e5 Reppe. Han mener at en tur over Dovre er et minstem\u00e5l for biler han har restaurert \u2013 og aller helst skal de over Alpene. Mannen er en omvandrende eventyrbok med historier om turer til Nord-Italia med ungene i svigermorsetet, om turer til Lofoten og pussige m\u00f8ter og lange masker i alpefjellpass der det er s\u00e5 tynn luft at mer moderne biler sliter med motorene p\u00e5 grunn av mager bensin-luftblanding.", "Torolf kj\u00f8pte sin f\u00f8rste Packard i 1971. N\u00e5 har han alts\u00e5 fem. Delvis fordi han p\u00e5 et tidspunkt bestemte seg for \u00e5 bygge opp en serie, slik at han skulle slippe \u00e5 sp\u00f8rre andre om ulike elementer i utviklingen av bilen. Ja, og s\u00e5 har datteren og svigers\u00f8nnen \u00e9n. Og i hagen st\u00e5r en som tilh\u00f8rer en kamerat, som n\u00e5 skal f\u00e5 Torolfs hjelp til \u00e5 f\u00e5 bilen i kj\u00f8rbar stand. Torolf har \u00abbare\u00bb to av sine biler hjemme. Resten st\u00e5r litt her og der.", "\u2013 De skal ikke st\u00e5 samlet. Er det noe bilhistorien er full av, er det store bilbranner, sier han.", "Det er derfor et hederlig unntak n\u00e5r samlingen hans kj\u00f8res fram fra sine ulike gjemmer for \u00e5 stilles ut p\u00e5 Classic Car Show.", "\u2013 Jeg tror dette blir det flotteste i hele utstillinga. Folk skj\u00f8nner det ikke f\u00f8r de ser det. Disse bilene er bare ikke til \u00e5 tro, sier Bjarne mens han studerer en 740-roadster fra 1930, for \u00f8vrig med verdens f\u00f8rste fungerende bilradio. En seks meter lang skj\u00f8nnhet. Vi m\u00e5 faktisk si oss enige n\u00e5r Hans henf\u00f8rt sukker \u00abDet er ikke en bil, det er et kunstverk!\u00bb", "Kanskje er det bra at publikum skal passere til fots p\u00e5 utstillingen. For akkurat denne bilen har to kollisjoner p\u00e5 samvittigheten, kan Torolf fortelle.", "\u2013 I motsatt kj\u00f8refelt. Fordi andre bilister har snudd seg for \u00e5 se.", "Classic Car Show", "Holdes i Trondheim Spektrum 18.-19. juni.", "Ble arrangert for f\u00f8rste gang i fjor.", "Er Norges eneste bilutstilling av sitt slag.", "Viser fram omlag 250 kj\u00f8ret\u00f8y p\u00e5 13 000 m2.", "Bilene er i all hovedsak norsk-registrerte.", "Arrangeres av Bjarne Reistad og Hans Hallbauer, med stor innsats fra frivillige motorentusiaster."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d975c41b55f2e6c8cb61421a4e9b0dcbe0f7aaf46a68f794f7e9710628c5b272"}, {"field": "createtime", "value": "2016-05-31T08:48:25.000Z"}, {"field": "description", "value": "Fjor\u00e5rets premiere p\u00e5 Classic Car Show ble en suksess, og karene bak ble kalt idioter \u2013 fordi de hadde lagt lista s\u00e5 h\u00f8yt at de umulig kunne greie \u00e5 f\u00f8lge opp. Siden har de v\u00e6rt p\u00e5 jakt etter skatter som kan vises fram i \u00e5r. Om dr\u00f8ye to uker er det duket for ny utstilling i Trondheim Spektrum."}, {"field": "dominantimage", "value": "http://www.adressa.no/incoming/article12813872.ece/ykdchh/ALTERNATES/w980-default/garasjegull-hovedbilde-bl%C3%A5-packard.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8b35f540b5c360603be8ec0de16862a7671d8d1.jpg?598083bc"}, {"field": "dominantthumbnaildimensions", "value": "300x169"}, {"field": "heading", "value": ["Viser fram garasjegull -adressa.no", "Internasjonal klasse", "250 kj\u00f8ret\u00f8y", "Guttedr\u00f8mmer og minner", "Himmelrik for store gutter", "Sjelden anledning"]}, {"field": "id", "value": "a8b35f540b5c360603be8ec0de16862a7671d8d1"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "automotive"}, {"field": "kw-concept", "value": ["fleste menn dr\u00f8mmer", "aller fleste menn", "car show", "bil"]}, {"field": "kw-entity", "value": ["de tomaso pantera", "strandveien auto", "motor-trade", "nord-italia", "harley davidson", "karmann ghia", "fiat 600", "hans hallbauer", "nidar\u00f8", "classic car show", "strandveien auto og bilmax", "fiaten", "trondheim spektrum", "hans og bjarne", "reppe", "ferrari 348", "packarder", "chevrolet corvette stingray", "junior", "bjarne reistad og hans hallbauer", "selsbakk", "packard-pettersen", "alfa romeo gt", "great gatsby", "alpene", "leinstrand", "packard"]}, {"field": "kw-location", "value": ["hollywood", "dovre", "norge", "lofoten"]}, {"field": "kw-pageclass", "value": "article"}, {"field": "kw-person", "value": ["geir langlo", "morten scharffscher", "bjarne reistad", "torolf pettersen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12813872.ece/ykdchh/ALTERNATES/w980-default/garasjegull-hovedbilde-bl%C3%A5-packard.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Viser fram garasjegull"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/31/Viser-fram-garasjegull-12813883.ece"}, {"field": "pageclass", "value": ["article"]}, {"field": "publishtime", "value": "2016-05-31T09:43:53.000Z"}, {"field": "recs-articleid", "value": "12813883"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-31T09:43:53.000Z"}, {"field": "recs-rawtitle", "value": "Viser fram garasjegull -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Fjor\u00e5rets premiere p\u00e5 Classic Car Show ble en suksess, og karene bak ble kalt idioter \u2013 fordi de hadde lagt lista s\u00e5 h\u00f8yt at de umulig kunne greie \u00e5 f\u00f8lge opp. Siden har de v\u00e6rt p\u00e5 jakt etter skatter som kan vises fram i \u00e5r. Om dr\u00f8ye to uker er det duket for ny utstilling i Trondheim Spektrum."}, {"field": "thumbnail", "value": "http://content-thumbnail.cxpublic.com/content/thumbnail200x150/a8b35f540b5c360603be8ec0de16862a7671d8d1.jpg?598083bc"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-01T13:35:56.000Z"}, {"field": "title", "value": "Classic car show: - Dette er en s\u00e5nn garasje som de aller fleste menn dr\u00f8mmer om"}, {"field": "url", "value": "http://www.adressa.no/pluss/magasin/2016/05/31/Viser-fram-garasjegull-12813883.ece"}, {"field": "urlhash", "value": "a8b35f540b5c360603be8ec0de16862a7671d8d1"}], "score": 0.9917797, "siteId": "9222270286501375973", "id": "a8b35f540b5c360603be8ec0de16862a7671d8d1"}

