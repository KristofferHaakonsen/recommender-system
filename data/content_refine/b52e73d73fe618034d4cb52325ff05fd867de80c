{"fields": [{"field": "modifiedtime", "type": "time", "value": "2012-04-11T12:08:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["geir arild espnes professor", "senter for helsefremmende forskning", "hist-ntnu toril tannestad f\u00f8rsteamanuensis", "senter for helsefremmende forskning", "hist-ntnu"]}, {"field": "body", "value": ["Saken oppdateres.", "I mai 2009 behandlet Stortinget et forslag fra representantene Dagfinn H\u00f8ybr\u00e5ten og Hans Olav Syversen om \u00e5 utrede bruk av brutto nasjonal livskvalitet (BNL) som et supplement til brutto nasjonalprodukt (BNP). Forslaget ble vedtatt og Stortinget ga regjeringen (som ga Finansdepartementet) oppdraget med \u00e5 utrede modeller for \u00e5 m\u00e5le livskvalitet og legge frem \u00e5rlige BNL sammen med det \u00f8konomiske BNP for mer helhetlig \u00e5 forst\u00e5 utviklingen i landet. Norges BNP ligger i verdenstoppen, men det er uklart hvor vi ligger p\u00e5 BNL. Stortinget \u00f8nsker ikke kun \u00f8konomiske indikatorer, men ogs\u00e5 indikatorer p\u00e5 hvordan folk opplever \u00e5 ha det i livet. \u00c5 identifisere hva befolkningens livskvalitet er, og \u00e5 utvikle gode m\u00e5lemetoder for livskvalitet, kan v\u00e6re en stor hjelp for \u00e5 innrette samfunnet slik at det videreutvikles i en mest mulig positiv retning.", "Finansdepartementet foretok utredningen og kom med tilsvar der de peker p\u00e5 kompliserte faktorer for \u00e5 beregne BNL, samtidig med at flere nasjoner arbeider med slike m\u00e5lesystemer. Regjeringen ved Finansdepartementet svarer 3. juni 2009 blant annet \u00abI tr\u00e5d med denne tiln\u00e6rmingen vil regjeringen ikke ta initiativ til \u00e5 utvikle et m\u00e5l for brutto nasjonal livskvalitet\u00bb. Regjeringen vil alts\u00e5 ikke ta initiativ til \u00e5 utvikle et m\u00e5l for BNL selv om det er vedtatt i Stortinget. Svaret er at dette er for komplisert, og derfor vil de ikke gj\u00f8re det. La oss vente og se, kanskje kan andre gj\u00f8re det for oss (!). At ting har v\u00e6rt vanskelig har da aldri hindret oss f\u00f8r. \u00c5 utvinne olje fra kontinentalsokkelen er ogs\u00e5 komplisert. Har norske regjeringer noensinne sagt at vi ikke skulle utvikle oljeindustrien, som bidrar s\u00e5 sterkt til v\u00e5rt BNP, fordi det er for komplisert? Eller latt oss vente til noen andre land utredet hvordan det skulle gj\u00f8res? Med livskvalitet mener en vanligvis noe slikt som \u00abi hvor stor graden er tilfreds med omr\u00e5der av livet som er viktig for en\u00bb. S\u00e5 kan vi selvsagt krangle om detaljer i definisjonen. Men dette b\u00f8r da ikke v\u00e6re s\u00e5 vanskelig \u00e5 finne ut av. Det er jo bare \u00e5 sp\u00f8rre menneskenesom bor i landet. Men det vil alts\u00e5 ikke regjeringen.", "Ideen om \u00e5 m\u00e5le hvordan innbyggerne faktisk opplever kvaliteten p\u00e5 livet sitt er ikke ny. Ideen ble, som forslagsstillerne til Stortinget pekte p\u00e5, lansert allerede av Robert Kennedy. Han sa i en tale til Universitetet i Kansasi 1968: \u00abBrutto nasjonalprodukt m\u00e5ler luftforurensning, sigarettreklame og ( \u00bf) \u00f8deleggelsen av Redwoodskogen. Det tar ikke med v\u00e5re barns helse, kvaliteten p\u00e5 deres utdanning eller deres glede over lek,( \u00bf) poesiens skj\u00f8nnhet eller styrken i v\u00e5re ekteskap. Det m\u00e5ler med andre ord alt, bortsett fra det som gj\u00f8r livet verdt \u00e5 leve\u00bb. Kennedy lanserte behovet for \u00e5 finne ut hva som gjorde livene verdt \u00e5 leve for menneskene i USA, samt \u00e5 m\u00e5le hvordan denne st\u00f8rrelsen utviklet seg. Som kjent ble Robert Kennedy skutt og drept denne v\u00e5ren i 1968 og fikk aldri fullf\u00f8rt planen.", "Norge sk\u00e5rer h\u00f8yt p\u00e5 BNP og p\u00e5 FNs Human Development Index og er flere \u00e5r p\u00e5 rad k\u00e5ret til et av de landene med best forutsetninger for \u00e5 v\u00e6re best \u00e5 bo i. Disse objektive m\u00e5lene sier noe om tilgang p\u00e5 materielle verdier og materiell st\u00f8tte. De sier derimot lite og ingenting om folks livskvalitet. I en unders\u00f8kelse fra 2009 (Happy Planet Index) om velv\u00e6re i ulike land kom Norge p\u00e5 88. plass. Norge hadde rykket opp fra 115. plass i 2006. Costa Rica toppet listen. I Universitetet i Leicesters m\u00e5ling i 2006 om hvilke nasjoner i verden som var lykkeligst, kom Norge p\u00e5 19. plass. Danmark kom best ut. Nylig viste Gallup World Poll at Danmark ligger p\u00e5 f\u00f8rsteplass i lykkef\u00f8lelse. I denne unders\u00f8kelsen kom Norge p\u00e5 femteplass i fjor og p\u00e5 tredjeplass i \u00e5r. Disse m\u00e5lene hevder \u00e5 si noe om folks lykkef\u00f8lelse, men er ikke egentlig et m\u00e5l p\u00e5 befolkningens livskvalitet eller deres opplevelse av om livet har en mening, og det brukes s\u00e5 forskjellige m\u00e5lemetoder at det er umulig \u00e5 sammenligne p\u00e5 tvers. Derfor er det p\u00e5 tide at regjeringen n\u00e5 f\u00f8lger opp vedtaket gjort i Stortinget og f\u00e5r utredet modeller for \u00e5 m\u00e5le nordmenns BNL.", "\u00c5 utvikle et m\u00e5l for BNL er komplisert men slett ikke umulig. Her gjelder det bare at politikere, velgerne og forskerne som skal utvikle dette m\u00e5let, blir enige om hva som skal v\u00e6re m\u00e5leindikatorene. H\u00f8ybr\u00e5ten og Syversens forslag om \u00e5 kunne m\u00e5le hvordan menneskene i landet faktisk opplever sin livskvalitet er for verdifullt til \u00e5 gj\u00f8re som regjeringen foresl\u00e5r \u2013 \u00e5 legge det i en skuff. M\u00e5linger p\u00e5 slike livskvalitetsindikatorer burde foretas jevnlig for \u00e5 vise om folks livskvalitet endres over tid, for eksempel annethvert \u00e5r, gjerne v\u00e5ren f\u00f8r hvert valg. En slik oversikt vil v\u00e6re til hjelp for politikere s\u00e5 vel som for velgere. Ved \u00e5 v\u00e6re f\u00f8rst ute kan Norge bli kjent for \u00e5 ville bedre livskvaliteten i samfunnet. Skal samfunnet hjelpe befolkningen til bedre livskvalitet og dermed ogs\u00e5 bedre helse og fungering (her viser forskning en klar sammenheng), m\u00e5 vi vite hva som skal til for en slik utvikling.", "Den samme regjeringen som konkluderte med at BNL er for komplisert \u00e5 jobbe med har i lovs form p\u00e5lagt fylkeskommunene \u00e5 holde rede p\u00e5 folkehelsa i sine respektive kommuner. Som om det skulle v\u00e6re ukomplisert! For hva er m\u00e5l p\u00e5 folkehelse som gj\u00f8r dette mindre komplisert enn BNL? Det er helt klart at vi mangler gode m\u00e5l p\u00e5 folkehelse som en motvekt til de negative sykdoms- og uf\u00f8rhetstallene og et supplement til \u00f8konomiske m\u00e5l.Vi har faktisk ingen gode tall p\u00e5 nordmenns helse, og ingen p\u00e5 nordmenns livskvalitet. Vi mener det er viktig \u00e5 vite hvordan det norske folk har det, ikke bare hvordan de burde ha det. I Tr\u00f8ndelag har vi Helseunders\u00f8kelsen i Nord-Tr\u00f8ndelag (HUNT), og i HUNT har de langvarig erfaring med enkle livskvalitetsm\u00e5l. Mye av det de n\u00e5 har skapt seg erfaring p\u00e5, kan vi bruke videre.", "Vi trenger p\u00e5litelige livskvalitetsindikatorer for \u00e5 utvikle Norge, og vi trenger dem n\u00e5!"]}, {"field": "category0", "value": "meninger"}, {"field": "contenthash", "value": "6efd8231e81ec7f42c1842fdbdc3ad623b962fd2db3d7b1ea34c15d305ad75f1"}, {"field": "createtime", "value": "2016-03-02T20:04:27.000Z"}, {"field": "description", "value": "Stortinget har vedtatt at vi skal utrede bruk av BNL, men regjeringen vil ikke!"}, {"field": "dominantimage", "value": "http://www.adressa.no/incoming/article1374352.ece5/ALTERNATES/w980-default/kronikknett%20261110"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b52e73d73fe618034d4cb52325ff05fd867de80c.jpg?5938f6f8"}, {"field": "dominantthumbnaildimensions", "value": "300x169"}, {"field": "heading", "value": "Brutto nasjonal livskvalitet -adressa.no"}, {"field": "id", "value": "b52e73d73fe618034d4cb52325ff05fd867de80c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["nasjonal livskvalitet", "m\u00e5l", "brutto nasjonal", "brutto nasjonal livskvalitet", "regjeringen", "livskvalitet", "utvikle"]}, {"field": "kw-entity", "value": ["l. stortinget", "rica", "dagfinn h\u00f8ybr\u00e5ten og hans olav syversen", "human development index", "finansdepartementet", "hans olav syversen", "helseunders\u00f8kelsen", "redwoodskogen", "syversens", "kansasi 1968", "leicesters", "universitetet", "gallup world poll", "happy planet index"]}, {"field": "kw-location", "value": ["danmark", "tr\u00f8ndelag", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["robert kennedy", "dagfinn h\u00f8ybr\u00e5ten"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1374352.ece5/ALTERNATES/w980-default/kronikknett%20261110"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brutto nasjonal livskvalitet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1556223.ece"}, {"field": "pageclass", "value": ["article"]}, {"field": "publishtime", "value": "2010-11-26T09:12:36.000Z"}, {"field": "recs-articleid", "value": "1106273"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-11-26T09:12:36.000Z"}, {"field": "recs-rawtitle", "value": "Brutto nasjonal livskvalitet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Stortinget har vedtatt at vi skal utrede bruk av BNL, men regjeringen vil ikke!"}, {"field": "thumbnail", "value": "http://content-thumbnail.cxpublic.com/content/thumbnail200x150/b52e73d73fe618034d4cb52325ff05fd867de80c.jpg?5938f6f8"}, {"field": "thumbnailfullheightdimensions", "value": "200x1458"}, {"field": "timestamp", "value": "2017-06-08T07:04:24.000Z"}, {"field": "title", "value": "Brutto nasjonal livskvalitet"}, {"field": "url", "value": "http://www.adressa.no/meninger/article1556223.ece"}, {"field": "urlhash", "value": "b52e73d73fe618034d4cb52325ff05fd867de80c"}], "score": 0.9374374, "siteId": "9222270286501375973", "id": "b52e73d73fe618034d4cb52325ff05fd867de80c"}

