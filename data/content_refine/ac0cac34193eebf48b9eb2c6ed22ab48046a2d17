{"fields": [{"field": "modifiedtime", "type": "time", "value": "2012-04-17T07:21:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Gjennom hundre \u00e5r har Siemens v\u00e6rt en av de store arbeidsplassene for Trondheim og Tr\u00f8ndelag, og det har v\u00e6rt hundre \u00e5r med b\u00e5de oppturer og nedturer. I dag st\u00e5r s\u00e6rlig Kraftelektronikksenteret eller Power Electronic Centre (PEC) frem som et omr\u00e5de Siemens \u00f8nsker \u00e5 satse p\u00e5, ved at det er gitt en rolle som globalt senter innen Siemens olje og gass. Milj\u00f8et p\u00e5 Sluppen har med dette f\u00e5tt ansvaret for \u00e5 utvikle prototyper for dypvannsbaserte energil\u00f8sninger for olje- og gassenheter over hele kloden. Disse l\u00f8sningene har ogs\u00e5 anvendelsesomr\u00e5der p\u00e5 andre omr\u00e5der som for eksempel energisparende fremdriftssystemer for skip.", "\u00c9n viktig \u00e5rsak til denne siste oppturen er kvalitetene og det \u00f8kende omfanget p\u00e5 det vi kaller partsamarbeidet i Siemens Trondheim. Med \u00abpartssamarbeid\u00bb mener vi her bedriftens totale ferdigheter i kommunikasjon og samarbeid p\u00e5 tvers av niv\u00e5er, avdelinger, fag, funksjoner, posisjoner og interesser. Godt partssamarbeid gir konkurransekraft innen b\u00e5de drift og innovasjonsarbeid fordi organisasjonen blir raskere, smartere og l\u00e6rende. De ulike fagenhetene i Siemens ser hverandre og samarbeider godt. Gjennom partssamarbeidet har vi utviklet samhandling som har bidratt til at Siemens moderselskap ser til Trondheim.", "Dette sterkstr\u00f8msmilj\u00f8et har siden slutten av 60-tallet bygget opp et forsknings- og utviklingsmilj\u00f8 av produkter innen kraftelektronikk, som etter hvert har f\u00e5tt en strategisk viktig betydning for Siemens\u2019 globale virksomhet. Milj\u00f8et var truet i flere runder p\u00e5 nittitallet og senest i 2001 ved at deler av skipsmilj\u00f8et l\u00e5 i fare for \u00e5 bli betydelig svekket. I denne situasjonen ble alle ressurser mobilisert for \u00e5 finne frem og dernest selge inn mot sentral ledelse hva som var kjernekompetansen i dette Siemensmilj\u00f8et i Norge.", "Perioden fra 2001 til godt ut i 2004 var vanskelig for norsk industri og ogs\u00e5 for Siemens. De tillitsvalgte \u00f8nsket i denne perioden ikke bare \u00e5 ha sterk fokus p\u00e5 \u00ablow hanging fruits\u00bb, men ogs\u00e5 styrke fokus p\u00e5 grunnleggende rammevilk\u00e5r. En av analysene fra denne perioden var at den industrien vi representerer lever av prosjekt eller skredders\u00f8m. Oppl\u00e6ringsfokuset i en prosjektorganisasjon m\u00e5 v\u00e6re annerledes enn i en serie,- eller prosessorganisasjon. Produktivitetstenkingen m\u00e5 baseres i st\u00f8rre grad ut fra hvordan organisasjonen kan kommunisere og samarbeide best mulig p\u00e5 tvers av faggrupper. Det er videreutvikling av organisasjonens ansvarskompetanse som styrker v\u00e5r konkurranseevne ytterligere.", "Mobiliseringen nyttet, og de tillitsvalgtes organisasjoner bidro til \u00e5 overbevise v\u00e5r toppledelse om at dette milj\u00f8et var mer komplekst sammensatt.", "Tillitsvalgte har ogs\u00e5 utfordret bedriften gjennom mange \u00e5r til \u00e5 g\u00e5 tettere og \u00e5pnere inn i nettverk med andre og til \u00e5 styrke samarbeid med forskningsinstitusjoner som NTNU og Sintef. Siemens PEC har gjennom flere \u00e5r valgt \u00e5 jobbe aktivt med \u00e5 bli god p\u00e5 lokalt partsamarbeid og har \u00f8ket bevissthet rundt samarbeide med forskningsmilj\u00f8 og andre industrielle milj\u00f8.", "Det tradisjonelle partssamarbeidet oppfattes gjerne som l\u00f8nnsforhandlinger og konflikth\u00e5ndtering. Dette er selvf\u00f8lgelig riktig og viktig. En mindre kjent kvalitet ved partene i norsk arbeidsliv, er at de ofte samarbeider godt om verdiskaping og innovasjon i egen bedrift. Utgangspunktet for tillitsvalgtes arbeidsomr\u00e5de er l\u00f8nns- og arbeidsvilk\u00e5r for medlemmene. Mens l\u00f8nn avgj\u00f8res p\u00e5 et par m\u00f8ter i l\u00f8pet av v\u00e5ren best\u00e5r resten av \u00e5ret for en tillitsvalgt i \u00e5 jobbe med strategiske prosesser rundt utvikling av en sikker og interessant virksomhet. Dette betrakter mange tillitsvalgte i dag som det aller viktigste arbeidsvilk\u00e5ret for medlemmene. Det engasjementet ansatte og deres organisasjoner har for virksomheten sammen med den bedriftskompetanse dette representerer skal ikke undervurderes og det ligger godt til rette for \u00e5 utnytte den i enda st\u00f8rre grad innenfor den norske samarbeidsmodellen. Dette er lite reflektert b\u00e5de innen utdanning av ledelse og tillitsvalgte og det er ogs\u00e5 lite reflektert n\u00e5r forsknings- og utviklingsmidler tildeles.", "En sentral utfordring i Norge er \u00e5 bygge opp og styrke en landbasert industri som samtidig tar tak i de globale utfordringene. Disse utfordringene har v\u00e6rt sentrale i utviklingen av Siemens i Norge s\u00e6rlig de siste 10 \u00e5rene. I utgangspunktet var ikke de tillitsvalgte eller de ansatte med i strategiprosessene. Gjennom v\u00e5re fagorganisasjoner er det sterkt fokus p\u00e5 styrking av n\u00e6ringspolitiske virkemiddel, da er det like naturlig \u00e5 v\u00e6re involvert i bedriftens strategiarbeid.", "Viktige beslutninger som for eksempel en bedrifts fremtid m\u00e5 ikke overlates til eiere og toppledelse alene. Her er det viktig at hele organisasjonen kjenner utfordringene slik at de derved ogs\u00e5 kan bidra til \u00e5 gj\u00f8re det som trengs for \u00e5 oppn\u00e5 m\u00e5lene. Spissformulert kan vi si at strategisk ledelse er for viktig til at den kan overlates til ledelsen alene.", "Den tilliten som er bygget opp gjennom mange \u00e5r fra begge parter kommer til nytte i kritiske situasjoner. Dette prosjektet har hovedfokus p\u00e5 \u00e5 utfordre partene i arbeidslivet b\u00e5de regionalt og p\u00e5 virksomhetsniv\u00e5 til \u00e5 videreutvikle partenes totale ledelseskompetanse i en virksomhet. Dette har ogs\u00e5 v\u00e6rt prosjektm\u00e5let for et forskningsprosjekt mellom LO, NHO, Sintef og fire virksomheter i Tr\u00f8ndelag. Foruten Siemens PEC i Trondheim har Teennes ASA Trondheim, Elkem Thamshavn og Aker Solutions, Verdal deltatt i dette prosjektet. Konklusjonen v\u00e5r er klar: Partene i n\u00e6ringslivet m\u00e5 g\u00e5 nye veier for \u00e5 videreutvikle den norske samarbeidsmodellen som en konkurransekraft.", "roy.lund@siemens.com"]}, {"field": "category0", "value": "meninger"}, {"field": "contenthash", "value": "f5029710ecc2a9bd042d4c10979a8626370b37ea88fc9d11d7cf36dc3dcf17c0"}, {"field": "createtime", "value": "2017-02-08T21:38:04.000Z"}, {"field": "description", "value": "Partene i n\u00e6ringslivet m\u00e5 g\u00e5 nye veier for \u00e5 videreutvikle den norske samarbeidsmodellen som en konkurransekraft. Siemens i Trondheim er et godt eksempel."}, {"field": "dominantimage", "value": "http://www.adressa.no/incoming/article1300573.ece5/ALTERNATES/w980-default/siemens"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ac0cac34193eebf48b9eb2c6ed22ab48046a2d17.jpg?59406056"}, {"field": "dominantthumbnaildimensions", "value": "300x169"}, {"field": "heading", "value": "\u00abLook to Tr\u00f8ndelag\u00bb -adressa.no"}, {"field": "id", "value": "ac0cac34193eebf48b9eb2c6ed22ab48046a2d17"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "careers"}, {"field": "kw-company", "value": ["elkem thamshavn og aker solutions", "aker solutions", "teennes asa", "siemens"]}, {"field": "kw-concept", "value": ["par", "organisasjonen", "tillitsvalgt", "norske samarbeidsmodellen", "siemens", "samarbeid"]}, {"field": "kw-entity", "value": ["siemens pec", "power electronic centre", "siemens trondheim", "sintef", "siemensmilj\u00f8et", "sluppen", "elkem thamshavn", "kraftelektronikksenteret", "trondheim og tr\u00f8ndelag"]}, {"field": "kw-location", "value": ["verdal", "norge", "tr\u00f8ndelag"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1300573.ece5/ALTERNATES/w980-default/siemens"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Look to Tr\u00f8ndelag&raquo;"}, {"field": "og-type", "value": "article"}, {"field": "og-url", "value": "http://www.adressa.no/meninger/article1286003.ece"}, {"field": "pageclass", "value": ["article"]}, {"field": "publishtime", "value": "2009-03-03T08:01:01.000Z"}, {"field": "recs-articleid", "value": "1429868"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-03T08:01:01.000Z"}, {"field": "recs-rawtitle", "value": "&laquo;Look to Tr\u00f8ndelag&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Partene i n\u00e6ringslivet m\u00e5 g\u00e5 nye veier for \u00e5 videreutvikle den norske samarbeidsmodellen som en konkurransekraft. Siemens i Trondheim er et godt eksempel."}, {"field": "thumbnail", "value": "http://content-thumbnail.cxpublic.com/content/thumbnail200x150/ac0cac34193eebf48b9eb2c6ed22ab48046a2d17.jpg?59406056"}, {"field": "thumbnailfullheightdimensions", "value": "200x2042"}, {"field": "timestamp", "value": "2017-06-13T21:59:50.000Z"}, {"field": "title", "value": "&laquo;Look to Tr\u00f8ndelag&raquo;"}, {"field": "url", "value": "http://www.adressa.no/meninger/article1286003.ece"}, {"field": "urlhash", "value": "ac0cac34193eebf48b9eb2c6ed22ab48046a2d17"}], "score": 0.85644156, "siteId": "9222270286501375973", "id": "ac0cac34193eebf48b9eb2c6ed22ab48046a2d17"}

