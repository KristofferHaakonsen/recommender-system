{"fields": [{"field": "modifiedtime", "type": "time", "value": "2017-03-31T12:28:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Slaget om S\u00f8rlandet", "Steinar Pedersen"]}, {"field": "author", "value": "steffen stenersen"}, {"field": "body", "value": ["\u2013 Jeg sov godt om natta. Men jeg brukte hvert eneste v\u00e5kne minutt til \u00e5 tenke over hva jeg kunne gj\u00f8re for \u00e5 endre situasjonen.", "Steinar Pedersen retter litt p\u00e5 de runde brillene. Bak han ligger et \u00e5r fylt med nedturer. Nedrykk fra eliteserien. Cup-exit mot Sandnes Ulf lenge f\u00f8r sommeren hadde satt inn for fullt. Rekordrekka uten seier.", "Det er ikke det man skal bruke tid p\u00e5 n\u00e5. N\u00e5 leder Pedersen et Start-lag som har snudd skepsis til favorittstempel gjennom en lang vinter.", "Men vi m\u00e5 dvele litt ved 2016. For noen erfaringer har han gjort seg:", "\u2013 Viktigheten av \u00e5 vinne fotballkamper, sier Pedersen kontant.", "Det h\u00f8res kanskje banalt ut. Seier gir tre poeng. Men det handler mer om tabellposisjonen.", "\u2013 Hvor sykt mye det har \u00e5 si. For alle rundt. Deg selv, spillerne, klubben, omgivelsene. De hjemme.", "Det er ogs\u00e5 grunnen til at Pedersen ikke bagatelliserer at klubben har lagt bak seg sin beste vinteroppkj\u00f8ring siden Tom Nordlies dager.", "Men vi holder oss til de hjemme. Kona Siv og de tre barna har betydd mye for Pedersen i motgangen.", "\u2013 Jeg gikk ikke inn i en transe. Jeg har en familie som er utrolig viktig, og som gir meg en enorm st\u00f8tte. Det er kjempeviktig for meg. Det er mye fotball i familien, men p\u00e5 en annen m\u00e5te. \u00c5 se guttungen spille fotball gir meg noe annet \u00e5 tenke p\u00e5. S\u00e5 er det altfor sjeldent jeg tar meg tid til det, sier Pedersen.", "\u2013 Det handler om \u00e5 finne balansen. I medgang er det veldig mye lettere \u00e5 balansere den pendelen, sier Pedersen.", "\u2013 F\u00e5r du h\u00f8re hjemme at du bruker for mye tid p\u00e5 jobben?", "\u2013 Det ligger i den st\u00f8tten jeg snakker om. Forst\u00e5elsen er der. Men frustrasjonen er der ogs\u00e5 - innimellom.", "Pedersen smiler. Han er i godt hum\u00f8r der vi sitter i fjerde etasje p\u00e5 Sparebanken S\u00f8r Arena. En arena som i seg selv er i en helt annen divisjon enn den de skal spille p\u00e5 i for eksempel Grimstad. Eller Arendal.", "Alt er st\u00f8rre i Start, ogs\u00e5 presset fra omgivelsene rundt. Men Steinar Pedersen liker det.", "\u2013 Forskjellen er veldig stor, sier den tidligere Jerv-treneren.", "\u2013 Det en var med \u00e5 skape i Grimstad med de forholdene en hadde der, var veldig nyttig erfaring. Der kom en inn med en s\u00e5nn ballast, og en kunnskap om det du skal holde p\u00e5 med som er s\u00e5 stor sammenlignet med omgivelsene, at de blir veldig lydh\u00f8re og mottakelige. Her har du mye mer \u00f8ynene p\u00e5 deg. Kritiske \u00f8yne.", "\u2013 Ble du overrasket over forskjellen?", "\u2013 Ikke overrasket. Det var den forskjellen som trigget meg. Jeg har levd i toppfotballen s\u00e5 lenge, s\u00e5 det presset t\u00e5ler jeg fint, sier Pedersen og ler.", "For Starts hovedtrener er det viktig \u00e5 f\u00e5 fram at han og laget har fokus p\u00e5 seg selv. M\u00f8tene med Arendal og Jerv blir det alle ser fram mot foran denne sesongen. Men Steinar Pedersen gleder seg han ogs\u00e5. Selvf\u00f8lgelig gj\u00f8r han det.", "\u2013 Jeg vet hva det vil si \u00e5 st\u00e5 som underdog i den situasjonen. Media hauser opp de som slenger med leppa, og de som har evnen til \u00e5 fyre opp stemninga. S\u00e5 skal vi selvf\u00f8lgelig v\u00e6re med \u00e5 fyre opp vi ogs\u00e5. S\u00e5 er jeg mest opptatt av hvordan det ser ut i slutten av sesongen. Kampene mot Arendal og Jerv blir h\u00f8ydepunkter i sesongen. Men en sesong er full av hverdager, sier han.", "\u2013 Bruker du de kampene inn mot spillerne, for eksempelt til motivasjon?", "\u2013 Den motivasjonen ligger i spillerne. Hvis du tror det bare er Jerv-spillerne som er motivert for \u00e5 sl\u00e5 Start, og ikke omvendt, s\u00e5 tro om igjen. Jeg vet at v\u00e5r gruppe kommer til \u00e5 elske \u00e5 sl\u00e5 Arendal og Jerv. V\u00e5re spillere er ikke skrudd sammen noe annerledes. Selv om Arne Sandst\u00f8 og Knut T\u00f8rum pr\u00f8ver \u00e5 si noe annet, s\u00e5 er vi ikke dumme.", "\u2013 Spesielt Jerv pr\u00f8ver vel \u00e5 legge presset litt over p\u00e5 dere?", "\u2013 Det har vi jo merket gjennom hele vinteren! Arne Sandst\u00f8 snakker jo ikke om annet enn Start. Han snakker ikke om annet enn at alt er bedre her. Det er jo bare v\u00e5s. Han slenger ut masse ord som g\u00e5r inn det ene \u00f8ret og ut det andre.", "\u2013 Bruker dere tid p\u00e5 det?", "\u2013 Nei, ikke i det hele tatt.", "\u2013 Men dere f\u00e5r det med dere?", "\u2013 Ja, det gj\u00f8r vi. Selvf\u00f8lgelig. Det er jeg opptatt av, og har alltid v\u00e6rt: Omgivelser og media. \u00c5 v\u00e6re oppdatert p\u00e5 hva som foreg\u00e5r. S\u00e5 er jeg flink til \u00e5 sortere.", "Steinar Pedersen gliser igjen.", "Han forteller om et helt annet utgangspunkt foran den kommende sesongen enn han hadde i fjor. Han har brukt tid p\u00e5 \u00e5 l\u00e6re spillerne \u00e5 kjenne. S\u00e5 kan det virke som han har blitt t\u00f8ffere. Satt strengere krav.", "(Saken fortsetter under lenken)", "\u2013 Det kan du kanskje si, det f\u00e5r andre svare p\u00e5. Jeg har v\u00e6rt veldig tro mot meg selv, og hva som er meg. Jeg er opptatt av at jeg uansett ikke skal v\u00e6re noe annet enn det jeg er.", "\u2013 Jeg er opptatt av at vi skal ha kvalitet i det vi gj\u00f8r. Vi skal t\u00e5le \u00e5 trene mye. Trene mye og riktig. Da m\u00e5 du f\u00f8rst ha basen i orden, f\u00f8r du kan begynne \u00e5 pirke i kvalitet og \u00e5 individualisere, sier Pedersen, og sl\u00e5r knyttneven opp i h\u00e5nda som et bilde p\u00e5 hvordan grensene skal flyttes.", "\u2013 Bygger man som ung spiller en slags karakter av det man var gjennom i fjor?", "\u2013 Ja, hvis du er t\u00f8ff nok i skallen. Negative opplevelser gj\u00f8r ikke noe med hva du kan. Men det gj\u00f8r noe med hvor mye du t\u00f8r \u00e5 pr\u00f8ve p\u00e5 \u00e5 vise det du kan, sier han.", "Noen negative opplevelser har det v\u00e6rt ogs\u00e5 i vinter. Even \u00d8grey Brandsdal har takket for seg, etter det direkt\u00f8ren har opplevd som baksnakking og mistillit.", "\u2013 S\u00e5 lenge jeg er her s\u00e5 skal det \u00e5 ytre meningene sine v\u00e6re lov i alle sammenhenger. Det skal v\u00e6re takh\u00f8yde. Men det er forskjell p\u00e5 \u00e5 v\u00e6re skuffet etter et tap, og det \u00e5 snakke klubben ned. Det ene er engasjement, det andre sutring og negativ energi. Jeg er opptatt av at hvis folk mener noe, s\u00e5 si fra, sier Start-treneren.", "(Saken fortsetter under lenken)", "For Steinar Pedersen er klubben fortsatt et stykke unna \u00e5 v\u00e6re satt sammen slik han skulle \u00f8nske. Men han er i gang med \u00e5 bygge det som er gratis: Toppidrettskultur.", "\u2013 Treningskultur. Prestasjonskultur. Det er viktige faktorer for \u00e5 n\u00e5 de m\u00e5lene. Du m\u00e5 leve et liv som er forenlig med de ambisjonene du har. Du finner fort ut om du faktisk har ambisjoner, eller om det bare er ord i hodet ditt.", "\u2013 Manglet den kulturen da du kom inn d\u00f8rene f\u00f8rste gang?", "\u2013 Jeg er opptatt av forbedring. Det var et utgangspunkt da jeg kom, s\u00e5 skal vi forbedre oss. Hva som har v\u00e6rt er ikke viktig, sier Pedersen.", "Det som blir viktig er kampen om opprykk. Sandnes Ulf og Bod\u00f8/Glimt blir t\u00f8ffe kandidater til kampen om plass i eliteserien.", "Og Jerv da:", "\u2013 De i Grimstad pr\u00f8ver \u00e5 legge presset over p\u00e5 oss. Da kan jeg si at Jerv er en klar kandidat til \u00e5 v\u00e6re oppi der, men jeg tror ikke de er gode nok. Jeg tror de pr\u00f8ver bevisst \u00e5 gli under radaren. Men de vet de har et godt lag."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "28c4bfbaa8540e3279d854fc1aeba5aa9146813fc4941ebd9c9991c9cc536cca"}, {"field": "createtime", "value": "2017-03-31T08:50:48.000Z"}, {"field": "description", "value": "Mareritt\u00e5ret er historie. N\u00e5 skal Steinar Pedersen rykke opp med Start, og sette gamleklubben p\u00e5 plass."}, {"field": "heading", "value": ["Steinar Pedersen: - Jeg vet at v\u00e5r gruppe kommer til \u00e5 elske \u00e5 sl\u00e5 Arendal og Jerv -adressa.no", "Viktigheten av \u00e5 vinne", "Presset", "Kvalitet", "\u2013 Jerv er ikke gode nok"]}, {"field": "id", "value": "7513581a7eb9f62d0bf525295a7843e41dccfcc8"}, {"field": "keyword", "value": ["Slaget om S\u00f8rlandet", "Steinar Pedersen"]}, {"field": "keywords", "value": "Slaget om S\u00f8rlandet,Steinar Pedersen"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["tro", "spille", "kampen", "pr\u00f8ve", "legge presset", "sesong", "presset", "negative opplevelser", "klubben", "sl\u00e5", "opptatt"]}, {"field": "kw-entity", "value": ["sparebanken s\u00f8r arena", "siv", "saken", "arne sandst\u00f8 og knut t\u00f8rum", "start", "ulf og bod\u00f8", "arendal og jerv", "jerv", "sandnes ulf"]}, {"field": "kw-location", "value": ["grimstad", "arendal"]}, {"field": "kw-pageclass", "value": "article"}, {"field": "kw-person", "value": ["tom nordlies", "arne sandst\u00f8", "steinar pedersen", "knut t\u00f8rum", "even \u00f8grey brandsdal"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/4846a8f6-e8c9-4bf3-a9c3-bb46ce20f430?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Steinar Pedersen: - Jeg vet at v\u00e5r gruppe kommer til \u00e5 elske \u00e5 sl\u00e5 Arendal og Jerv"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Steinar-Pedersen---Jeg-vet-at-var-gruppe-kommer-til-a-elske-a-sla-Arendal-og-Jerv-233006b.html"}, {"field": "pageclass", "value": ["article"]}, {"field": "publishtime", "value": "2017-03-31T09:22:32.000Z"}, {"field": "recs-articleid", "value": "233006"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-31T09:22:32.000Z"}, {"field": "recs-rawtitle", "value": "Steinar Pedersen: - Jeg vet at v\u00e5r gruppe kommer til \u00e5 elske \u00e5 sl\u00e5 Arendal og Jerv -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Mareritt\u00e5ret er historie. N\u00e5 skal Steinar Pedersen rykke opp med Start, og sette gamleklubben p\u00e5 plass."}, {"field": "thumbnail", "value": "http://content-thumbnail.cxpublic.com/content/thumbnail200x150/7513581a7eb9f62d0bf525295a7843e41dccfcc8.jpg?58e3a7f2"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-04T14:04:34.000Z"}, {"field": "title", "value": "Steinar Pedersen: - Jeg vet at v\u00e5r gruppe kommer til \u00e5 elske \u00e5 sl\u00e5 Arendal og Jerv"}, {"field": "url", "value": "http://www.adressa.no/100Sport/fotball/Steinar-Pedersen---Jeg-vet-at-var-gruppe-kommer-til-a-elske-a-sla-Arendal-og-Jerv-233006b.html"}, {"field": "urlhash", "value": "7513581a7eb9f62d0bf525295a7843e41dccfcc8"}], "score": 1.1653285, "siteId": "9222270286501375973", "id": "7513581a7eb9f62d0bf525295a7843e41dccfcc8"}

