{"fields": [{"field": "modifiedtime", "type": "time", "value": "2015-12-27T17:30:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Teknologi", "Uber"]}, {"field": "author", "value": "kristoffer r\u00f8nneberg"}, {"field": "body", "value": ["Se for deg denne virkeligheten: Du bestiller en ny kj\u00f8kkenmaskin p\u00e5 nettet. I et varehus suser straks en robot mellom reolene for \u00e5 finne frem til dingsen du har bedt om.", "Snart er en pakke p\u00e5 vei til deg i en f\u00f8rerl\u00f8s bil. Skulle noe g\u00e5 galt og du trenger \u00e5 kontakte kundeservice, ringer du en robotisert tjeneste som hjelper deg med \u00e5 l\u00f8se problemet.", "Det eneste mennesket i hele prosessen? Det er deg.", "Vi er ikke s\u00e5 langt unna dette scenarioet, skriver Aftenposten. Teknologien finnes. Og mange av l\u00f8sningene er allerede i bruk. De siste \u00e5rene har utviklingen akselerert i et tempo som gj\u00f8r at selv eksperter som Andrew McAfee sliter med \u00e5 henge med i svingene.", "- Teknologien endrer seg s\u00e5 raskt at selskaper, land, utdanningssystemer og vi individer ikke rekker \u00e5 tilpasse oss. Vi b\u00f8r ikke og kan ikke endre p\u00e5 hastigheten i den teknologiske utviklingen, derfor b\u00f8r vi s\u00f8rge for at vi selv blir raskere til \u00e5 justere kurs, sier han.", "LES OGS\u00c5: Slik f\u00e5r du mest ut av de digitale julegavene dine", "48-\u00e5ringen er direkt\u00f8r ved Center for Digital Business p\u00e5 Massachusetts Institute of Technology (MIT), og anses som en av de store guruene innen teknologiutvikling og hvordan IT p\u00e5virker arbeidslivet og hverdagene v\u00e5re.", "Den kritikerroste boken \u00abThe Second Machine Age\u00bb , som McAfee og forskerkollegaen Erik Brynjolfsson ga ut i fjor, er n\u00e5 oversatt til 16 spr\u00e5k.", "LES OGS\u00c5: Dette er teknologien du finner i de nyeste TV-ene", "Ideen er ganske enkel: Robotene kommer snart til \u00e5 overta veldig mange av jobbene som mennesker gj\u00f8r i dag, spesielt innen yrker som har med manuelt arbeid og service \u00e5 gj\u00f8re. Og vi m\u00e5 skynde oss for \u00e5 tilpasse oss til en helt ny verden der arbeidslivet er noe helt annet enn hva vi er vant til i dag.", "Skummelt?", "Ikke for optimisten Andrew McAfee.", "- Tvert imot!", "LES OGS\u00c5: Vil revolusjonere m\u00e5ten vi l\u00e6rer p\u00e5", "48-\u00e5ringen lyser opp og tar en slurk kaffe, nybrygget p\u00e5 utmerket vis av en h\u00f8yst menneskelig barista p\u00e5 en hyggelig caf\u00e9 i n\u00e6rheten av McAfees bolig i universitetsomr\u00e5det Cambridge, like utenfor Boston.", "- Levestandarden v\u00e5r har \u00f8kt enormt de siste ti\u00e5rene. Den eneste m\u00e5ten \u00e5 fortsette denne utviklingen p\u00e5, uten \u00e5 \u00f8delegge planeten vi bor p\u00e5, er gjennom ny teknologi. Og da snakker jeg ikke bare om at vi skal kj\u00f8pe flere ting vi ikke trenger og \u00e5 spise flere tomme kalorier. Jeg snakker om \u00e5 gi oss bedre helse, st\u00f8rre kunnskap, mer fritid. S\u00e5 fort teknologien frigj\u00f8r oss fra arbeidsoppgaver mennesker m\u00e5 utf\u00f8re i dag, vil vi st\u00e5 fritt til \u00e5 gj\u00f8re mer av det vi \u00f8nsker, sier McAfee.", "Men hva skjer med alle som kj\u00f8rer gaffeltruck p\u00e5 varehus i dag? Eller alle som jobber med kundeservice?", "- Det er et legitimt sp\u00f8rsm\u00e5l. Men l\u00f8sningen kan ikke handle om hvordan vi skal beskytte de arbeidsplassene. Hva er alternativet? \u00c5 v\u00e6re bevisst mindre effektive for \u00e5 opprettholde jobber som strengt tatt ikke lenger trengs? Det kan man kanskje gj\u00f8re i et kommunistisk land, men ikke i et demokrati, sier McAfee.", "Han sammenligner utviklingen med et gammelt sagn som forteller hvordan sjakkspillet ble til: Oppfinneren fortalte herskeren, som hadde bedt om et nytt spill, at han kunne f\u00e5 betalt ved at herskeren ga ett korn for det f\u00f8rste feltet p\u00e5 spillbrettet, to korn for det neste for s\u00e5 \u00e5 doble for hvert felt.", "Herskeren angret raskt p\u00e5 at han svarte ja. Innen man kommer seg halvveis p\u00e5 brettet begynner nemlig antallet korn \u00e5 bli astronomiske.", "McAfee mener at vi n\u00e5 er kommet til andre halvdel av sjakkbrettet n\u00e5r det gjelder den teknologiske utviklingen: Ting skjer stadig raskere, og i tiden fremover vil tempoet v\u00e6re svimlende.", "Derfor, mener han, m\u00e5 vi tilpasse oss, blant annet ved \u00e5 endre p\u00e5 utdanningssystemet.", "- Undervisningen er p\u00e5 alle niv\u00e5er tilrettelagt for en annen form for yrkesliv, der innovasjon og kreativitet var mindre viktig enn konformitet og det \u00e5 kunne utf\u00f8re repetitive oppgaver, sier han.", "OK. La oss si at dagens unge blir gitt de verkt\u00f8yene de trenger for \u00e5 tilpasse seg et annerledes arbeidsliv. Men hva med alle som allerede er godt etablert i arbeidslivet?", "- Det er en av de st\u00f8rste utfordringene for rike land akkurat n\u00e5. Land som Norge og USA har massevis av arbeidere som er tilpasset et visst sett med kriterier. Og n\u00e5 endres disse kriteriene sv\u00e6rt raskt. Det er ikke lenger slik at man hele tiden rykker opp og frem. I middelklassen ser vi her i USA at medianinntekten g\u00e5r sakte men sikkert nedover, ikke oppover. Middelklassen m\u00e5 l\u00e6re \u00e5 tilpasse seg, og de m\u00e5 f\u00e5 hjelp.", "- Ellers?", "- Ellers risikerer vi politisk uro. Tidligere har vi sett hvordan usikre \u00f8konomiske tider gir rom for demagoger, folk som tar tak i folks raseri og som peker ut en gruppe de kan legge skylden p\u00e5. I USA ser vi allerede tegn til dette med folk som Donald Trump. Han peker p\u00e5 muslimer, p\u00e5 kinesere, p\u00e5 mexicanere. Dem, dem, dem. Det er en skummel trend. Derfor er det s\u00e5 viktig at myndighetene kommer p\u00e5 banen og tilrettelegger for \u00f8konomisk vekst innenfor nye omr\u00e5der. Innovat\u00f8rene og oppfinnerne m\u00e5 f\u00e5 muligheten til \u00e5 skape arbeidsplasser. Vi m\u00e5 tenke nytt n\u00e5r det gjelder hvordan man utf\u00f8rer arbeid. Frilansere kommer til \u00e5 bli langt vanligere enn i dag, sier McAfee.", "Han er fullt klar over at disse endringene kan v\u00e6re enklere \u00e5 f\u00e5 til i USA enn i land som Norge, der arbeidstakernes rettigheter st\u00e5r sterkt.", "- Men jeg tror ikke det vil v\u00e6re riktig \u00e5 v\u00e6re for rigide i m\u00f8te med store forandringer. Fleksibilitet kommer til \u00e5 bli helt essensielt i arbeidslivet fremover - for arbeidstakere, arbeidsgivere og myndigheter. Vi m\u00e5 sp\u00f8rre oss selv: Hva er m\u00e5let v\u00e5rt? USA og Norge vil kanskje ha ulike svar p\u00e5 det sp\u00f8rsm\u00e5let. Jeg tror det er riktig \u00e5 jobbe for \u00e5 skape et rom for folk som er litt g\u00e6rne, regelbrytere som tenker helt annerledes. Folk som Steve Jobs, folk som Google-grunnleggerne, folk som Wikipedia-skaperen Jimmy Wales. Det er en av styrkene i USA, at vi hyller de uortodokse visjon\u00e6rene.", "Greit nok. Men vi kan ikke alle v\u00e6re Steve Jobs, uansett hvor montesorrisk skolegang vi gjennomf\u00f8rer eller hvor mange skatteletter vi f\u00e5r for \u00e5 starte en gr\u00fcnderbedrift. Vi pr\u00f8ver oss igjen: Hva skal alle som trives bedre i en arbeidstakerrolle enn som gr\u00fcnder gj\u00f8re fremover?", "- Den gode nyheten er at maskinene ikke kommer til \u00e5 overta over natten. S\u00e5 vi har litt tid til \u00e5 forberede oss p\u00e5 maskinalderen. Men endringene skjer allerede, s\u00e5 det l\u00f8nner seg \u00e5 tilpasse seg n\u00e5. I tiden fremover vil det v\u00e6re mange muligheter ogs\u00e5 for de som \u00f8nsker \u00abnormale\u00bb jobber. De kan kj\u00f8re for Uber, for eksempel. Da kan du bestemme din egen arbeidstid, samtidig som dine personlige kvaliteter spiller en rolle. Problemet, selvf\u00f8lgelig, er at Uber er blant selskapene som satser tungt p\u00e5 f\u00f8rerl\u00f8se biler, s\u00e5 det er ikke sikkert at dette er en l\u00f8sning p\u00e5 lang sikt, humrer McAfee.", "- Andre ting man kan gj\u00f8re for \u00e5 tjene til livets br\u00f8d?", "- Vi ser n\u00e5 at det blir stadig lettere for folk \u00e5 finne hverandre p\u00e5 nettet. Hvis jeg trenger \u00e5 f\u00e5 utf\u00f8rt noe arbeid, bruker jeg tjenester p\u00e5 nettet for \u00e5 sette meg direkte i kontakt med noen som kan gj\u00f8re akkurat det. Delings\u00f8konomien, som ogs\u00e5 omfatter ting som Airbnb, byr p\u00e5 enorme muligheter. Utfordringen her er selvsagt hva som skjer med folks sykepenger og pensjonspoeng n\u00e5r de jobber som frilansere. Men det tror jeg er en st\u00f8rre utfordring i USA enn i Norge.", "- Du nevnte Uber. I Norge har denne bildelingstjenesten, som i praksis fungerer som en taxitjeneste, f\u00e5tt hard motb\u00f8r fra b\u00e5de myndigheter og den etablerte taxin\u00e6ringen. Er det riktig m\u00e5te \u00e5 m\u00f8te et selskap som Uber p\u00e5?", "- Myndighetene i Norge og alle andre land st\u00e5r overfor et veldig klart valg: Skal vi beskytte fortiden fra fremtiden? Eller skal vi beskytte fremtiden fra fortiden? Dersom du \u00f8nsker \u00e5 beskytte fortiden, b\u00f8r du for all del verne om taxin\u00e6ringen. Dersom du \u00f8nsker \u00e5 beskytte fremtiden, b\u00f8r du tenke annerledes. Jeg er ikke i tvil om hva som er riktig. Fremtiden er en bedre og rikere virkelighet for oss alle enn b\u00e5de fortiden og n\u00e5tiden, sier Andrew McAfee.", "Snart f\u00e5r McAfee muligheten til \u00e5 legge frem argumentene sine direkte til norske beslutningstakere. 7. januar holder han foredrag for statsminister Erna Solberg og en rekke andre samfunnstopper p\u00e5 NHOs \u00e5rskonferanse.", "- Jeg gleder meg. Norge er blant de f\u00e5 landene som har lykkes i \u00e5 forvalte inntekter fra naturressurser. Pensjonsfondet deres er en intelligent m\u00e5te \u00e5 m\u00f8te fremtiden p\u00e5. Hadde det v\u00e6rt opp til meg, ville jeg tatt noen av de pengene og brukt dem til \u00e5 fremme et samfunn der utdanning og innovasjon st\u00e5r i sentrum. Som et lite, rikt og relativt homogent land har Norge en unik mulighet til \u00e5 lykkes i fremtiden. Men da m\u00e5 dere ta de riktige valgene, sier IT-guruen."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "8c8a8f7e91e160563765ee8a7275b464ab9fe0d462ea63a390dfbd30b4911e64"}, {"field": "createtime", "value": "2017-03-08T18:25:45.000Z"}, {"field": "description", "value": "- Norge m\u00e5 tillate at nye selskaper som Uber f\u00e5r lov til \u00e5 etablere seg, sier Andrew McAfee, en av verdens mest innflytelsesrike IT-guruer."}, {"field": "dominantimage", "value": "http://www.adressa.no/incoming/article11967211.ece/f3ffen/ALTERNATES/w980-default/andrewmcafee02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5bac44743e5c6aab080883cf93fb41918aeae9ca.jpg?58c04ca9"}, {"field": "dominantthumbnaildimensions", "value": "300x169"}, {"field": "heading", "value": ["\u00abSkal vi beskytte fortiden fra fremtiden? Eller skal vi beskytte fremtiden fra fortiden?\u00bb -adressa.no", "- Kan ikke bevisst skru ned utviklingstempoet", "Andre halvdel av sjakkbrettet", "Vil gi rom til folk som er sm\u00e5g\u00e6rne", "Vil tillate Uber i Norge"]}, {"field": "id", "value": "5bac44743e5c6aab080883cf93fb41918aeae9ca"}, {"field": "keyword", "value": ["Teknologi", "Uber"]}, {"field": "keywords", "value": "Teknologi,Uber"}, {"field": "kw-category", "value": ["pluss", "okonomi"]}, {"field": "kw-company", "value": "google"}, {"field": "kw-concept", "value": ["rike", "beskytte", "tilpasse", "fortiden", "mulighet", "jobbe", "dag", "arbeidsliv", "utviklingen", "beskytte fremtiden", "arbeid", "teknologi", "fremtiden", "skjer", "land", "raskt", "trengs", "beskytte fortiden"]}, {"field": "kw-entity", "value": ["digital business", "massachusetts institute", "aftenposten", "center for digital business", "the second machine age", "wikipedia", "k. la", "uber", "massachusetts institute of technology", "airbnb"]}, {"field": "kw-location", "value": ["boston", "norge", "cambridge"]}, {"field": "kw-pageclass", "value": "article"}, {"field": "kw-person", "value": ["donald trump", "erik brynjolfsson", "andrew mcafee", "erna solberg", "jimmy wales", "steve jobs"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/incoming/article11967211.ece/f3ffen/ALTERNATES/w980-default/andrewmcafee02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abSkal vi beskytte fortiden fra fremtiden? Eller skal vi beskytte fremtiden fra fortiden?\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2015/12/27/%C2%ABSkal-vi-beskytte-fortiden-fra-fremtiden-Eller-skal-vi-beskytte-fremtiden-fra-fortiden%C2%BB-11967213.ece"}, {"field": "pageclass", "value": ["article"]}, {"field": "publishtime", "value": "2015-12-27T17:29:00.000Z"}, {"field": "recs-articleid", "value": "11967213"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-12-27T17:29:00.000Z"}, {"field": "recs-rawtitle", "value": "\u00abSkal vi beskytte fortiden fra fremtiden? Eller skal vi beskytte fremtiden fra fortiden?\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "- Norge m\u00e5 tillate at nye selskaper som Uber f\u00e5r lov til \u00e5 etablere seg, sier Andrew McAfee, en av verdens mest innflytelsesrike IT-guruer."}, {"field": "thumbnail", "value": "http://content-thumbnail.cxpublic.com/content/thumbnail200x150/5bac44743e5c6aab080883cf93fb41918aeae9ca.jpg?58c04ca9"}, {"field": "thumbnailfullheightdimensions", "value": "200x1975"}, {"field": "timestamp", "value": "2017-03-08T18:25:45.000Z"}, {"field": "title", "value": "Dette skjer n\u00e5r robotene tar over jobbene v\u00e5re"}, {"field": "url", "value": "http://www.adressa.no/pluss/okonomi/2015/12/27/%c2%abSkal-vi-beskytte-fortiden-fra-fremtiden-Eller-skal-vi-beskytte-fremtiden-fra-fortiden%c2%bb-11967213.ece"}, {"field": "urlhash", "value": "5bac44743e5c6aab080883cf93fb41918aeae9ca"}], "score": 0.34017405, "siteId": "9222270286501375973", "id": "5bac44743e5c6aab080883cf93fb41918aeae9ca"}

