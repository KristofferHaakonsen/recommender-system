{"fields": [{"field": "modifiedtime", "type": "time", "value": "2012-06-19T09:36:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne-marit dahl"}, {"field": "body", "value": ["Saken oppdateres.", "Martin Thronsen fikk over 100 sp\u00f8rsm\u00e5l da han stilte opp i nettm\u00f8te med Spreks lesere torsdag formiddag. \u00abAlle\u00bb ville vite hvordan det var mulig \u00e5 f\u00e5 en slik kropp p\u00e5 bare tre m\u00e5neder.", "Under kan du lese sp\u00f8rsm\u00e5lene og svarene fra nettm\u00f8tet.", "hey:) lurte bare p\u00e5 dietten din? og hvor mange timer per uke du trente? og eventult hva du trente`? eg har ca samme type kropp som du hadde f\u00f8r hehe:) mvh stian", "- Du har samme type kropp som jeg hadde f\u00f8r? Og s\u00e5 er du ikke forn\u00f8yd med den? Unga n\u00e5 til dags... Jeg trente 3 ganger ca 1 time i uka, i tillegg hadde jeg en halvannen times fotball\u00f8kt der jeg ikke gjorde stort annet enn \u00e5 fiske foran m\u00e5l f\u00f8r kiloene begynte \u00e5 renne av meg. Dessuten begynte jeg \u00e5 g\u00e5 til og fra jobb, ca 20 min hver vei. Mer konkret om treningsopplegget og dietten jeg gikk p\u00e5 de f\u00f8rste \u00e5tte ukene finner du p\u00e5 i denne oppf\u00f8lgingsartikkelen vi har laget i samarbeid med Fitnessbloggen.no. Her finner du ogs\u00e5 relevante lenker videre: fhm.no/sprek. I tillegg vil jeg jo anbefale \u00e5 lese artikkelen jeg har skrevet i utgaven av FHM som er ute n\u00e5.", "Hva var treningsopplegget? mvh Cortado", "- Det finner du her: fhm.no/sprek Her finner du ogs\u00e5 mer konkret info om dietten og lenker videre til det meste du m\u00e5tte lure p\u00e5 i forbindelse med kosthold, trening, motivasjon etc.", "Hva brukte du som motivasjon? Henrik S\u00f8ilen", "- Den biten var todelt, minst. Kortsiktig, for \u00e5 lure meg ut p\u00e5 trening i helger og etter legging av unger, var det badstu etter trening og en litt \"ulovlig\" proteindrikk som smakte som jorb\u00e6rmelk de selger p\u00e5 treningssenteret. Mer langsiktig var det for min del naturligvis \u00e5 f\u00e5 til noe som kunne v\u00e6re tilstrekkelig bra til at artikkelen jeg skrev om dette i FHM skulle bli noe av. I tillegg lovet jeg meg selv en ny tatovering hvis det gikk veien, slikt kan funke p\u00e5 enkelte n\u00e5r man n\u00e6rmer seg f\u00f8rti\u00e5rskrisa;) Generelt har jeg h\u00f8rt gode motivasjonstips som \u00e5 love bort bilen din eller en halv m\u00e5nedsl\u00f8nn til en kompis dersom du ikke n\u00e5r m\u00e5let ditt innen en gitt frist. Forpliktelser funker generelt, tror jeg.", "Opplevd d samme Hei! Jeg har opplevd noe av det samme som deg, ned 20 kg siste \u00e5ret ca. Men jeg har ikke like definerte muskler som deg, noe jeg jobber med as we speak. Hvor lenge trener du hver gang, og vil du dele \u00f8velsene dine? Brede", "- Om jeg vil dele MINE \u00f8velser? Jeg tror du er rusk. Neida, klart det, du finner lenker videre til alt sammen i denne oppf\u00f8lgingsartikkelen vi lagde til saken i FHM: fhm.no/sprek Under dietten trente jeg ca en time hver gang, tre ganger i uka. Mye av hemmeligheten er \u00e5 ta i skikkelig n\u00e5r du trener, jeg var svimmel og s\u00e5 n\u00e6rmest stjerner innimellom, men mange skal nok v\u00e6re mer forsiktige med \u00e5 trene knallhardt mens de g\u00e5r p\u00e5 denne dietten, som er mest \u00e5 regne som en kickstart for \u00e5 f\u00e5 kjapt vekttap. Etter dietten er det imidlertid ingen unnskyldning for ikke \u00e5 ta i maks dersom du vil ha kjappe og store resultater...", "Hei! Kjempe imponerende \u00e5 se hva du har f\u00e5tt til. Ble veldig motvert selv ( har begynt p\u00e5 deitten selv) Skulle gj\u00e6rne vist litt mere rundt hva du spiste. Begynner \u00e5 g\u00e5 tom for ideer her. Fant ikke s\u00e5 mye om akkuratt dette p\u00e5 fhm.no/sprek. Netpoint", "- Det jeg slet mest med i begynnelsen var frokosten. Jeg pakket for eksempel cherry-tomater inn i kj\u00f8ttp\u00e5legg med lav fettprosent, alt under 5 prosent er ok. Eller jeg hardkokte seks egg og kastet eggeplommene, men det f\u00f8ltes veldig feil mht ressursbruk. Hvis du er av typen som kan spise middag til frokost, kan middagsrester fra dagen i forveien funke. Alt med kyllingfilet, de fleste steker, all hvit fisk og feks rotmos laget av blomkol og persillerot var ting jeg etter hvert dyttet i meg om morgenen. Middagene gikk etter hvert mye lettere, kj\u00f8r p\u00e5 med proteinrik mat, etter hvert fant jeg frem til mange sv\u00e6rt gode middagsalternativer. Sjekk lenka grundigere, og ikke minst, klikk deg videre p\u00e5 lenker som ligger i denne saken, og du vil finne en del gode tips p\u00e5 god og proteinrik mat.", "Hei! Fikk du mye hjelp til dette? Er veldig ivrig p\u00e5 \u00e5 gjennomf\u00f8re dette, Og hvordan er det med alkoholtolleranse? Reddik", "- B\u00e5de ja og nei. Treningsmessig gjorde jeg alt p\u00e5 egenh\u00e5nd, bortsett fra en gjennomkj\u00f8ring av opplegget fra min mentor i Fitnessbloggen som ellers svarte p\u00e5 det meste jeg lurte p\u00e5 via mail. Her stiller imidlertid alle likt hvis de melder seg inn i forumet p\u00e5 Fitnessbloggen.no, der er det flust med kompetente og vennlige folk som gjerne viderformidler sine kunnskaper. TIl dette med alkoholtoleranse: Det er ingen tvil om at den er lavere p\u00e5 dietten, s\u00e5 man skal v\u00e6re litt forsiktig med alkohol, b\u00e5de fordi man lett kan bli for full, men ogs\u00e5 fordi man gjerne har det med \u00e5 gi beng i ting som diett og det meste annet n\u00e5r man blir fin i farta, og da er veien kort til b\u00e5de kebab p\u00e5 vei hjem og grandis p\u00e5 nachspiel...", "Hei, og godt jobbet! Lurer litt p\u00e5 hva slags mat du spiste p\u00e5 de 12 ukene, og hvordan du spiser n\u00e5 i ettertid? Ola Klut", "- Selv var jeg p\u00e5 diett i \u00e5tte uker, dette kan v\u00e6re altfor mye for noen og litt for lite for andre, avhengig av utgangspunktet de har. Dette er dietten jeg gikk p\u00e5: http://fitnessbloggen.no/psmf-ekstremdiett/ Prinsippet er hovedsakelig maks 5 % karbo OG 5 % fett, og det er ganske strengt. Sjekk feks n\u00e6ringsinnhold.no for hva diverse matvarer inneholder, eller les p\u00e5 pakkene. Igjen vil jeg henvise til fhm.no/sprek for mer om kosthold og diett. Etter at dietten var over har jeg spist helt normalt, men jeg har visse \"senskader\" i form av en viss skepsis til pasta, br\u00f8d og veldig fet mat, men ikke mer enn at jeg begrenser inntaket av dette og spiser mer av noe annet i stedet, gjerne proteinrik mat. Det er vel litt noia for \u00e5 ramle baklengs tilbake til mitt gamle selv, tenker jeg, men det er jo egentlig b\u00e5de ganske sunt og forst\u00e5elig...", "Hvordan klarte du dette og p\u00e5 12 uker . hva gikk dietten ut p\u00e5 og hvor mye trente du .Og hva trente du p\u00e5. anita hovden", "- Les artikkelen jeg har skrevet i siste FHM, der finner du svaret p\u00e5 dette og flere andre av livets mysterier, i tillegg til at du kan le godt av meg og min pr\u00f8ving og feiling og etter hvert mestring. I tillegg b\u00f8r du sjekke ut fhm.no/sprek for konkrete detaljer rundt diett og treningsopplegg.", "Hei! jeg har en herlig mann som gjerne ogs\u00e5 vil ha en s\u00e5nn forvandling, han er veldig glad i sofaen han og. (jeg og egentlig...) Har du noen gode tips til hvordan man kommer i gang uten at det varer en uke og s\u00e5 er man lei? F\u00f8ler det er fort \u00e5 miste motivasjonen, for man forventer jo egentlig litt resultater med en gang.. Vi skal gj\u00f8re det sammen. =)", "kokkeliko", "- Veldig smart \u00e5 gj\u00f8re det sammen, s\u00e6rlig med tanke p\u00e5 diett og innkj\u00f8p og det med \u00e5 motst\u00e5 fristelser. Dietten kickstarter vekttapet, og det er en motivasjon som i seg selv genererer ytterligere motivasjon n\u00e5r dere ser resultatene komme. Dere kan jo forplikte dere p\u00e5 litt drastiske m\u00e5ter: L\u00e5n for eksempel bort 20000 til noen venner og si at dere bare skal ha dem tilbake dersom dere n\u00e5r m\u00e5let dere setter dere innen en viss tid. Eller lov dere selv en konkret og heftig premie dersom dere sammen f\u00e5r det til, s\u00e5 unng\u00e5r dere kanskje at en av dere begynner \u00e5 sabotere etter hvert .", "hei :) imponerende det du har klart :) hvordan spiste og trente du? laget du eit treningsprogam sj\u00f8lv elle er den noe som eg kan finne her p\u00e5 nette? er intressert i og pr\u00f8ve det du har oppn\u00e5dd. Martin", "- Jeg har ikke laget noe treningsprogram selv, nei. Jeg har knapt trent styrke i hele mitt liv f\u00f8r jeg begynte p\u00e5 dette prosjektet for noen m\u00e5neder siden. Opplegget ble skreddersydd for meg av en kar p\u00e5 fitnessbloggen.no, men det skal v\u00e6re ganske anvendelig p\u00e5 de fleste, siden utgangspunktet mitt var ganske vanlig... Du finner opplegget her: fhm.no/sprek", "Lurte p\u00e5 om du kunne gje meg noen gode tips for og trenne vekk fettet :D. Per", "- Tren hardt n\u00e5r du trener, tren styrke fremfor kardio ? og f\u00e5 vekk fettet ved \u00e5 holde deg slavisk til dietten s\u00e5 lenge du g\u00e5r p\u00e5 den. Og meld deg inn i forumet p\u00e5 fitnessbloggen.no for gratis veiledning n\u00e5r du lurer p\u00e5 ting underveis - noe du sannsynligvis vil gj\u00f8re. Det gjorde i hvert fall jeg mens jeg holdt p\u00e5 som verst, n\u00e6rmest daglig.", "Hvilke \u00f8velser, hvor ofte? Hvilken diett?  Tore", "- Dietten finner du her: http://fitnessbloggen.no/psmf-ekstremdiett/ Merk at dette er en noks\u00e5 ekstrem kickstart for kjapt vekttap, og at lengden p\u00e5 den b\u00f8r moderes med tanke p\u00e5 ditt kroppslige utgangspunkt her og n\u00e5. Det kan v\u00e6re lurt \u00e5 melde deg inn i forumet p\u00e5 fitnessbloggen.no, der er det masse folk med kunnskap om diett og trening som driver p\u00e5 dugnad, og som er veldig flinke til \u00e5 veiled nybegynnere som deg (?) og meg. Konkret om \u00f8velsene jeg fulgte finner du p\u00e5 fhm.no/sprek", "Halla, har lyst p\u00e5 st\u00f8rre rompeballer som danser i solnedgangen, s\u00e5 whAT TO do+? 12pac", "- Det har vi vel alle. Dra til Kathmandu, kanskje?", "Skal ikke legge skjul p\u00e5 at du ble kjekkere n\u00e5 Martin ;) men vi lurer p\u00e5 hvorfor du m\u00e5tte barbere deg f\u00f8r etterbildene? menn med h\u00e5r p\u00e5 brystet er HOT! Nysgjerrige jenter", "- Det var fordi en viss Espen Espelund p\u00e5 Fitnessbloggen sa at jeg skulle gj\u00f8re det, og jeg har i grunnen slavisk gjort alt han har bedt meg om under dette prosjektet. Det ble finest p\u00e5 bildene, sa han, og da ble det slik. Han lurte meg til \u00e5 debutere i solarium ogs\u00e5, av samme grunn. For \u00f8vrig har jeg mest h\u00e5r p\u00e5 magen...", "Hvilke diett og hvilke forskjellige \u00f8velser kan du anbefale til en jente p\u00e5 20? Har 1 \u00e5r efarlig med trening, men \u00f8nsker \u00e5 f\u00e5 resutalter! Du er dyktig! H\u00e5per p\u00e5 \u00e5 f\u00e5 svar :) \u00d8nsker det beste og mange gode tips! Cecilie", "- Vet du, jeg er ingen treningsekspert, bare en fersking som lot meg lure til \u00e5 bli med p\u00e5 prosjekt. De som lurte meg driver fitnessbloggen.no, og de har et fora p\u00e5 nett der masse hjelpsomme folk som faktisk har peiling, gjerne hjeler deg. Lykke til!", "Heei! M\u00e5 bare si! Godt jobbet!! Lurer p\u00e5 hva dietten bestod av og hvilken styrketrening det var? Med tanke p\u00e5 six packen var det ekstremt med sit ups? Sara", "- Det er en myte at situps skal v\u00e6re s\u00e5 bra for sixpack. Bl\u00e5s i alt som heter situps, og ta heller styrke\u00f8velser som involverer store muskelgrupper, som pullups/chins, kneb\u00f8y og markl\u00f8ft. Det funka i hvert fall p\u00e5 meg, jeg tok knapt en mage\u00f8velse under hele opplegget. Se for \u00f8vrig fhm.no/sprek for detaljer om diett og styrketrening - og les gjerne ogs\u00e5 artikkelen i bladet for et mer humoristisk perspektiv p\u00e5 hva du eventuelt har foran deg...", "Hvilken \u00f8velser er det du gj\u00f8r mest? topp 5 som er bra og gir resultater.....for \u00e5 fjerne vekk magefettet jogget du en del? Teddyby", "- Jogget ingenting, men l\u00f8p etter hvert litt mer p\u00e5 fotballtrening etter hvert som fettet forsvant og gjorde det mulig. Ta markl\u00f8ft, nedtrekk eller pullups, kneb\u00f8y, foroverlent roing og milit\u00e6rpress, der har du topp fem for min del. Og kj\u00f8r diett for en effektiv start dersom du har nok mage til det...", "Hvor mange kcal spiste du per dag? hvor mye trente du? gratulere med ny kropp. tonny123", "- Takk for den, du. Jeg l\u00e5 p\u00e5 rundt 700-900 kcal om dagen de \u00e5tte ukene jeg var p\u00e5 diett, det er vel ca en tredjedel av der jeg var f\u00f8r. De fleste klarer seg med en kortere diettperiode enn jeg gjorde, men fettet ville liksom ikke forlate meg;) For \u00f8vrig telte jeg aldri kalorier, det ble altfor mye styr for meg, jeg forholdt meg bare til at ingenting av det jeg spiste samlet sett skulle overstige 5 prosent karbo OG fett... Les mer om diett og trening p\u00e5 fhm.no/sprek", "Hvordan klarte du \u00e5 f\u00e5 six-pack? og hva vil du r\u00e5de meg i \u00e5 gj\u00f8re for \u00e5 f\u00e5 litt flatere mage og litt markerte magemuskler? :) Cathrine", "- Tren styrke fremfor kardio, tren hardt n\u00e5r du f\u00f8rst gj\u00f8r det, gjerne tre ganger i uka. Og bruk store muskelgrupper og \u00f8velser som markl\u00f8ft, kneb\u00f8y, chins og milit\u00e6rpress. Bl\u00e5s i situps. Beste enkelttips for min del var da jeg etter prosjektet var over kj\u00f8pte meg en chins-bar, koster ca 450 kroner, og begynte \u00e5 heise meg opp og ned hjemme, veldig bra for vedlikehold dersom man sliter med \u00e5 komme seg p\u00e5 helsestudio. Og selvsagt: Kj\u00f8r dietten dersom du har behov for det, veldig effektivt, men ikke n\u00f8dvendigvis en god ting for alle. Sjekk fhm.no/sprek for detaljer.", "Hva er ditt beste tips for \u00e5 kvitte seg med litt mage og l\u00e5r? b\u00e6\u00e6\u00e6rgen", "- Jeg synes strengt tatt du skulle beholde begge deler. Men hvis du vil ha litt mindre av det, kan du vurdere dietten jeg fulgte: http://fitnessbloggen.no/psmf-ekstremdiett/ Kombinert med litt jevnlig trening styrketrening av store muskelgrupper er mye gjort.", "Har du merket en forbedring i sexlivet etter treningen? Synn\u00f8ve S", "- Nope, det er like elendig som det alltid har v\u00e6rt;)", "Er det noe sted vi kan finne en detaljert oversikt over dietten du brukte eller evt en lignende diett? Christer", "- Rent konkret p\u00e5 dietten: http://fitnessbloggen.no/psmf-ekstremdiett/ Generelt om trening og kosthold, siden dette \u00e5penbart funker best i tospann: fhm.no/sprek", "Jeg har selv trent siden nytt\u00e5r, og har oppn\u00e5dd gode resultater, men tonete magemuskler er jeg langt unna - hvordan har du klart \u00e5 f\u00e5 vekk alt magefettet?? Elisa", "- Igjen: Dietten fikk det vekk, den f\u00f8rte til at jeg gikk i konstant kaloriunderskudd, og da tvinges kroppen etter hvert til \u00e5 brenne av overfl\u00f8dig fett. Verre er det ikke, det var det i hvert fall ikke for meg. S\u00e5 pynter du selvsagt p\u00e5 resultatet med styrketrening slik at proporsjonene blir gode, men det er du jo i gang med allerede. Kj\u00f8re store muskelgrupper hardt med \u00f8velser som markl\u00f8ft, foroverb\u00f8yd roing, chins, dips, kneb\u00f8y og milit\u00e6rpress. Suppler gjerne med pushups og planke, og ta deg i n\u00e6rheten av helt ut hver gang, s\u00e5 fremt du er i form til det. Pass deg litt for sistnevnte hvis du kj\u00f8rer diett samtidig, dog...", "brukte du nutrilet produkter?? hvor mange uker brukte du det? Patrick", "- Kall meg en dum ape, men jeg aner ikke hva nutrilettprodukter er. S\u00e5 svare er vel nei. Jeg tok en spiseskje flytende omega tre hver dag, det er generelt sunt, sier de som har greie p\u00e5 det, og helt n\u00f8dvendig hvis du kj\u00f8rer dietten jeg var p\u00e5 i \u00e5tte uker: http://fitnessbloggen.no/psmf-ekstremdiett/ Spis sunt og tren jevnlig, var det de sa jeg skulle gj\u00f8re, S\u00e5 gjorde jeg det.", "Hei, Har du eksempler p\u00e5 maten du spiste/spiser? F\u00f8r n\u00e5r jeg har trent, har det g\u00e5tt p\u00e5 de vanlige triksene som kyllingfil\u00e8t, ris, tunfisk,m.m.  Sommeraktiv", "- Jeg spiste ikke ris under selve dietten, men kyllingfilet gikk det mye av, ja. Ellers gikk det mye i hvit fisk, skalldyr, steker og kj\u00f8tt uten for mye fett og blomk\u00e5l, brokkoli, asparges etc. Kort sagt proteiner i massevis, men ikke noe pulver. .", "Har nettopp begynt \u00e5 trene selv og hadde ikke v\u00e6rt meg imot \u00e5 f\u00e5 til noe likedan som deg..Kan du dele b\u00e5de programmet du f\u00f8lgte og dietten?? Nez", "- Du finner detaljene her: fhm.no/sprek", "Hei :-) Hvilken diett har du hver dag. Da tenker jeg frokost/middag og hvor mangen m\u00e5ltider? Eivind Andreas", "- Da jeg var p\u00e5 diett, for min del varte den i \u00e5tte uker, spiste jeg bare mat som inneholdt mindre enn fem prosent karbo OG fett. Ganske strengt, men det gir resultater og blir lettere etter hvert. Her er mer om den: http://fitnessbloggen.no/psmf-ekstremdiett/", "F\u00f8rst av alt vil jeg si at det du har oppn\u00e5dd er beundringsverdig! Gratulerer. Har du tatt noe Kreatin eller ekstra proteintilskudd i denne perioden eller er det bare mat og trening som har gitt disse resultatene? Fikk du satt opp en kostholdsplan av en PT, samt treningsprogram? Jeg sliter litt med \u00e5 holde motivasjonen oppe selv og er dermed blitt ufrivillig st\u00f8ttemedlem jeg ogs\u00e5.... Trenger litt r\u00e5d her;-). Madam Mim", "- Ikke noe proteintilskudd, nei. Vet ikke hva Kreatin er engang, jeg. Det er mat og trening, ja. Fikk retningslinjer til kosthold av gutta p\u00e5 Fitnessbloggen, som lurte meg meg p\u00e5 dette prosjektet, og detaljene rundt opplegget finner du p\u00e5 fhm.no/sprek. Jeg kan ellers anbefale forumet p\u00e5 nevnte blogg, flinke folk som gjerne svarer godt p\u00e5 det du m\u00e5tte lure p\u00e5 og som er flinke til \u00e5 motivere, uten at noen skal ha en krone for det...", "Kor mange timar i veka brukte du p\u00e5 trening, matlaging, dusjing og alt som h\u00f8yrer med? Fekk du tid til noko som helst anna enn \u00e5 jobbe og trene? figz", "- Jada, jeg har to sm\u00e5 unger som krever sitt. Men i begynnelsen var det ikke s\u00e6rlig g\u00f8y, det m\u00e5 jeg tilst\u00e5. Men n\u00e5r kiloene rant av takket v\u00e6re dietten, genererte det motivasjon til \u00e5 fortsette. Jeg trente 3X1 time i uka, men si at hver trening tok to timer til sammen inkludert bel\u00f8nning som badstu og det \u00e5 labbe til og fra helsestudioet. Har du litt plass der du bor er mye gjort hvis du kj\u00f8per deg noen l\u00f8se vekter, en chins-bar og en treningsmatte du kan ta planke og pushups p\u00e5. Da er det bare motivasjon det st\u00e5r p\u00e5.", "Hei! Gratulerer s\u00e5 mye med resultatene dine, som var mildt sagt imponerende! Jeg holder selv p\u00e5 med et lignende program som g\u00e5r over tolv uker: l\u00f8per to ganger hver dag, trener styrke 4-5 i uken og har strengt kosthold. Dette har jeg fulgt i ti uker n\u00e5 og har funkert flott, men en ny fysikk skal jo opprettholdes over tid, noe flere anser som vanskeligere enn selve transformasjonen, kan du gi detaljer p\u00e5 kostholds - og treningsendringer du gjorde etter de tolv ukene for \u00e5 vedlikeholde vekt og muskelatur? Trening-FTW", "- Jeg har frigjort meg ganske mye fra kostholdsregimer etter at diettbiten var over, og har spist normalt i flere m\u00e5neder n\u00e5. Men jeg holder nok litt tilbake p\u00e5 karbo-fronten, og drikker mye mindre \u00f8l enn f\u00f8r. Drikk vin (med lavt sukkerinnhold) og du forblir fin... N\u00e5r det gjelder vedlikehold har jeg oppdaget at det er tyngre for meg \u00e5 komme meg p\u00e5 helsestudio to ganger i uka n\u00e5 enn det var \u00e5 kj\u00f8re 3 ganger i uka da jeg hadde prosjektet over meg, derfor har jeg kj\u00f8pt meg en chins-bar som jeg heiser meg opp etter noen ganger i uka, i tillegg til at jeg har kj\u00f8pt meg en liten manualkoffert, slik at jeg f\u00e5r gjort hjemmetrening n\u00e5r jeg ikke makter \u00e5 lure meg til treningssenteret ofte nok. Det er tre m\u00e5neder siden prosjektet mitt var ferdig, og jeg kan i hvert fall ikke se noen negativ utvikling, bortsett fra et par gr\u00e5 h\u00e5r muligens...", "Halla sexy! Det g\u00e5r rykter om at resten av redaksjonen b\u00e5de er misunnelige p\u00e5 deg og dritlei hele den nye kroppen din. Hva har du \u00e5 si til det? HaiKarate!", "- Dette er selvsagt en god anledning til \u00e5 v\u00e6re beskjeden og si at det m\u00e5 nesten de svare p\u00e5, men det gidder jeg ikke. Det er klart de er det! Jeg er b\u00e5de sjefen deres og kan banke dem opp. Neida. Joda. Eh, du f\u00e5r nesten sp\u00f8rre dem selv. Men jeg begynner nesten \u00e5 bli drittlei den nye kroppen min selv...", "Har begynnt p\u00e5 en lignende diet selv etter \u00e5 ha sett forvandlingen din. Lurer p\u00e5 om jeg rett og slett spiser \"for lite\".. (ligger n\u00e5 p\u00e5 900-1000kcal dagen) Vet du hvor mye du spiste om dagen s\u00e5nn ca.? (i kcal) Thomas", "- Jeg l\u00e5 p\u00e5 700-900 om dagen under dietten, tror jeg. (Jeg orket ikke \u00e5 telle/regne, men tok det p\u00e5, eh, magef\u00f8lelsen. Og forholdt meg noks\u00e5 slavisk til at fettprosent og karboandel ikke skulle overstige fem prosent.", "Hvor lang tid gikk det f\u00f8r du kunne se fremgang i speilet? Kristin", "- Et par uker, kanskje. Men den st\u00f8rste enkeltforandringen kom da jeg barberte vekk ragget p\u00e5 magen for \u00e5 ta etterbilder da prosjektet var ferdig. Iiik, six-pack, liksom...", "Hvor finner jeg treningsplanen du fulgte, evt dietten? S\u00e5 artikkelen p\u00e5 nettet ig\u00e5r og ble supergira p\u00e5 trening! Kan du s\u00e5 kan vel sikkert jeg og? YOU ARE MY INSPIRATION! (Om den er i FHM for April, kan dere sende en utgave til meg i Dublin? :D) Ole R\u00f8muld", "- J\u00f8je meg. Men ja, det er antakelig slik. Kan jeg, kan du. Mye lettere enn man tror om man begynner i rett ende, dvs med kostholdet. Holder det med \u00e5 sende bladet til Ole, Dublin?", "Hvordan skal du g\u00e5 fram for \u00e5 biffe deg opp? Noen plan med kosthold/program? *Abs on a skinny guy, just doesn \u0301t count*. Tor erik", "- Hehe, det er mulig det er slik det henger sammen. N\u00e5 er ikke jeg akkurat noen bolef... eh, treningsfyr, s\u00e5 jeg er mer enn forn\u00f8yd dersom jeg klarer \u00e5 vedlikeholde niv\u00e5et jeg er p\u00e5 i dag. S\u00e5 det blir ikke noen biffing. Med mindre noen lurer meg med p\u00e5 nok et artikkelprosjekt, da. FHM goes ruslebiff, anyone?", "1. Hvor lenge var du p\u00e5 dietten, og n\u00e5r begynte du \u00e5 merke at magemusklene kom frem? 2. N\u00e5r spiste du i forhold til trenings\u00f8ktene? 3. Hva var det beste du spiste p\u00e5 diett? Mvh Trond :-)", "1. \u00c5tte uker. Jeg oppdaget sixpacken dagen f\u00f8r jeg var ferdig og vi tok etterbildene. Det skjedde da jeg barberte vekk h\u00e5ret p\u00e5 magen. Jeg m\u00e5tte le da jeg s\u00e5 den. 2. Etter dietten, dvs de fire siste ukene da jeg skulle bygge meg opp og dessuten g\u00e5 opp litt i vekt, spiste jeg litt karbo, ris eller poteter, samt proteiner som kylling eller fisk, b\u00e5de f\u00f8r og etter trening. Under dietten var poenget bare \u00e5 v\u00e6re tilstrekkelig mett til \u00e5 kunne trene, ikke noe spesielt opplegg utover det. 3. Masse godt innnen fisk, kj\u00f8tt og skalldyr. Og godiserstatningen Kesam Mager blandet med Fun Light med bringeb\u00e6rsmak var en slager. H\u00f8res f\u00e6lt ut, men smakte som en god yoghurt. Fin \u00e5 ha n\u00e5r ting f\u00f8ltes trist under dietten...", "- Karboinnhold over fem prosent var fyfy s\u00e5 lenge jeg var p\u00e5 dietten. Selv var jeg p\u00e5 den i \u00e5tte uker, men det er nok i lengste laget for de fleste. Etter trening spiste jeg proteiner, men i oppbyggingsfasen, dvs for min del de siste fire ukene, spiste jeg karbo b\u00e5de f\u00f8r og etter trening.", "Det stod at du l\u00e5nte ut 20.000 til venner og fikk de kun tilbake etter at du fikk six-pack. Problemet er det at jeg ikke har noen p\u00e5litelige venner og om jeg st\u00e5r og banker p\u00e5 d\u00f8ren og skal ha de tilbake med six-packen min s\u00e5 har de sannsynligvis brukt alle pengene p\u00e5 \u00f8l. Hva kan jeg gj\u00f8re i stedet? Absintheminded", "- Det sto vel ikke at JEG gjorde det, jeg hadde artikkelen som m\u00e5l, men at MAN kan gj\u00f8re noe slikt, spesielt hvis man har venner som er til \u00e5 stole p\u00e5. Forpliktelse kan v\u00e6re ett stikkord, bel\u00f8nning et annet. Finn deg et eller annet du virkelig \u00f8nsker deg, og si at du f\u00e5r det dersom du n\u00e5r m\u00e5lene dine...", "Imponerende arbeid b\u00e5de av deg og av de som satte opp diett og program som gir slike resultater. Hvordan er det \u00e5 g\u00e5 p\u00e5 slik diett n\u00e5r du skal prestere p\u00e5 jobb og ogs\u00e5 kunne bidra hjemme? Ble du ikke tr\u00f8tt/gretten pga. lite mat? Hvordan l\u00f8ste dere det med din diett og familiens matvaner ellers, laget du egen mat til deg? Er diettmaten kostbar i forhold til \"normalt\" kosthold? Tormy", "- Svaret p\u00e5 det siste kan nok v\u00e6re ja, s\u00e6rlig dersom du handler p\u00e5 dyrere matvarebutikker, som jeg gjorde. Det hjalp da jeg etter hvert inns\u00e5 hvor mye penger som gikk med p\u00e5 mat, og jeg byttet til en rimeligere kjede... Nei, jeg ble ikke tr\u00f8tt og gretten, i hvert fall ikke mer enn vanlig, og vel snarere tvert imot. Men jeg spiste da heller ikke lite mat, jeg spiste bare annerledes mat, dvs protinrik mat p\u00e5 bekostning av karbo og fett. Funka bra for meg, i hvert fall, men folk er jo forskjellige, sies det...", "Hei Martin, Gratulerer med fantastiske resultater - det er helt vanvittig bra jobbet! Det st\u00e5r respekt av din innsats, s\u00e5 jeg mener virkelig ikke \u00e5 v\u00e6re kritisk n\u00e5r jeg sp\u00f8r: er ditt \"etter\" bilde manipulert/photoshoppet eller lignende? Bare nysgjerrig egentlig - det er jo standard praksis for modeller innen sport/fitness at selv om de ser bra ut s\u00e5 pyntes det fortsatt en god del p\u00e5 bildene. Riktig lyssetting er jo ogs\u00e5 viktig. Fortell gjerne litt om bakgrunnen for bildene. St\u00e5 p\u00e5 videre og takk for en fin artikkel! Kristian", "- Bildene er ikke fotoshoppet, nei, men lyssetting har vi naturlig nok gjort, det ser man ogs\u00e5 av bildene. Utover det tok jeg en del pushups og l\u00f8fta litt p\u00e5 noen pulter her p\u00e5 kontoret da vi tok etterbildene, for at musklene skulle v\u00e6re i spenn. I tillegg har jeg debutert i solarium og barbert vekk litt kroppsh\u00e5r, det er visst s\u00e5nn det blir best sier de som har greie p\u00e5 slikt. F\u00f8r-bildene er tatt p\u00e5 utpust og i verst tenkelig knekk - men i artikkelen i bladet er det en serie bilder som ikke er lyssatt, der jeg st\u00e5r i samme positur hver tredje uke. Utviklingen du ser der er kanskje mest fascinerende - og definitivt mest naturtro...", "Du ser mer forn\u00f8yd ut p\u00e5 bildet hvor du er utrent. Ble du sintere av diett og muskelbygging? ;-)TB", "-Jeg pr\u00f8ver bare \u00e5 t\u00f8ffe meg litt. Det er s\u00e5nn man skal se ut da, sier'em. Generelt er jeg nok LITT blidere n\u00e5.", "That's it. Jeg begynner nuh. Hvordan tok du egentlig valget? Dette er jo noe jeg har planlagt i \u00e5revis, men, det blir ofte med \"Jada, jeg begynner snart\", liksom. Tom", "- Hvis du forholder deg til begynner nuh-innstillingen, kommer du ogs\u00e5 til \u00e5 f\u00e5 det til...", "Hvor mange kg gikk du ned p\u00e5 d 12 ukene? Gunnar", "- 12 kg, men reellt sett mer, siden jeg fikk \u00f8kt muskelmasse, og muskler veier mer enn fett.", "LES OGS\u00c5: Fikk six-pack p\u00e5 12 uker"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "a26bbd99c7aca2aa971013eb2b2d2f51a82f4fb4ff1ea2f61b8efc54cd2289d6"}, {"field": "createtime", "value": "2017-05-01T20:38:06.000Z"}, {"field": "description", "value": "P\u00e5 12 uker fikk Martin Thronsen six-pack. I et nettm\u00f8te med Spreks lesere forklarer han hvordan det gikk til."}, {"field": "dominantimage", "value": "http://www.adressa.no/incoming/article2143617.ece5/ALTERNATES/w980-default/sprek_sixpack_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ffdcf44aa74fe076a0f5922b18fb08080335f876.jpg?597b101a"}, {"field": "dominantthumbnaildimensions", "value": "300x169"}, {"field": "heading", "value": ["Slik fikk han sixpack p\u00e5 tolv uker -adressa.no", "S\u00e5 stjerner", "Karbohydrater", "Bort med fettet", "Tips til jente p\u00e5 20", "Vil ha markerte magemuskler", "Nutrilett?", "Proteintilskudd", "700-900 kcal", "Finne motivasjonen", "- Gratulerer"]}, {"field": "id", "value": "ffdcf44aa74fe076a0f5922b18fb08080335f876"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tren", "diett", "tren styrke fremfor", "styrke fremfor kardio", "kj\u00f8r diett", "lenker videre", "uka", "tren styrke", "proteinrik mat", "barbert vekk"]}, {"field": "kw-entity", "value": ["spreks", "cecilie", "christer", "kristin", "kristian", "brede", "fun light", "finn", "hei", "mim", "cathrine", "elisa", "cortado", "tom", "kesam mager", "tor", "kreatin", "gunnar", "tore", "thomas", "gratulerer", "trond", "fitnessbloggen"]}, {"field": "kw-location", "value": ["sara", "patrick", "dublin", "kathmandu"]}, {"field": "kw-pageclass", "value": "article"}, {"field": "kw-person", "value": ["ola klut", "martin thronsen", "espen espelund", "henrik s\u00f8ilen", "synn\u00f8ve s", "ole r\u00f8muld", "eivind andreas"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article2143617.ece5/ALTERNATES/w980-default/sprek_sixpack_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik fikk han sixpack p\u00e5 tolv uker"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article1804704.ece"}, {"field": "pageclass", "value": ["article"]}, {"field": "publishtime", "value": "2012-04-12T12:23:44.000Z"}, {"field": "recs-articleid", "value": "3208558"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2012-04-12T12:23:44.000Z"}, {"field": "recs-rawtitle", "value": "Slik fikk han sixpack p\u00e5 tolv uker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "P\u00e5 12 uker fikk Martin Thronsen six-pack. I et nettm\u00f8te med Spreks lesere forklarer han hvordan det gikk til."}, {"field": "thumbnail", "value": "http://content-thumbnail.cxpublic.com/content/thumbnail200x150/ffdcf44aa74fe076a0f5922b18fb08080335f876.jpg?597b101a"}, {"field": "thumbnailfullheightdimensions", "value": "200x3791"}, {"field": "timestamp", "value": "2017-07-28T10:21:14.000Z"}, {"field": "title", "value": "Slik fikk han sixpack p\u00e5 tolv uker"}, {"field": "url", "value": "http://www.adressa.no/sport/sprek/article1804704.ece"}, {"field": "urlhash", "value": "ffdcf44aa74fe076a0f5922b18fb08080335f876"}], "score": 0.3810979, "siteId": "9222270286501375973", "id": "ffdcf44aa74fe076a0f5922b18fb08080335f876"}

