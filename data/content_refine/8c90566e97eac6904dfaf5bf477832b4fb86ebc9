{"fields": [{"field": "modifiedtime", "type": "time", "value": "2012-08-23T09:02:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "adresseavisen ."}, {"field": "body", "value": ["Saken oppdateres.", "HVORFOR KAN IKKE alle som en legge alt som skjedde i 2. verdenskrig bak seg?\u00bb Denne reaksjonen kom i kj\u00f8lvannet av en bokutgivelse for vel ett \u00e5r siden, der forfatterne koblet hjemmefronten til en likvidasjonsepisode i Sn\u00e5sa like f\u00f8r frigj\u00f8ringen i mai 1945. Lignende utspill dukket ogs\u00e5 opp i regionale og nasjonale medier i forbindelse med fjor\u00e5rets teaterstykke \u00abLola\u00bb som omhandlet Henry Rinnan. Med jevne mellomrom og i ulike sammenhenger har flere tatt til orde for \u00e5 \u00ab\u00e5 bli ferdige med krigen\u00bb. Men dersom vi ser temaet annen verdenskrig i et fugleperspektiv, gjennom ulike formidlingskanaler som tv/film, forsknings- og bokprosjekter, er det s\u00e5 langt lite som peker i retning av at vi n\u00e6rmer oss et sluttpunkt for emnet. Dette er ikke stedet for \u00e5 framlegge en utt\u00f8mmende oversikt, men la oss likevel trekke opp noen korte linjer: I FJOR H\u00d8ST viste NRK to nye, perspektivrike og dyptpl\u00f8yende dokumentarer som omhandler krigs\u00e5rene. F\u00f8rst ute var Hitlers privatsekret\u00e6r, Traudl Junge. \u00abD\u00f8dvinkelen\u00bb heter den vel 90 minutter lange, sterke og kritikerroste \u00f8yenvitneskildringen som kaster nytt lys over F\u00f8reren i perioden 1942 til 1945. Junge d\u00f8de for \u00f8vrig to dager etter at filmen med henne for f\u00f8rste gang ble vist under filmfestivalen i Berlin. Like f\u00f8r jul fulgte s\u00e5 en norsk dokumentarproduksjon om Vidkun Quisling. Med denne skapte regiss\u00f8r Svein Rune Nyland historie. For f\u00f8rste gang sto n\u00e5 flere av Quislings n\u00e6re medarbeidere fram under fullt navn i et program hvor ogs\u00e5 motstandsmenn uttalte seg. BEUNDRERNE og ford\u00f8mmerne av Quisling kom til orde uten at det ble gjort forskjell i presentasjonsformen. Her var heller ingen sensur. Sist gang en TV-produksjon lot landssvikerne st\u00e5 fram med sine vurderinger, Haagen Ringnes' serie \u00abI solkorsets tegn\u00bb fra 1981, skapte hendelsen et medierabalder. Ikke s\u00e5 denne gang. Nylands produksjon fikk gode anmeldelser og ros for \u00e5 ha sluppet til Quislings tilhengere. Dokumentaren bygger p\u00e5 Oddvar H\u00f8idals nye biografi om mennesket og fenomenet Vidkun Quisling. Boken utkom f\u00f8rste gang i 1988, men foreligger n\u00e5 i en revidert versjon grunnet nytt tilfang av kildemateriale. \u00ab\u00c5 overkomme fortiden\u00bb heter et st\u00f8rre, tverrfaglig forskningsprosjekt som skal ferdigstilles i 2003. Her problematiserer en rekke kjente forskere ulike sider ved rettsoppgj\u00f8ret og hvordan denne erfaring har blitt bearbeidet i det norske samfunn. Videre er det i den senere tid publisert en lang rekke med b\u00f8ker som omhandler okkupasjons\u00e5rene og annen verdenskrig, mens andre planlegges utgitt i n\u00e6r framtid. MENINGSSPEKTRET ser ut til \u00e5 ha \u00f8kt i forhold til tidligere okkupasjonshistorisk forskning, og en kan registrere forskyvninger i temavalg og perspektiver. Denne utviklingen er formet i takt med en stadig \u00f8kende distanse i tid til krigs\u00e5rene. I stikkords form kan blant annet nevnes utgivelser om NS-barnas historie, om den norske fascismen, tysk etterretning i Norge, hjemmefrontens likvideringer, det norske politiets rolle, en studie av de norske frontkjemperne og deres motiver, lokalhistoriske b\u00f8ker og diverse erindringslitteratur- ogs\u00e5 fra \u00abtapernes\u00bb side, om plyndringen av j\u00f8dene, og Norges bidrag til holocaust. Det har hittil v\u00e6rt en lang og sammenhengende tradisjon av nasjonale og lokale krigstids-markeringer. Ingen epoke av landets historie er s\u00e5 vel dokumentert og diskutert som annen verdenskrig. Hvorfor har vi ikke for lengst passert et metningspunkt med den n\u00e6r uoverkommelige mengden av tv-, video- og radioprogrammer, og b\u00f8ker som er produsert fra 1945 og til i dag? At okkupasjonstiden har v\u00e6rt omgitt av en vedvarende nysgjerrighet, baserer seg ikke p\u00e5 tilfeldigheter. Satt p\u00e5 spissen er annen verdenskrig noe av det mest spennende som har hendt oss her til lands. \u00c5rene 1940-1945 representerer noe enest\u00e5ende i norsk historie, en tid som b\u00f8d p\u00e5 krig, noe som ikke hadde forekommet i landet siden 1814, og da i et meget begrenset omfang. Kontrastene mellom helter og skurker, nasjonale og unasjonale, var knivskarpe. Historiker Ole Kristian Grimnes skrev en gang at den nasjonale seier var fullstendig, og at den lot seg omslutte av en n\u00e6r total nasjonal konsens. Krigs\u00e5rene har befestet seg s\u00e5 tungt i nordmenns kollektive identitet at denne side ikke vil forsvinne med krigsdeltakerne selv. Kanskje har s\u00e6rlig okkupasjonslitteraturen framhevet seg og spilt en viktig rolle som identitetsb\u00e6rer og minnesmerke, p\u00e5 tvers av generasjonene. I boken \u00abDet var noe annet under krigen\u00bb (Oslo, 1995), skriver folklorist Anne Eriksen at for sv\u00e6rt mange nordmenn har begrepet \u00abunder krigen\u00bb fortsatt en spesiell mening. \u00abUnder krigen\u00bb forekommer ikke bare som en tidsmessig begrensning, begrepet fanger videre inn b\u00e5de erfaringer og tilstander. Samtidig har perioden 1940-45 f\u00e5tt en sterk symbolsk betydning. KRIGS\u00c5RENE har spilt en vesentlig rolle i norsk identitetsbygging, og er blitt deler av et nasjonalt kultur- og verdigrunnlag. Tidligere generasjoners erfaringer fra krigen har blitt en del av v\u00e5r samlede kollektive bevissthet, og dermed har de som ikke opplevde krigen selv heller aldri f\u00e5tt anledning til \u00e5 glemme den. Kampen mot nazismen var en sak som samlet landet. Har krigen blitt en del av en nasjonal, historisk kode som man simpelthen m\u00e5 kjenne til for \u00e5 kunne betrakte seg som norsk? Det kan alts\u00e5 synes som om det verken er \u00f8nskelig eller mulig \u00e5 \u00abbli ferdig med krigen\u00bb, selv ikke i den mest snevre forst\u00e5else av uttrykket. Til det er tidsperioden for sterkt nedfelt i den norske kulturarv. Krigsminnesmerker og historiske steder har blitt, og blir fortsatt profilert som turistattraksjoner. Mange museer vier okkupasjonstiden stor oppmerksomhet, ikke minst n\u00e5r det gjelder lokalhistoriske begivenheter og forhold. Disse institusjonene blir ogs\u00e5 ofte brukt i undervisnings\u00f8yemed. B\u00c5DE L\u00c6RERE og museumsansatte m\u00f8ter i sin hverdag elever som kjenner til historier om besteforeldre og slektninger som akt\u00f8rer under krigstiden. Disse erfaringer viser nettopp at overleveringene som Eriksen beskriver, i stor grad har n\u00e5dd fram til og blitt tatt opp av nye generasjoner. Kollektivtradisjonen er f\u00f8rt videre. Det er fortsatt mer \u00e5 bestille i materien. B\u00e5de i den reviderte biografien om Quisling og i Nylands film presenteres vi for nye kilder- hittil ubrukt filmmateriale, dokumenter, brev etc. Hitlers angrepsplan for Operasjon Weser\u00fcbung ble funnet i fjor, mens arkiver b\u00e5de innen- og utenlands fortsatt har v\u00e6rt gjenstand for marginal behandling av forskere, forfattere, journalister og filmskapere. I NOEN GRAD vil historien aldri bli ferdigskrevet, fordi det er en disiplin som alltid vil vurderes under stadig nye synsvinkler. En av Norges fremste krigshistorikere, Magne Skodvin, formulerte seg slik under et seminar for snart 16 \u00e5r siden: \u00abNei, norsk krigshistorie er ikkje ferdigskriven og vil aldri bli det. S\u00e5 lenge folk skriv historie her i landet, vil alltid nokon vende attende til denne perioden av v\u00e5rt folks liv\u00bb. JON REITAN, forsker, Faldstadsentret"]}, {"field": "category0", "value": "meninger"}, {"field": "contenthash", "value": "5710b0e01159cf6848db1da3bae7d87fad08c9dd332e4ccb5305712b458a12c7"}, {"field": "createtime", "value": "2017-03-08T17:49:47.000Z"}, {"field": "description", "value": "At okkupasjonstiden har v\u00e6rt omgitt av en vedvarende nysgjerrighet, baserer seg ikke p\u00e5 tilfeldigheter. Satt p\u00e5 spissen er annen verdenskrig noe av det mest spennende som har hendt oss her til lands, skriver Jon Reitan."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c90566e97eac6904dfaf5bf477832b4fb86ebc9.jpg?5911e3a9"}, {"field": "dominantthumbnaildimensions", "value": "256x256"}, {"field": "heading", "value": "Krigen som aldri tar slutt -adressa.no"}, {"field": "id", "value": "8c90566e97eac6904dfaf5bf477832b4fb86ebc9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["nasjonal", "annen verdenskrig", "b\u00f8ker", "krig", "lands", "norsk", "historie"]}, {"field": "kw-entity", "value": ["faldstadsentret", "traudl junge", "f\u00f8reren", "hitlers", "nylands", "operasjon weser\u00fcbung", "vidkun quisling"]}, {"field": "kw-location", "value": ["sn\u00e5sa", "lola", "oslo", "berlin", "norge"]}, {"field": "kw-pageclass", "value": "article"}, {"field": "kw-person", "value": ["svein rune nyland", "anne eriksen", "ole kristian grimnes", "jon reitan", "magne skodvin", "henry rinnan", "oddvar h\u00f8idals", "haagen ringnes"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krigen som aldri tar slutt"}, {"field": "og-type", "value": "article"}, {"field": "og-url", "value": "http://www.adressa.no/meninger/article77261.ece"}, {"field": "pageclass", "value": ["article"]}, {"field": "publishtime", "value": "2003-01-14T07:12:46.000Z"}, {"field": "recs-articleid", "value": "904481"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-01-14T07:12:46.000Z"}, {"field": "recs-rawtitle", "value": "Krigen som aldri tar slutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "At okkupasjonstiden har v\u00e6rt omgitt av en vedvarende nysgjerrighet, baserer seg ikke p\u00e5 tilfeldigheter. Satt p\u00e5 spissen er annen verdenskrig noe av det mest spennende som har hendt oss her til lands, skriver Jon Reitan."}, {"field": "thumbnail", "value": "http://content-thumbnail.cxpublic.com/content/thumbnail200x150/8c90566e97eac6904dfaf5bf477832b4fb86ebc9.jpg?5911e3a9"}, {"field": "thumbnailfullheightdimensions", "value": "200x1134"}, {"field": "timestamp", "value": "2017-05-09T15:43:37.000Z"}, {"field": "title", "value": "Krigen som aldri tar slutt"}, {"field": "url", "value": "http://www.adressa.no/meninger/article77261.ece"}, {"field": "urlhash", "value": "8c90566e97eac6904dfaf5bf477832b4fb86ebc9"}], "score": 0.4952539, "siteId": "9222270286501375973", "id": "8c90566e97eac6904dfaf5bf477832b4fb86ebc9"}

