{"fields": [{"field": "modifiedtime", "type": "time", "value": "2016-11-30T13:36:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Denne v\u00e5ren har skapt optimisme hos dem som ikke vil ha boring utenfor Lofoten og Vester\u00e5len. Beregningene av verdien av olje og gass i omr\u00e5det er nedjustert, det samme gjelder anslaget for lokale ringvirkninger. I tillegg fremskynder den norsk-russiske enigheten i Barentshavet leteaktivitet i et annet og vel s\u00e5 lovende omr\u00e5de.", "Det betyr at oljebransjen kan t\u00e5le \u00e5 \u00abhoppe over\u00bb Lofoten. De burde ha mer enn nok \u00e5 holde p\u00e5 med, blant annet i Norskehavet utenfor Midt-Norge og Helgeland, frem til Barentshavet blir tilgjengelig. Selv om det er langt frem, er russerne trolig s\u00e5 ut\u00e5lmodige at de ikke vil tillate un\u00f8dige forsinkelser. Da blir det et \u00abvil du v\u00e6rra med, s\u00e5 heng p\u00e5\u00bb for Norge.", "Den \u00abutenkelige\u00bb utbl\u00e5sningen i Mexicogolfen er selvsagt den enkeltfaktoren som sterkest har p\u00e5virket b\u00e5de opinionen og politikerne i retning av vern av Lofoten.", "N\u00e5r vi samtidig ser at skepsisen innad i Arbeiderpartiet er \u00f8kende, er det ikke utenkelig at Jens Stoltenberg kommer til \u00e5 gi SV og Sp en s\u00e5rt tiltrengt seier i denne saken. Han kan finne ut at det er mindre viktig \u00e5 holde liv i et svekket Lofoten-prosjekt enn det r\u00f8dgr\u00f8nne regjeringssamarbeidet.", "N\u00e5r noe vanskelig n\u00e6rmer seg, har Stoltenberg ofte valgt utsettelse, ogs\u00e5 denne gang. F\u00f8rst til neste \u00e5r skal regjeringen ta stilling til hva som skal skje utenfor Lofoten, Vester\u00e5len og Senja. De vil ha avstand til katastrofen p\u00e5 den andre siden av Atlanterhavet, og selvsagt ogs\u00e5 oppdatert kunnskap derfra om \u00e5rsaker og skadevirkninger.", "I mellomtiden vil leirene p\u00e5 begge sider fyre av den ammunisjonen de har. Striden om olje i nord er en av de aller tydeligste og vanskeligste konfliktene i norsk politikk. Den s\u00e5kalte oljelobbyen, tunge akt\u00f8rer med en fot i b\u00e5de politikk og n\u00e6ring, vil ikke uten videre kapitulere. Til det er de for vant til \u00e5 vinne frem p\u00e5 ren kj\u00f8ttvekt.", "Lofoten er blitt en symbolsak og kan komme til \u00e5 bli et vendepunkt i norsk petroleumshistorie. Det er sv\u00e6rt sjelden myndighetene sier nei til utbygging i et \u00f8konomisk lovende omr\u00e5de. Dav\u00e6rende milj\u00f8vernminister Gro Harlem Brundtland fikk, etter Bravo-utbl\u00e5sningen i 1977, utsatt pr\u00f8veboring nord for 62. breddegrad, men det gikk bare tre \u00e5r f\u00f8r man var i gang.", "Boring nord for Stad var et av de virkelig store stridstema i norsk politikk p\u00e5 70-tallet. I dag, og i flere ti\u00e5r fremover, er det nettopp her vi har den st\u00f8rste veksten i norsk olje- og gassutvinning.", "I lys av debatten p\u00e5 70-tallet er det verd \u00e5 merke seg at hittil i norsk f\u00f8rti\u00e5rige oljehistorie har ingen utslipp fra installasjoner n\u00e5dd land og gjort nevneverdig skade. Oljeselskapene har v\u00e6rt b\u00e5de dyktige og heldige. Derimot har skipstrafikken bidratt med mye griseri.", "Er det fortsatt en selvf\u00f8lge at vi skal hente ut det vi kan av ressursene p\u00e5 havbunnen? Eller er det like klokt \u00e5 slakke av p\u00e5 tempoet og godta at milj\u00f8hensyn g\u00e5r foran noen milliarder i petroleumsinntekter?", "Hovedargumentet for fortsatt olje- og gassutvinning er at inntektene herfra finansierer den norske velferden. Uten oljeinntektene ville landets \u00f8konomi v\u00e6rt mye skralere.", "Men allerede her er det noe som skurrer. \u00c5rlig bruker vi bare fire prosent av avkastningen av inntektene fra oljevirksomheten. Dette er den s\u00e5kalte handlingsregelen som alle partier, unntatt Fremskrittspartiet, er enige om. Siste \u00e5r brukte vi mer enn grensen i handlingsregelen for \u00e5 avhjelpe virkningene av finanskrisen.", "Resten setter vi i banken, det vil si vi bruker det meste til internasjonal spekulasjon i aksjer og obligasjoner. Begrunnelsen er at pengene skal settes av til fremtidige generasjoner og at vi m\u00e5 forvalte dem s\u00e5 smart som mulig.", "Selv om det blir st\u00f8y n\u00e5r aksjemarkedet vakler, er det stor enighet om \u00e5 plassere pengene slik. H\u00f8sten 2008 fordunstet hundrevis av milliarder av de oppsparte kronene. I ettertid har aksjemarkedet gitt oss nye overskudd p\u00e5 minst like mange milliarder. Krakket for snart to \u00e5r siden l\u00e6rte oss at milliarder p\u00e5 \u00abbok\u00bb fort kan vise seg \u00e5 v\u00e6re fiktive verdier. Store deler av nasjonens sparepenger kan i verste fall smuldre bort i en fremtidig verdensomspennende finanskrise.", "Mange argumenterer for at vi, med et slikt bakteppe, burde kunne unne oss \u00e5 investere flere oljepenger i varigere verdier, som veier og jernbane, utdanning og forskning. \u00ab\u00c5 bygge landet\u00bb er et like relevant mantra i dag som det var under Einar Gerhardsen.", "Men siden vi uansett form\u00e5l bruker s\u00e5 lite av inntektene, hvorfor m\u00e5 vi pumpe opp s\u00e5 mye olje og gass? Og hvorfor haster det s\u00e5nn med \u00e5 gj\u00f8re det?", "Svaret p\u00e5 det f\u00f8rste sp\u00f8rsm\u00e5let er selvsagt at oljevirksomheten skaper arbeidsplasser, den holder hjulene i gang. Den er en viktig n\u00e6ring i seg selv, uavhengig av alle inntektene den genererer for nasjonen.", "Det \u00e5 skape arbeidsplasser og holde hjulene i gang er standardsvaret hver gang noen tillater seg \u00e5 stille sp\u00f8rsm\u00e5l ved omfang, berettigelse eller \u00f8kologisk b\u00e6rekraft i omstridte n\u00e6ringer.", "Det andre sp\u00f8rsm\u00e5let er det litt verre \u00e5 f\u00e5 et godt svar p\u00e5, bortsett fra at det er mest rasjonelt \u00e5 utnytte produksjonskapasiteten best mulig.", "N\u00e5r vi ikke bruker mer enn en br\u00f8kdel av oljeinntektene, og n\u00e5r vi strever med \u00e5 finne trygge, etisk forsvarlige og samtidig profitable m\u00e5ter \u00e5 plassere de svimlende inntektene, hvorfor kan vi ikke la litt mer av oljen og gassen v\u00e6re der den er, trygt forvart under havbunnen?", "\u00c5 la verdiene st\u00e5 i et geologisk sikret \u00abfond\u00bb, som t\u00e5ler et jordskjelv i verdens\u00f8konomien, kan v\u00e6re en like god m\u00e5te \u00e5 trygge \u00f8konomien til fremtidens generasjoner.", "Innvendingen er naturligvis at vi ikke kan ta for gitt at ettersp\u00f8rselen etter olje og gass vil vare evig, derfor betraktes penger og verdipapirer som en mer gangbar valuta enn en r\u00e5vare som kanskje ikke er like aktuell om ti, tjue eller hundre \u00e5r. Med andre ord: Ta ut profitten mens den er der.", "I fremtiden vil vi ha andre energikilder som gj\u00f8r olje og gass til fortidens l\u00f8sning. For det globale klimaets skyld kan vi h\u00e5pe at det snart er tilfellet, men v\u00e5r hjemlige \u00f8konomi vil ikke f\u00e5 det s\u00e5 godt.", "Oljealderen tar en gang slutt, men i mange ti\u00e5r fremover vil verden v\u00e6re avhengig av fossilt brennstoff. Og vi har mye \u00e5 tilby. Midtnorske felt som \u00c5sgard, Kristin, Tyrihans, Sm\u00f8rbukk og Heidrun har en levetid til 2035. \u00abM\u00f8re-feltet\u00bb Ormen Lange holder helt frem til 2050. I tillegg er mange funn ikke bygd ut.", "En av de st\u00f8rste utfordringene Norge n\u00e5 st\u00e5r foran, er likevel \u00e5 etablere et levedyktig n\u00e6ringsliv som ikke er basert p\u00e5 vekst i oljesektoren.", "I et perspektiv som ikke begrenser seg til sp\u00f8rsm\u00e5let om l\u00f8nnsomhet og rasjonell \u00f8konomi, m\u00e5 beslutninger om omfanget av norsk olje- og gassproduksjon ogs\u00e5 ta hensyn til klima og milj\u00f8.", "Norge pumper opp det som \u00e5rlig tilsvarer 600 millioner tonn CO2. Dette er mer enn ti ganger mer enn det vi slipper ut p\u00e5 eget omr\u00e5de. Det blir hevdet at relativt rene norske hydrokarboner kan erstatte skitne hydrokarboner (kull) i andre land. Det er et stykke p\u00e5 vei tilfelle, men samtidig er det uansett et faktum at vi som nasjon bidrar til \u00e5 \u00f8ke verdens samlede menneskeskapte CO2-utslipp.", "Ingen vil, med et snev av realisme, foresl\u00e5 at vi skal stenge alle kraner offshore, men det er underlig at ikke forslaget om \u00e5 skru kranene litt igjen blir mer seri\u00f8st vurdert.", "Da holder vi fortsatt hjulene like godt i gang, arbeidsplassene er fortsatt trygge og pengene vil fortsatt str\u00f8mme inn og bidra til gode overskudd i statskassen og hos oljeselskapene. Fortsatt kunne vi ha pumpet de samme oljemilliardene inn i \u00f8konomien, det ville bare blitt litt f\u00e6rre milliarder \u00e5 plassere i risikopapirer. Fortsatt ville oljeselskapene hatt s\u00e5 stor l\u00f8nnsomhet at ingen ville dr\u00f8mt om \u00e5 trekke seg ut av norske farvann.", "I lys av disse resonnementene, hvor n\u00f8dvendig er det da \u00e5 sette i gang med oljeutvinning utenfor Lofoten og Vester\u00e5len? Hva er de viktigste argumentene dersom man godtar premisset om at statsfinansene klarer seg godt uten?", "Svaret er som regel at Statoil og resten av petroleumsbransjen trenger nye felt for \u00e5 holde seg i tet, og at Nord-Norge b\u00e5de trenger og fortjener \u00e5 f\u00e5 utvikling, vekst og sysselsetting. Lokalsamfunn i M\u00f8re og Tr\u00f8ndelag har opplevd betydelige ringvirkninger. Se bare p\u00e5 Stj\u00f8rdal, Trondheim, Kristiansund, Aure og Aukra.", "Flere forskere betviler likevel at effekten i nord blir s\u00e6rlig stor og varig. Norsk utenrikspolitisk institutt (NUPI) mener at \u00abforventningene om en betydelig befolkningsvekst i Nord-Norge i forbindelse med en fremtidig petroleumsboom sannsynligvis ikke vil bli oppfylt\u00bb. De viser til at bransjens ledende akt\u00f8rer har et stort forsprang og at de er lokalisert lenger s\u00f8r i landet. Nye olje- og gassfelt blir i stor grad fjernstyrt.", "Advarslene mot overdreven optimisme til tross, mulighetene for vekst i v\u00e5r nordligste landsdel er fortsatt det argumentet for \u00e5 \u00e5pne Lofoten og Vester\u00e5len som blir tillagt st\u00f8rst vekt, ikke minst av politikere i nord.", "Motstandere peker p\u00e5 at truede arbeidsplasser basert p\u00e5 fornybare ressurser, som fisk og turistvennlig natur, er like viktige og kan ha et like stort potensial. Slagordet deres er n\u00e5 \u00abvarig bruk\u00bb og ikke \u00abvarig vern\u00bb av Lofoten.", "Ingen kan i dag si hvilke beregninger og gjetninger som er n\u00e6rmest fasiten. Men det er b\u00e5de uriktig, tafatt og betenkelig \u00e5 gi inntrykk av at det eneste virkemidlet som kan skape utvikling i v\u00e5r nordlige landsdel, er \u00e5 gi klarsignal for alle nye olje- og gassfelt utenfor v\u00e5re mest s\u00e5rbare kystomr\u00e5der.", "stein.arne.sether@adresseavisen.no", "Stein Arne S\u00e6thers \u00f8vrige l\u00f8rdagskommentarer"]}, {"field": "category0", "value": "meninger"}, {"field": "contenthash", "value": "6d88dda5ba2e9cc374121f377c3ce96ab616fe36fc323dabee187f236ceeae60"}, {"field": "createtime", "value": "2017-08-11T07:41:47.000Z"}, {"field": "description", "value": "Dersom Lofoten fredes av hensyn til milj\u00f8et, er det et vendepunkt i oljehistorien. Hvor viktig er det for Norge at vi tar ut s\u00e5 mye vi kan av verdiene under havbunnen?"}, {"field": "dominantimage", "value": "http://www.adressa.no/incoming/article1357599.ece5/ALTERNATES/w980-default/Tegning%20l%C3%B8rkom%2011.6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3b57f37f281ebe98528ced0eb6cb4c1aa85704a5.jpg?598d5fbb"}, {"field": "dominantthumbnaildimensions", "value": "300x169"}, {"field": "heading", "value": "Kampen om den siste oljen -adressa.no"}, {"field": "id", "value": "3b57f37f281ebe98528ced0eb6cb4c1aa85704a5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": "statoil"}, {"field": "kw-concept", "value": ["lovende omr\u00e5de", "norsk olje", "ti\u00e5r fremover", "norsk", "olje", "norsk politikk", "skape arbeidsplasser", "nordlige landsdel"]}, {"field": "kw-entity", "value": ["tyrihans", "barentshavet", "kristin", "norskehavet", "vester\u00e5len og senja", "fremskrittspartiet", "arbeiderpartiet", "bravo", "\u00e5sgard", "stad", "gro harlem brundtland", "midt-norge og helgeland", "aure og aukra", "mexicogolfen", "atlanterhavet", "sm\u00f8rbukk og heidrun", "lofoten og vester\u00e5len", "m\u00f8re og tr\u00f8ndelag"]}, {"field": "kw-location", "value": ["nord-norge", "trondheim", "stj\u00f8rdal", "norge", "lofoten", "kristiansund"]}, {"field": "kw-pageclass", "value": "article"}, {"field": "kw-person", "value": ["stein arne s\u00e6thers", "ormen lange", "jens stoltenberg", "einar gerhardsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1357599.ece5/ALTERNATES/w980-default/Tegning%20l%C3%B8rkom%2011.6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kampen om den siste oljen"}, {"field": "og-type", "value": "article"}, {"field": "og-url", "value": "http://www.adressa.no/meninger/2010/06/11/Kampen-om-den-siste-oljen-1182511.ece"}, {"field": "pageclass", "value": ["article"]}, {"field": "publishtime", "value": "2010-06-11T14:28:21.000Z"}, {"field": "recs-articleid", "value": "1182511"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-06-11T14:28:21.000Z"}, {"field": "recs-rawtitle", "value": "Kampen om den siste oljen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Dersom Lofoten fredes av hensyn til milj\u00f8et, er det et vendepunkt i oljehistorien. Hvor viktig er det for Norge at vi tar ut s\u00e5 mye vi kan av verdiene under havbunnen?"}, {"field": "thumbnail", "value": "http://content-thumbnail.cxpublic.com/content/thumbnail200x150/3b57f37f281ebe98528ced0eb6cb4c1aa85704a5.jpg?598d5fbb"}, {"field": "thumbnailfullheightdimensions", "value": "200x2595"}, {"field": "timestamp", "value": "2017-08-11T07:41:47.000Z"}, {"field": "title", "value": "Kampen om den siste oljen"}, {"field": "url", "value": "http://www.adressa.no/meninger/2010/06/11/Kampen-om-den-siste-oljen-1182511.ece"}, {"field": "urlhash", "value": "3b57f37f281ebe98528ced0eb6cb4c1aa85704a5"}], "score": 0.6599936, "siteId": "9222270286501375973", "id": "3b57f37f281ebe98528ced0eb6cb4c1aa85704a5"}

