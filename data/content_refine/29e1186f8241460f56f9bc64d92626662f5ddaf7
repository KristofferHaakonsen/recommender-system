{"fields": [{"field": "modifiedtime", "type": "time", "value": "2013-04-04T13:24:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Hva er det som f\u00e5r en middelaldrende gammel gubbe som undertegnede til \u00e5 bruke s\u00e5 mye tid til \u00e5 skrive om videospill?", "Jo, det skal jeg fortelle deg. En sjelden gang imellom de \u00e5rlige oppdateringene av \u00abCall of Duty\u00bb, \u00abBattlefield\u00bb, \u00abSuper Mario\u00bb, \u00abFIFA\u00bb eller hva det n\u00e5 m\u00e5tte v\u00e6re s\u00e5 dukker det opp noe helt nytt. Noe som aldri f\u00f8r har blitt gjort, og som forsterker mitt inntrykk av at videospill er den mest grensesprengende og innovative formen for kulturuttrykk vi har. Som kulturbegrep og underholdningssjanger er videospill fortsatt bare i barndommen ( med \u00abBioshock Infinite\u00bb kan det argumenteres at den har tatt steget inn i puberteten ).", "Filmen som uttrykk har 120 \u00e5rs forsprang p\u00e5 spill, litteratur, bildekunst og musikk derimot,  har eksistert s\u00e5 lenge menneskeheten har levd p\u00e5 denne planeten. Men videospill, folkens. Det er en type kulturuttrykk som i denne sammenhengen fortsatt er blodferskt. Og i likhet med oppblomstringen av rock'n roll p\u00e5 1950 -tallet s\u00e5 er det akkurat n\u00e5 i dette kulturuttrykket at de mest spennende ting oppst\u00e5r.", "Jeg kjenner selvsagt til den evigvarende visa om at videospill kun dreier seg om Pokemon-er, italienske r\u00f8rleggere og hovedsakelig er laget for og myntet p\u00e5 barn og ungdom.", "Feil.", "De beste spillene har i dag for lengst tatt steget ut fra gutterommet og lages av godt voksne mennesker som tar b\u00e5de bransjen og sitt eget arbeidet sitt sv\u00e6rt s\u00e5 seri\u00f8st. I alle kulturuttrykk og sjangre s\u00e5 finnes det kanoniserte verker. \u00c5ndsverk s\u00e5 gode at de blir st\u00e5ende som det ypperste sjangeren har \u00e5 by p\u00e5 uansett hva som kommer etter. Filmen har sin \u00abCitizen Kane\u00bb og sin \u00ab Smultronst\u00e4llet\u00bb .  Musikken har sin \u00abSgt. Pepper\u00bb , \u00abDark side of the moon\u00bb og sin \u00abOK Computer\u00bb . Litteraturen har...ja, faktisk s\u00e5 mange kanoniserte titler at en oppramsing er hensiktsl\u00f8s. Les heller Harold Blooms \u00abThe Western Canon\u00bb om du vil bli opplyst.", "Men spill da folkens. Videospill, dataspill, interaktive spill. Kall dem hva du vil, men her finnes det da vel neppe noen \u00abCitizen Kane\u00bb? Utgivelser som vil bli st\u00e5ende for all ettertid som eviggr\u00f8nne klassikere. Argumentet her er selvsagt det at den teknologiske utviklingen som ligger bak spillene (alts\u00e5 grafikkmotoren) utvikler seg s\u00e5 raskt at flere \u00e5r gamle spill ikke t\u00e5ler tidens tann. Et godt argument faktisk, og i de fleste tilfeller godt underbygget ogs\u00e5. Men god design og gode historier er ikke avhengig av state-of-the-art -teknologi for \u00e5 utmerke seg. Det er ogs\u00e5 grunnen til at titler som \u00abThe Legend of Zelda: The Wind Waker\u00bb og \u00abWorld of Warcraft\u00bb blir oppdaget og er i stand til \u00e5 glede og begeistre stadig nye mennesker hvert eneste \u00e5r. Men til tross for sine mange gode egenskaper kan neppe noen av disse kalles spillsjangerens \u00abCitizen Kane\u00bb.", "Det kan \u00abBioshock Infinite\u00bb.", "Mannen bak spillet heter Ken Levine. En 47 \u00e5r gammel New York-er som etter noen fruktl\u00f8se \u00e5r i filmbransjen i Los Angeles bestemte seg i 1999 for \u00e5 skrive manus til et spill som het \u00abThief: The Dark Project\u00bb . Spillet gjorde det t\u00e5lelig bra og fikk ros for sine innovative elementer. To \u00e5r senere satte Levine seg i sjefsstolen til spillet \u00abSystem Shock 2\u00bb , et spill som i dag har kultstatus. Ingen \u00abCitizen Kane\u00bb, noen av disse to spillene til tross for at de begge er usedvanlige gode spillopplevelser.", "Etter noen \u00e5r som sjefsdesigner og administrerende direkt\u00f8r i Irrational Games s\u00e5 greide Levien \u00e5 samle sammen penger nok til \u00e5 gjennomf\u00f8re sitt dr\u00f8mmeprosjekt. Resultatet kom i 2007 og het \u00abBioshock\u00bb . Med utgangspunkt i den russiskf\u00f8dte filosofen Ayn Rands verk \u00abAtlas Shrugged\u00bb fra 1957, skapte Levin et undersj\u00f8isk verden basert p\u00e5 Rands filosofi om objektivismen ( en tankeretning som forfekter fornuft, egoisme, kapitalisme og virkelighetens objektivitet).", "Du kan lese v\u00e5r anmeldelse av \u00abBioshock\u00bb fra 2007 her.", "\u00abBioshock\u00bb var i utgangspunktet et skytespill , men under denne overflaten var det s\u00e5 mye, mye mer. For f\u00f8rste gang tok et videospill opp ideer og tanker som tidligere hadde v\u00e6rt tabu i spillbransjen. Et spill som tok for seg sv\u00e6rt ett sett sv\u00e6rt s\u00e5 betente politiske tanker og et tenkt scenario om hva som ville skje om disse ble satt ut i livet. Den undersj\u00f8iske byen Rapture, bygget av industrimagnaten Andrew Ryan var p\u00e5 mange m\u00e5ter en historien om Charles Foster Kane ( Orson Welles hovedperson i \u00abCitizen Kane\u00bb) og hva en mann med en slik makt er i stand til \u00e5 gjennomf\u00f8re med  ubegrensede midler.", "\u00abBioshock\u00bb var en helt ny type \u00e5 fortelle en historie p\u00e5 i et videospill. En historie laget av voksne og myntet p\u00e5 voksne. Spillet ble rost opp i skyene da det kom og har siden ligget helt p\u00e5 toppen av rankingnettstedet Metacritic n\u00e5r det gjelder videospill. \u00abBioshock\u00bb er i dag, seks \u00e5r senere, like sjokkerende og overraskende som det var i 2007.", "Men det er likevel ingen spillbransjens \u00abCitizen Kane\u00bb.", "Det er derimot \u00abBioshock Infinite\u00bb.", "Navnet til tross, \u00abBioshock Infinite\u00bb har ingenting med \u00abBioshock\u00bb \u00e5 gj\u00f8re. Verken ideer, historien, settingen eller personene er de samme.", "S\u00e5 hva er da \u00abBioshock Infinite\u00bb? Det er et videospill som vil forandre hvordan vi i \u00e5rene framover vil se p\u00e5 det \u00e5 lage \u00abinteraktive fortellinger\u00bb. For i likhet med \u00abAnna Karenina\u00bb , \u00abUlysses\u00bb eller \u00abGone With the Wind\u00bb , s\u00e5 er det  historien som er det viktige i \u00abBioshock Infinite\u00bb. At denne historien i det hele tatt er i stand til \u00e5 formidles av et videospill er det geniale i denne sammenhengen. \u00abBioshock Infinite\u00bb kunne ikke ha v\u00e6rt en bok eller en film. Aldri. For det som dette spillet gj\u00f8r er at det bruker det unike aspektet ved selve spillmediet - at du som spiller er aktiv deltaker i handlingen og ikke en passiv tilskuer eller leser. Det er din historie og den er unik for bare deg.", "Utgangspunktet for \u00abBioshock Infinite\u00bb er USA i 1912 under det som kalles \u00abAmerican exceptionalism\u00bb . Et syn som gikk ut p\u00e5 at USA, i motsetning til andre land i verden, hadde som sin plikt \u00e5 spre frihet og demokrati rundt om i verden. Dette synet gikk ikke i utgangspunktet ut p\u00e5 at USA var \u00abbedre\u00bb enn alle andre nasjoner, men at den amerikanske kulturen og levesettet var \u00abkvalitativt annerledes\u00bb og s\u00e5ledes var \u00e5 \u00abforetrekke\u00bb framfor alle andre kultur - og styresett. I praksis s\u00e5 f\u00f8rte denne tankegangen til rasisme, sexisme og undertrykkelse i alle former og fasonger.", "Under dette \u00abnye\u00bb synet p\u00e5 seg selv bygde USA en byen \u00abColumbia\u00bb som skulle symbolisere den kvinnelige personifikasjonen av nasjonen. Columbia, som var et teknologisk mirakel ble bygd under gigantiske varmluftsballonger som langsomt l\u00f8ftet hele byen opp over skyene. Men etter kort tid br\u00f8t det ut en politisk maktkamp om hvem som egentlig styrte Columbia. Byen erkl\u00e6rte seg som egen republikk og br\u00f8t alle forbindelser til USA. Ideene fra \u00abAmerican exceptionalism\u00bb tok etter hvert en stygg venstresving i Columbia og det som George Orwell beskriver i romanen \u00abAnimal Farm\u00bb ble raskt en realitet i den svende byen. Den herskende rasismen som allerede eksisterte i USA tidsperioden ble med til Columbia, men ble praktisert i enda sterkere grad. En undergrunnsbevegelse kalt Vox Populi ( latin for \u00abfolkets r\u00f8st\u00bb) vokste seg stor og en borgerkrig i skyene tok til.", "Massakren ved Wounded Knee i 1890 og Bokseroppr\u00f8ret i 1989 er to sentrale hendelser som b\u00e5de har en historisk og en symbolsk verdi for handlingen i spillet. Hvorfor og hvordan tenker vi ikke \u00e5 r\u00f8pe her, men la oss bare nevne at USA sitt eget syn p\u00e5 disse to hendelsene var ganske s\u00e5 annerledes i 1912 enn hva de er i dag.", "Men alts\u00e5 columbia. Det er til denne byen hovedpersonen Booker DeWitt, en tidligere Pinkerton-agent ankommer i et fors\u00f8k p\u00e5 \u00e5 slette en stor spillegjeld. Oppdraget er enkelt: finn ten\u00e5ringsjenten Elizabeth og bring henne tilbake til USA.", "Selvsagt er dette alt annet enn enkelt.", "\u00abBioshock Infinite\u00bb \u00e5pner som \u00abBioshock\u00bb at hovedpersonen er p\u00e5 vei til et fyrhus langt ute p\u00e5 havet. Vel, fremme i Columbia venter f\u00f8rst en d\u00e5p der Booker DeWitt \u00abrenses for sine synder\u00bb, f\u00e5r han f\u00e5r slippe inn i byen. Columbia viser seg \u00e5 v\u00e6re et tverrsnitt av datidens USA med alt det f\u00f8rer med seg av kvalmende rasisme og undertrykkelse av alle som ikke oppfyller profeten Comstocks tolkning av \u00abren\u00bb. Det g\u00e5r en streng religi\u00f8s undertone (inspirert av Joseph Smith ) gjennom hele spillet og DeWitt viser seg \u00e5 v\u00e6re den \u00abfalske hyrden\u00bb som byens leder lenge har sp\u00e5dd vil komme.", "\u00abBioshock Infinite\u00bb er som en l\u00f8k. Det g\u00e5r an \u00e5 spille spillet utelukkende som et rent underholdningsprodukt. P\u00e5 overflaten er spillet en blanding av action og eventyr, men historien har forbl\u00f8ffende mange lag og nyanser. Noen av disse lar jeg v\u00e6re \u00e5 nevne i det hele tatt i  frykt for \u00e5 \u00f8delegge viktige poeng for de som har gledet seg til dette, men la meg bare nevne at begrep som kvantefysikk , alternativ historie , imperialisme og familieb\u00e5nd spiller sentrale roller for det overordnede plottet i historien.", "De to siste timene av \u00abBioshock Infinite\u00bb byr p\u00e5 en overraskende vending av alt du har sett fram til da. At du vil bli sittende med \u00e5pen munn og t\u00e5rev\u00e5te \u00f8yne, kan jeg garantere. Og uansett hvor godt du tror du kjenner spillmediets evne til \u00e5 komme opp med nye m\u00e5ter \u00e5 presentere en handling p\u00e5,  s\u00e5 t\u00f8r jeg vedde p\u00e5 at denne slutten - den vil du aldri v\u00e6re i stand til \u00e5 gjette p\u00e5 forh\u00e5nd.", "\u00abBioshock Infinite\u00bb er ikke bare tidenes beste videospill ( denne p\u00e5standen st\u00e5r jeg ved til Dovre faller eller til neste gang Ken Levine lager spill ), det er ogs\u00e5 et syvmilssteg innenfor interaktiv historiefortelling og spillmediet som kulturbegrep. Spillet fortjener \u00e5 bli opplevd av langt flere enn de av oss som til vanlig er opptatt av videospill. Det er p\u00e5 ingen m\u00e5te et \u00abvanskelig\u00bb spill i form av spillmekanismer eller andre spillspesifikke rammeverk. \u00abBioshock Infinite\u00bb er f\u00f8rst og fremst en knakende god historie som bruker et interaktiv medium som uttrykksform.", "Denne anmeldelsen er den lengste jeg har skrevet i l\u00f8pet av mine 14 \u00e5r som spillanmelder. Og likevel s\u00e5 har jeg ikke f\u00e5tt plass til \u00e5 fortelle om de fabelaktige \u00abvigor' ene\u00bb, det forbl\u00f8ffende transittsystemet i Columbia eller den imponerende ( og ikke usannsynlige ) teknologien som har f\u00e5tt en hel by til \u00e5 sveve i luften. Alle disse detaljene f\u00e5r du nesten oppleve selv.", "Helt til slutt to tips: Det f\u00f8rste er at om du har spilt det f\u00f8rste \u00abBioshock\u00bb f\u00f8r du spiller dette s\u00e5 vil slutten p\u00e5 spillet gj\u00f8re hakesleppet ditt enda st\u00f8rre, det andre er at du b\u00f8r sitt gjennom den laaaaange rulleteksten p\u00e5 slutten av spillet. Etter den kommer nemlig en bitte liten videosnutt som snur hele historien p\u00e5 hodet - igjen.", "NB! Nevnte jeg at spillet har noen fabelaktige Lirekasse / A cappella / barbershop-versjoner av bl.a. Cyndie Laupers \u00abGirsl Just Wanna Have Fun\u00bb, Tears for Fears' \u00abEverybody Wants to Rule the World\u00bb og Beach Boys' \u00abGod Only Knows\u00bb   1912 -style, selvsagt. Er du nysgjerrig og ikke har spilt spillet kan du f\u00e5 en smakebit her ( advarsel: spoiler).", "NB2! N\u00e5r vi snakker om gode historier i spill s\u00e5 m\u00e5 det nevnes at fjor\u00e5rets skammelig undervurderte \u00abSpec Ops: The Line\u00bb byr p\u00e5 en av de beste ( og mest skremmende) historier i et spill p\u00e5 sv\u00e6rt mange \u00e5r (sett bort fra \u00abBioshock\u00bb og \u00abBioshock Infinite\u00bb selvsagt). Ogs\u00e5 her f\u00e5r du en slutt som f\u00e5r haka til \u00e5 klaske i knesk\u00e5la.", "NB3! Om du allerede har spilt \u00abBioshock Infinite\u00bb og sitter som et levende sp\u00f8rsm\u00e5lstegn og lurer p\u00e5 hva som e g e n t l i g  skjedde den siste timen, s\u00e5 har Eurogamer dekonstruert og analysert slutten for deg. Denne artikkelen kan du lese her ( advarsel: massiv spoiler-alert)."]}, {"field": "category0", "value": "kultur"}, {"field": "category1", "value": "kultur|spill"}, {"field": "category2", "value": "kultur|spill|anmeldelser"}, {"field": "contenthash", "value": "fb798641735c52e7321a06d50cf51165e8c51d98f64b43a79e98e81daec6d09f"}, {"field": "createtime", "value": "2017-05-01T02:49:13.000Z"}, {"field": "description", "value": "SPILL: \u00abBioshock Infinite\u00bb er ikke bare tidenes beste videospill, det gj\u00f8r ogs\u00e5 et syvmilssteg hva historiefortelling i et interaktivt medium ang\u00e5r."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29e1186f8241460f56f9bc64d92626662f5ddaf7.jpg?594aaa2f"}, {"field": "dominantthumbnaildimensions", "value": "256x256"}, {"field": "heading", "value": "Rasisme, sexisme og massakren ved Wounded Knee -adressa.no"}, {"field": "id", "value": "29e1186f8241460f56f9bc64d92626662f5ddaf7"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["anmeldelser", "spill", "kultur"]}, {"field": "kw-classification", "value": "hobbies-and-interests"}, {"field": "kw-company", "value": "irrational games"}, {"field": "kw-concept", "value": ["interaktiv medium", "spill", "bak spillet"]}, {"field": "kw-entity", "value": ["eurogamer", "levien", "pinkerton", "thief", "line", "the western canon", "metacritic", "american", "gone with", "a. ideene", "orson welles", "gone with the wind", "rule the world", "call of duty", "computer", "lirekasse", "everybody wants", "girsl just wanna have fun", "laupers", "ayn rands", "the legend", "the legend of zelda", "pokemon", "beach boys", "vox populi", "comstocks", "atlas shrugged", "wounded knee", "system shock 2", "smultronst\u00e4llet", "tears for fears", "spec ops", "anna karenina", "god only knows", "bokseroppr\u00f8ret", "rapture", "animal farm", "super mario", "bioshock infinite", "dark project"]}, {"field": "kw-location", "value": ["elizabeth", "ulysses", "columbia", "battlefield", "dovre", "los angeles", "new york"]}, {"field": "kw-pageclass", "value": "article"}, {"field": "kw-person", "value": ["andrew ryan", "charles foster kane", "citizen kane", "ken levine", "harold blooms", "joseph smith", "george orwell", "booker dewitt"]}, {"field": "kw-taxonomy", "value": ["kultur/spill", "kultur", "kultur/spill/anmeldelser"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rasisme, sexisme og massakren ved Wounded Knee"}, {"field": "og-type", "value": "article"}, {"field": "og-url", "value": "http://www.adressa.no/kultur/spill/anmeldelser/article7345153.ece"}, {"field": "pageclass", "value": ["article"]}, {"field": "publishtime", "value": "2013-04-04T10:33:38.000Z"}, {"field": "recs-articleid", "value": "7345153"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|spill"}, {"field": "recs-category2", "value": "taxonomy|kultur|spill|anmeldelser"}, {"field": "recs-publishtime", "value": "2013-04-04T10:33:38.000Z"}, {"field": "recs-rawtitle", "value": "Rasisme, sexisme og massakren ved Wounded Knee -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/spill", "kultur", "kultur/spill/anmeldelser"]}, {"field": "teaser", "value": "SPILL: \u00abBioshock Infinite\u00bb er ikke bare tidenes beste videospill, det gj\u00f8r ogs\u00e5 et syvmilssteg hva historiefortelling i et interaktivt medium ang\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/29e1186f8241460f56f9bc64d92626662f5ddaf7.jpg?594aaa2f"}, {"field": "thumbnailfullheightdimensions", "value": "200x2249"}, {"field": "timestamp", "value": "2017-06-21T17:17:35.000Z"}, {"field": "title", "value": "Rasisme, sexisme og massakren ved Wounded Knee"}, {"field": "url", "value": "http://www.adressa.no/kultur/spill/anmeldelser/article7345153.ece"}, {"field": "urlhash", "value": "29e1186f8241460f56f9bc64d92626662f5ddaf7"}], "score": 0.7834997, "siteId": "9222270286501375973", "id": "29e1186f8241460f56f9bc64d92626662f5ddaf7"}

