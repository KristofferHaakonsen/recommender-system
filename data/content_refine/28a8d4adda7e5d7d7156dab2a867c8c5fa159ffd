{"fields": [{"field": "modifiedtime", "type": "time", "value": "2016-02-15T11:47:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5r n\u00f8den er st\u00f8rst, kan hjelpen komme fra overraskende hold. H\u00e5vard Saksvikr\u00f8nning i Civita kritiserer i sin kronikk i Adresseavisen 26.01. den gr\u00f8nne skattekommisjonen og milj\u00f8bevegelsen for bare \u00e5 foresl\u00e5 en mengde klimatiltak, men ingen effektive klimatiltak . Det samme kunne han sagt om de siste regjeringene. Men det finnes effektive tiltak. Civita og Naturvernforbundet har kommet fram til sv\u00e6rt like forslag p\u00e5 hvordan klimautslippene kan kuttes. I sin ferske rapport \u00ab Karbonavgifter som nullsumskatt \u00bb g\u00e5r Civita inn for forutsigbart stigende innenlands karbonavgifter, som skal returneres til befolkningen. Det samme gj\u00f8r Naturvernforbundet.", "Klimaavtalen fra Paris forplikter oss til \u00e5 arbeide for at temperatur\u00f8kningen ikke blir st\u00f8rre enn 1,5 grader. Det er en t\u00f8ff utfordring. Allerede n\u00e5 har temperaturen \u00f8kt med 1 grad. Vi kan bare lykkes dersom alle land legger seg i selene for \u00e5 kutte utslippene raskt. Folkelig st\u00f8tte er helt n\u00f8dvendig for \u00e5 f\u00e5 til s\u00e5 store utslippskutt. Derfor mener Naturvernforbundet at det m\u00e5 tenkes nytt: Norge b\u00f8r bli det f\u00f8rste landet til \u00e5 utrede og innf\u00f8re det vi kaller karbonavgift til fordeling (KAF), et system som er sv\u00e6rt likt det Civita kaller nullsum karbonskatt.", "KAF er et enkelt konsept: Karbonavgiften ilegges all produksjon og import av varer til innenlandsmarkedet, basert p\u00e5 fossil energi. Til forskjell fra dagens CO 2 -avgift, skal avgiften stige med et fast bel\u00f8p hvert \u00e5r \u2013 helt til alt fossilt brensel er faset ut. Bensin, diesel og en rekke varer vil bli dyrere, avhengig av hvor stort \u00abfossilt avtrykk\u00bb de har. Kan avgiften allikevel f\u00e5 folkets st\u00f8tte? Bare tenk p\u00e5 de enorme reaksjonene den latterlig lave flypassasjeravgiften i fjor skapte. L\u00f8sningen er at staten ikke beholder inntektene fra avgiften, men betaler dem ut igjen til folket med et likt bel\u00f8p til alle innbyggere, rett inn p\u00e5 konto til hver enkelt \u2013 halvt bel\u00f8p til barn under 18 \u00e5r. Siden tilbakebetalingen er lik til alle, vil de som har forbrukt mye fossil energi, bli lite kompensert, mens de som forbruker lite vil g\u00e5 i pluss. I USA er det beregnet at om lag to tredeler av befolkningen vil tjene p\u00e5 KAF. De som har lavt fossilt fotavtrykk er ofte de samme som har lite penger mellom hendene. Ordningen fungerer derfor som en Robin Hood-skatt. Siden pengene ikke g\u00e5r til staten, og ordningen i hovedsak lar markedet styre hvilke alternativer som erstatter de fossile l\u00f8sningene, b\u00f8r KAF v\u00e6re akseptabel for de fleste.", "KAF fortoner seg som en \u00abunorsk\u00bb l\u00f8sning, men er likevel ikke mer original enn at den er en kombinasjon av to norske modeller: en enkel avgift som s\u00f8rger for at de som bruker mest, ogs\u00e5 betaler mest, og en barnetrygd-lignende kompensasjon for stigende priser. Ordningen vil ikke gi mer eller mindre penger til staten, eller til forbruk for gjennomsnittsnordmannen, men premiere de som bytter ut bilen med sykkel, buss, trikk eller beina.", "Mest til de rike? Det er p\u00e5 dette punktet Civita og Naturvernforbundet skiller lag. I stedet for en fullstendig ubyr\u00e5kratisk og rettferdig fordelingsmekanisme som betaler ut samme bel\u00f8p til alle innbyggere, foresl\u00e5r Civita at avgiftsinntektene skal gis gjennom skattelette. En egen kommisjon skal fordele skattelettene p\u00e5 en slik m\u00e5te at folk i h\u00f8ye inntektsgrupper f\u00e5r igjen mer enn folk i lave inntektsgrupper. De skal kompenseres for sitt h\u00f8yere fossile forbruk. Det blir urimelig.", "Derimot: En enkel og rettferdig, utbetaling hver m\u00e5ned vil gi ny og positiv oppmerksomhet om klimapolitikken. Se for dere diskusjonene rundt middagsbord i de tusen hjem \u2013 hva kan familien gj\u00f8re for \u00e5 f\u00e5 ned forbruket av fossil energi ytterligere, slik at tilbakebetalingen faktisk dekker utgiftene, og mer enn det. Det kan samtidig skape st\u00f8rre aksept for ogs\u00e5 andre tiltak for \u00e5 avverge klimatrusselen. En slik karbonavgift kan innf\u00f8res i ett enkelt land som Norge, og b\u00f8r starte p\u00e5 et forholdsvis lavt niv\u00e5. Men avgiften m\u00e5 deretter \u00f8kes med et fast bel\u00f8p \u00e5rlig. I praksis vil dette etter hvert by p\u00e5 problemer, om ikke ogs\u00e5 andre land slutter seg til en slik strategi. Men vi kan g\u00e5 et godt stykke, siden en forutsigbar avgifts\u00f8kning b\u00e5de gir menigmann, n\u00e6ringsliv og politikere tid til omstilling f\u00f8r avgiften virkelig begynner \u00e5 bite. Og underveis oppn\u00e5r vi stadig lavere klimautslipp.", "WTO-reglene \u00e5pner for \u00e5 innf\u00f8re milj\u00f8avgifter p\u00e5 importvarer, og refusjon av innbetalte generelle avgifter (som merverdiavgiften) ved eksport. Slik blir det ikke noe hinder for varer produsert i Norge. Siden karbonavgiften ikke legges p\u00e5 eksport, blir den heller ikke lagt p\u00e5 eksport av olje. Her skal vi fortsatt ha dagens CO 2 avgift i tillegg til kvotesystemet. Men, det viktigste vi kan gj\u00f8re for \u00e5 fase ut norsk oljeproduksjon, er \u00e5 stanse all utdeling av nye konsesjoner, og umiddelbart avvikle de ekstreme subsidiene p\u00e5 leting etter olje og gass.", "LO i Trondheim arrangerte for noen uker siden sin store fagligpolitiske konferanse. LOs Jon-Peder Denstad hadde 04.01. en interessant kronikk i Adresseavisen som viste at krefter i fagbevegelsen tar klimatrusselen p\u00e5 alvor. Fagbevegelsen vil v\u00e6re en avgj\u00f8rende kraft i arbeidet for v\u00e5r felles framtid. Vil den stille seg bak forslaget om en karbonavgift til folket etter Naturvernforbundets modell?", "Lars Haltbrekken og Hallvard Birkeland, Naturvernforbundet"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "feb159a189dffbdd397d06fde41bd87951f99b89a644620a3831a30f41597d15"}, {"field": "createtime", "value": "2016-02-17T04:01:05.000Z"}, {"field": "description", "value": "Naturvernforbundet og Civita er enige om effektive klimatiltak. Hva med fagbevegelsen?"}, {"field": "dominantimage", "value": "http://www.adressa.no/meninger/kronikker/article12160525.ece/4q17d9/ALTERNATES/w980-default/syf3d611.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/28a8d4adda7e5d7d7156dab2a867c8c5fa159ffd.jpg?594ab48e"}, {"field": "dominantthumbnaildimensions", "value": "300x169"}, {"field": "heading", "value": "Innf\u00f8r stigende karbonavgift og del den ut til folket! -adressa.no"}, {"field": "id", "value": "28a8d4adda7e5d7d7156dab2a867c8c5fa159ffd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["avgift", "fossil energi", "karbonavgift", "fossil", "betaler", "innf\u00f8r stigende karbonavgift"]}, {"field": "kw-entity", "value": ["civita og naturvernforbundet", "jon-peder denstad", "naturvernforbundet", "civita", "karbonavgifter", "f. de", "adresseavisen"]}, {"field": "kw-location", "value": ["norge", "trondheim", "paris"]}, {"field": "kw-pageclass", "value": "article"}, {"field": "kw-person", "value": ["robin hood", "h\u00e5vard saksvikr\u00f8nning"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12160525.ece/4q17d9/ALTERNATES/w980-default/syf3d611.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Innf\u00f8r stigende karbonavgift og del den ut til folket!"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/02/17/Innf%C3%B8r-stigende-karbonavgift-og-del-den-ut-til-folket-12160526.ece"}, {"field": "pageclass", "value": ["article"]}, {"field": "publishtime", "value": "2016-02-17T04:00:00.000Z"}, {"field": "recs-articleid", "value": "12160526"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-02-17T04:00:00.000Z"}, {"field": "recs-rawtitle", "value": "Innf\u00f8r stigende karbonavgift og del den ut til folket! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Naturvernforbundet og Civita er enige om effektive klimatiltak. Hva med fagbevegelsen?"}, {"field": "thumbnail", "value": "http://content-thumbnail.cxpublic.com/content/thumbnail200x150/28a8d4adda7e5d7d7156dab2a867c8c5fa159ffd.jpg?594ab48e"}, {"field": "thumbnailfullheightdimensions", "value": "200x1314"}, {"field": "timestamp", "value": "2017-06-21T18:01:50.000Z"}, {"field": "title", "value": "Innf\u00f8r stigende karbonavgift og del den ut til folket!"}, {"field": "url", "value": "http://www.adressa.no/meninger/kronikker/2016/02/17/Innf%c3%b8r-stigende-karbonavgift-og-del-den-ut-til-folket-12160526.ece"}, {"field": "urlhash", "value": "28a8d4adda7e5d7d7156dab2a867c8c5fa159ffd"}], "score": 1.3491975, "siteId": "9222270286501375973", "id": "28a8d4adda7e5d7d7156dab2a867c8c5fa159ffd"}

