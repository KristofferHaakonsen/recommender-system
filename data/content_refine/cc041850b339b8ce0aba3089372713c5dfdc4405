{"fields": [{"field": "modifiedtime", "type": "time", "value": "2012-04-18T16:44:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hermann hansen"}, {"field": "body", "value": ["Saken oppdateres.", "Helt siden 14. oktober 1991 - ett \u00e5r forsinket - har bomringen v\u00e6rt der, til manges enorme irritasjon. I 5192 dager har bilistene i Trondheim betalt for \u00e5 kj\u00f8re inn til sentrum. Totalt er det blitt nesten 1,4 milliarder kroner i bompenger. Ikke alle har betalt, forresten. Den f\u00f8rste bomringen med f\u00e5 stasjoner, i hovedsak langs Omkj\u00f8ringsveien, rammet veldig skjevt. Bare en knapp tredjedel av bilistene m\u00e5tte betale regelmessig. Selv var jeg en av de heldige, med b\u00e5de bosted og arbeidssted innenfor ringen. Det kunne selvsagt ikke vare. Ogs\u00e5 jeg har n\u00e5 i mange \u00e5r betalt bompenger hver eneste dag. Totalt har jeg bidratt med rundt 25 000 kroner til gildet. Men mange har betalt mye, mye mer.", "Rettferdighetshensynet var et av de vikarierende motivene bak beslutningen om \u00e5 utvide antall stasjoner, utvide innkrevingstiden og heve prisene i 1996. Hovedpoenget var at ringen p\u00e5 langt n\u00e6r genererte nok penger til de ulike prosjektene i Trondheimspakken. Men utvidelsen var sv\u00e6rt kontroversiell og s\u00e5 vanskelig for politikerne, f\u00f8rst og fremst i Arbeiderpartiet, KrF og H\u00f8yre, at de samtidig sukret pillen ved \u00e5 love \u00e5 ta ned bomringen i 2005. Og det skjedde alts\u00e5 i g\u00e5r kveld, p\u00e5 \u00e5rets nest siste dag, til manges store tilfredshet.", "Men gleden over \u00e5 kunne bevege seg bomfritt er blandet. Fortsatt er det store utfordringer p\u00e5 transportsektoren i trondheimsomr\u00e5det. N\u00e5r 200 millioner \u00e5rlige kroner blir borte, er det ikke penger til \u00e5 ferdigstille det overordnede hovedveinettet som i sin tid var hovedbegrunnelsen for \u00e5 etablere bompengeordningen.", "Bomringens historie er 20 \u00e5r gammel. Bystyret gikk i juni 1985 enstemmig inn for \u00e5 utrede en ordning med lokal egeninnsats, som det het, for \u00e5 bygge ut veinettet. Vilk\u00e5ret var at staten skulle bidra med minst like mye i ekstraordin\u00e6re veimidler. Det var med andre ord en forutsetning at staten forpliktet seg til \u00e5 bidra ut over de ordin\u00e6re veibevilgningene.", "Det tok mer enn to \u00e5r f\u00f8r en avtale kom p\u00e5 plass. Dav\u00e6rende samferdselsminister Kjell Borgen (Ap) sa i oktober 1987 ja til en ordning der staten skulle bidra med 45 prosent av anleggskostnadene om trondheimsbilistene tok ansvaret for resten. Det reagerte bystyret umiddelbart p\u00e5. Allerede i november ble forsert utbygging av hovedveinettet med egenfinansiering vedtatt. Det ble samtidig bestemt \u00e5 starte bygging av ny Kroppan bru og utvide Omkj\u00f8ringsveien f\u00f8r innkrevingen tok til. Det ble ogs\u00e5 bestemt at deler av pengene skulle g\u00e5 til kollektivtrafikk og milj\u00f8tiltak.", "Rammene for utbyggingsprogrammet, Trondheimspakken, ble lagt i 1989 med et samlet kostnadsoverslag p\u00e5 1850 millioner. Allerede \u00e5ret etter var investeringene justert opp til 2170 millioner. Bel\u00f8pet inkluderer ikke E6 fra Nyhavna til Grilstad som er del av E6 \u00d8st-prosjektet.", "I dag vet vi at det totalt vil bli brukt om lag 2920 milliarder (2004-kroner) p\u00e5 prosjektene i Trondheimspakken. Dette omfatter milliardprosjektet Nordre avlastningsvei som ikke blir ferdig f\u00f8r i 2009. Av dette bidrar staten med 1542 millioner eller 53 prosent.", "Store investeringer og nye veier til tross, utfordringene p\u00e5 transportsektoren st\u00e5r i k\u00f8. Det gjelder b\u00e5de person- og n\u00e6ringstransporten. Bare en del av hovedveinettet blir ferdig som en f\u00f8lge av Trondheimspakken. E6 \u00d8st er inne i Nasjonal Transportplan (NTP). Men tidspunktet for oppstart er fortsatt usikkert selv om egenfinansieringsbiten er p\u00e5 plass. Det blir bompenger p\u00e5 E6 \u00d8st i alle fall til 2013, kanskje helt til 2017. N\u00e6ringsforeningens fremst\u00f8t for \u00e5 etablere strekningen som OPS-prosjekt (Offentlig*Privat*Samarbeid) med byggestart i 2007, har falt p\u00e5 stengrunn. OPS-organisering er omstridt p\u00e5 grunn av kostnadene, men E39 mellom \u00d8ysand og Thamshamn viser at det lar seg gj\u00f8re \u00e5 gjennomf\u00f8re slike utbyggingsprosjekt p\u00e5 kort tid.", "E6 S\u00f8r fra Tonstad til Jakt\u00f8yen i Melhus er ogs\u00e5 nevnt i NTP. Den er basert p\u00e5 at det lokalt blir bidratt til finansieringen. Opprusting av Osloveien og ny Sluppen bru er i det hele tatt ikke inne i NTP. Dette etterlengtede prosjektet er i minst like stor grad avhengig av bompengefinansiering dersom det skal bli til noe innen overskuelig tid. Det er lite trolig at staten tar disse investeringene fullt ut. Kampen om veikronene er beinhard, og rammene i NTP skaper store sprik mellom m\u00e5l og gjennomf\u00f8ringsmuligheter.", "Men dette gjelder hovedveiene eller stamveiene i trondheimsomr\u00e5det. Det \u00f8vrige veinettet har ogs\u00e5 behov for opprusting. Det er en reell utfordring \u00e5 sikre fremkommelighet p\u00e5 en effektiv og milj\u00f8messig god m\u00e5te n\u00e5r bomringen er borte og man g\u00e5r videre med fortettingspolitikken. Det er ansl\u00e5tt en trafikkvekst i sentrum p\u00e5 rundt ti prosent. Samferdselsdepartementet har tidligere gitt uttrykk for at den generelle biltrafikkveksten i Trondheim kan \u00f8ke med 20-25 prosent frem mot 2015 i de mest trafikkerte periodene av dagen.", "Hva dette vil f\u00f8re til av trafikkaos, er uvisst. Men fjerning av bomringen gir bilen et konkurransefortrinn i forhold til kollektivtransporten. Totalt sett kan det bli snakk om restriksjoner p\u00e5 bilbruk, som veiprising og gjennomkj\u00f8ringsforbud i Midtbyen. Noe av trafikken i sentrum er det antatt at Nordre avlastningsvei vil ta, men den er alts\u00e5 ikke ferdig f\u00f8r om fire \u00e5r. En restriktiv parkeringspolitikk er vedtatt og er i seg selv begrensende, f\u00f8rst og fremst p\u00e5 arbeidsreisene med bil.", "Transportplanen for Trondheim er forsinket, og vil neppe bli behandlet politisk f\u00f8r til v\u00e5ren. Planen m\u00e5 anvise l\u00f8sninger for hvordan byen transportmessig skal fungere i de n\u00e6rmeste \u00e5rene. Uten \u00e5 foregripe begivenhetenes gang er det grunn til \u00e5 tro at det vil bli foresl\u00e5tt \u00e5 satse bevisst p\u00e5 milj\u00f8vennlig transport. Det betyr mer tilrettelegging for buss og trikk, kanskje kombinert med innfartsparkering. Gr\u00e5kallbanens forlengelse er sannsynlig. Bytog virker mer tvilsomt. Skal bytog bli en realitet, krever det utvidet kapasitet i jernbanestrukturen. Et overordnet og sammenhengende sykkelveinett vil komme. Trondheim er en av de st\u00f8rste sykkelbyene i landet. Mitt tips er ogs\u00e5 at veiprising igjen vil bli et aktuelt tema for \u00e5 regulere biltrafikken.", "Ha et godt, bomfritt, nytt \u00e5r!Dav\u00e6rende ordf\u00f8rer Marvin Wiseth \u00e5pnet bomringen 14. oktober 1991 {ndash} ett \u00e5r forsinket. Artikkelforfatteren mener at veiprising igjen vil bli et aktuelt tema for \u00e5 regulere biltrafikken."]}, {"field": "category0", "value": "meninger"}, {"field": "contenthash", "value": "a4d7060bacf21549754b230a4dc565935eae530ac9d6d0fea2c006c9d15877a6"}, {"field": "createtime", "value": "2017-02-04T10:29:26.000Z"}, {"field": "description", "value": "Bomringen rundt Trondheim er historie. Og takk for det! Men trafikkproblemene er langt fra l\u00f8st."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc041850b339b8ce0aba3089372713c5dfdc4405.jpg?597eddf9"}, {"field": "dominantthumbnaildimensions", "value": "256x256"}, {"field": "heading", "value": "Bomfritt - men ikke problemfritt -adressa.no"}, {"field": "id", "value": "cc041850b339b8ce0aba3089372713c5dfdc4405"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["staten", "utvide", "aktuelt tema", "prosjektet", "bomringen", "betalt", "regulere biltrafikken", "bidra", "dag"]}, {"field": "kw-entity", "value": ["nordre", "krf og h\u00f8yre", "kroppan", "grilstad", "midtbyen", "nyhavna", "p. dette", "arbeiderpartiet", "jakt\u00f8yen", "osloveien", "offentlig", "tonstad", "trondheimspakken", "nasjonal transportplan", "\u00f8ysand og thamshamn", "sluppen", "\u00f8st", "p. den", "omkj\u00f8ringsveien"]}, {"field": "kw-location", "value": ["melhus", "trondheim"]}, {"field": "kw-pageclass", "value": "article"}, {"field": "kw-person", "value": ["marvin wiseth", "kjell borgen"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bomfritt - men ikke problemfritt"}, {"field": "og-type", "value": "article"}, {"field": "og-url", "value": "http://www.adressa.no/meninger/article603120.ece"}, {"field": "pageclass", "value": ["article"]}, {"field": "publishtime", "value": "2005-12-30T20:24:02.000Z"}, {"field": "recs-articleid", "value": "2073310"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-12-30T20:24:02.000Z"}, {"field": "recs-rawtitle", "value": "Bomfritt - men ikke problemfritt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Bomringen rundt Trondheim er historie. Og takk for det! Men trafikkproblemene er langt fra l\u00f8st."}, {"field": "thumbnail", "value": "http://content-thumbnail.cxpublic.com/content/thumbnail200x150/cc041850b339b8ce0aba3089372713c5dfdc4405.jpg?597eddf9"}, {"field": "thumbnailfullheightdimensions", "value": "200x952"}, {"field": "timestamp", "value": "2017-07-31T07:36:25.000Z"}, {"field": "title", "value": "Bomfritt - men ikke problemfritt"}, {"field": "url", "value": "http://www.adressa.no/meninger/article603120.ece"}, {"field": "urlhash", "value": "cc041850b339b8ce0aba3089372713c5dfdc4405"}], "score": 0.8505198, "siteId": "9222270286501375973", "id": "cc041850b339b8ce0aba3089372713c5dfdc4405"}

