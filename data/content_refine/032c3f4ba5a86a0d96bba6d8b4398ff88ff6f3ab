{"fields": [{"field": "modifiedtime", "type": "time", "value": "2012-04-17T16:28:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Som spesialist i sexologisk r\u00e5dgivning f\u00f8lger jeg med p\u00e5 hva som blir skrevet i Adresseavisens nettsteder og spalter om sex og samliv. I denne sammenhengen bruker avisen Eva Henriette Mohn (bildet) som faglig ekspertise. Generelt vil jeg si at n\u00e5r synsing og til dels personlige erfaringer gjenspeiles i det som forfektes som \u00absannheter\u00bb, st\u00e5r man i fare for \u00e5 overse individuelle forskjeller og nyanser, og ikke minst etiske, faglige og vitenskaplige vurderinger. Spesielt kommer den faglige lettvekten til syne n\u00e5r kontroversielle tema behandles, som i Ukeadressa 3. mai, der temaet var \u00abmenn som g\u00e5r i kjole\u00bb.", "Transpersoner utgj\u00f8r en marginalisert og stigmatisert gruppe i v\u00e5r kultur. Dette er mennesker som i stor grad er preget av skam og skyld i forhold til sin annerledeshet. Det siste de trenger er at dette opprettholdes, blant annet av uttalelser i media. Spr\u00e5k har stor makt, og n\u00e5r det brukes begreper som \u00abqueen of the night\u00bb, \u00abdrag\u00bb, \u00abmenn i damekl\u00e6r\u00bb, \u00abselvopptatt\u00bb og \u00abhobby\u00bb for \u00e5 forklare hva en transe er, s\u00e5 vil jeg tillate meg \u00e5 si at Mohn er p\u00e5 faglig gyngende grunn. Hennes holdninger gjenspeiles ogs\u00e5 i m\u00e5ten hun omtaler disse menneskene p\u00e5, blant annet i sine beskrivelser om hvordan de kler seg. Leseren vil lett sitte igjen med et inntrykk av at dette representerer virkeligheten, og selv om Mohn henspeiler p\u00e5 betydningen av \u00e5penhet og respekt, s\u00e5 forfekter hun p\u00e5 mange m\u00e5ter det motsatte.", "Noen transer vil muligens kjenne seg igjen i Mohns beskrivelser, men studier av blant annet queer teori viser at fenomenet transkj\u00f8nn har mange sider og mange uttrykk, og kan vanskelig generaliseres. Fra denne side er det nylig foretatt en empirisk studie av transkj\u00f8nnete. Transkj\u00f8nnete representerer bare en del av det man med en sekkebetegnelse kaller for transpersoner. Bare innen denne gruppen er det et hav av mangfold og ulikheter, b\u00e5de n\u00e5r det gjelder identitet, selvforst\u00e5else og tilh\u00f8righet.", "Partnere og familie blir konfrontert med flere utfordringer n\u00e5r en av ens n\u00e6rmeste fremst\u00e5r med et utradisjonelt kj\u00f8nnsuttrykk, og vil ha behov for b\u00e5de st\u00f8tte og kunnskap. Moren som skriver til Mohn og ber om r\u00e5d og st\u00f8tte i forhold til sine bekymringer, blir m\u00f8tt med en moralpreken om at b\u00e5de hun og resten av familien har h\u00e5ndtert dette p\u00e5 en d\u00e5rlig m\u00e5te. F\u00f8lelser som skyld og skam vil gjerne oppst\u00e5 ogs\u00e5 hos n\u00e6re familiemedlemmer. N\u00e5r man i tillegg f\u00e5r h\u00f8re at man har opptr\u00e5dt \u00abfeil\u00bb, vil gjerne slike f\u00f8lelser forsterkes. Mohn svarer riktignok at det ikke er noen som har \u00abskyld\u00bb i dette, men hvordan kan hun forvente at andre skal ha en raus og akseptabel holdning n\u00e5r hun selv presenterer et parodiert, snevert og stereotypt bilde?", "Det er vanskelig \u00e5 forholde seg til ukjente og fremmede fenomener. V\u00e5r kulturs heteronormative tenkning gir lite rom for annerledeshet, b\u00e5de n\u00e5r det gjelder seksuell orientering og kj\u00f8nnsuttrykk. Mens andre kulturer, for eksempel enkelte steder i Asia, ser p\u00e5 transpersoner som et positivt og fargerikt innslag i samfunnet, har den vestlige kulturen basert seg p\u00e5 en medisinsk forklaring med utgangspunkt i diagnostisering og patologisering. Dette f\u00f8rer naturlig nok til ytterligere stigmatisering av en allerede s\u00e5rbar gruppe.", "Mohn er ikke alene om sine holdninger og sitt syn p\u00e5 transpersoner. En kvinne-til-mann transkj\u00f8nnet opps\u00f8kte for en tid tilbake en av Trondheims mest profilerte gynekologer for \u00e5 f\u00e5 unders\u00f8kt sine kvinnelige kj\u00f8nnsorganer som han fremdeles har i behold. Han ble blankt avvist, og nektet unders\u00f8kelse. En mann-til-kvinne transkj\u00f8nnet s\u00f8kte deltidsjobb som bussj\u00e5f\u00f8r i Team Trafikk. Til tross for mangel p\u00e5 sj\u00e5f\u00f8rer og at kvalifikasjonene til kvinnen var i orden, s\u00e5 fikk hun ikke jobb. Disse eksemplene kan vanskelig ses p\u00e5 annet enn diskriminering.", "Transpersoner er der hvor homofile og lesbiske var for flere ti\u00e5r tilbake. Fra tid til annen dukker det opp reportasjer om noen som \u00abhar skiftet kj\u00f8nn\u00bb eller er \u00abf\u00f8dt med feil kj\u00f8nn\u00bb, men generelt er det liten \u00e5penhet. Medias fokus kan v\u00e6re b\u00e5de p\u00e5 godt og vondt; p\u00e5 den ene siden blir det satt fokus p\u00e5 en gruppe mennesker som har lav status og prioritering i det medisinske fagfeltet. Dette kan ha en positiv effekt dersom det blant fagfolk vekkes en interesse som f\u00f8rer til forskning og faglig utvikling P\u00e5 den andre siden kan en feilaktig eller forvrengt fremstilling medf\u00f8re ytterligere stigmatisering. Ikke sjelden h\u00f8rer man betegnelsen \u00abskrulle\u00bb eller \u00abraring\u00bb om den som v\u00e5ger \u00e5 fremst\u00e5 med et annet kj\u00f8nnsuttrykk enn det tradisjonelle.", "Man er vant til \u00e5 tenke dikotomier n\u00e5r det gjelder kj\u00f8nn; enten kvinne eller mann, med klart definerte roller for det ene eller det andre. At noen skiller seg ut fra dette entydige kj\u00f8nnsbegrepet forstyrrer oss, b\u00e5de visuelt, mentalt og kognitivt. Dette kan v\u00e6re \u00e5rsaker til at man s\u00f8ker \u00e5 finne s\u00e5kalt \u00aballmengyldige\u00bb forklaringer p\u00e5 ukjente eller uvante fenomener. Imidlertid er det ikke alltid at den det gjelder kjenner seg igjen i forklaringene. Faktorer som identitet og tilh\u00f8righet er viktig i ethvert menneskes liv. F\u00e5 har vel kjent s\u00e5 mye p\u00e5 dette som transkj\u00f8nnete og andre transpersoner.", "Det kan synes som v\u00e5r kultur kommer til kort n\u00e5r det gjelder kj\u00f8nn og kj\u00f8nnsforst\u00e5else. Dette kommer til uttrykk n\u00e5r blant annet media og akademikere fors\u00f8ker \u00e5 sette begreper til menneskers f\u00f8lelsesliv. Derfor er det mange transpersoner som ikke kjenner seg igjen n\u00e5r de blir beskrevet som \u00e5 v\u00e6re \u00abmenn i damekl\u00e6r\u00bb, \u00abf\u00f8dt i feil kropp\u00bb, \u00abf\u00f8dt med feil kj\u00f8nn\u00bbeller \u00abtilh\u00f8re det motsatte kj\u00f8nn\u00bb.", "vigdism@broadpark.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "4e72b4e4b6b9df9a385b56f35a21ba74abc9234b23fbab565fbff2bafbd1aaeb"}, {"field": "createtime", "value": "2017-06-06T11:17:59.000Z"}, {"field": "description", "value": "Det kan synes som v\u00e5r kultur kommer til kort n\u00e5r det gjelder kj\u00f8nn og kj\u00f8nnsforst\u00e5else. Dette kommer til uttrykk n\u00e5r blant annet media og akademikere fors\u00f8ker \u00e5 sette begreper til menneskers f\u00f8lelsesliv."}, {"field": "dominantimage", "value": "http://www.adressa.no/incoming/article1250414.ece5/ALTERNATES/w980-default/Vigdis%20Moen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/032c3f4ba5a86a0d96bba6d8b4398ff88ff6f3ab.jpg?59871ee1"}, {"field": "dominantthumbnaildimensions", "value": "300x169"}, {"field": "heading", "value": "Uvanlige kj\u00f8nnsuttrykk har mange sider -adressa.no"}, {"field": "id", "value": "032c3f4ba5a86a0d96bba6d8b4398ff88ff6f3ab"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "society"}, {"field": "kw-concept", "value": ["kj\u00f8nnsuttrykk", "gjelder", "transpersoner", "mennesker", "kultur", "gjelder kj\u00f8nn", "faglig", "menn", "feil", "kj\u00f8nn", "uttrykk"]}, {"field": "kw-entity", "value": ["adresseavisens", "team trafikk", "ukeadressa", "trondheims"]}, {"field": "kw-location", "value": "asia"}, {"field": "kw-pageclass", "value": "article"}, {"field": "kw-person", "value": "eva henriette mohn"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1250414.ece5/ALTERNATES/w980-default/Vigdis%20Moen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uvanlige kj\u00f8nnsuttrykk har mange sider"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1096896.ece"}, {"field": "pageclass", "value": ["article"]}, {"field": "publishtime", "value": "2008-06-09T07:34:00.000Z"}, {"field": "recs-articleid", "value": "1623002"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-06-09T07:34:00.000Z"}, {"field": "recs-rawtitle", "value": "Uvanlige kj\u00f8nnsuttrykk har mange sider -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det kan synes som v\u00e5r kultur kommer til kort n\u00e5r det gjelder kj\u00f8nn og kj\u00f8nnsforst\u00e5else. Dette kommer til uttrykk n\u00e5r blant annet media og akademikere fors\u00f8ker \u00e5 sette begreper til menneskers f\u00f8lelsesliv."}, {"field": "thumbnail", "value": "http://content-thumbnail.cxpublic.com/content/thumbnail200x150/032c3f4ba5a86a0d96bba6d8b4398ff88ff6f3ab.jpg?59871ee1"}, {"field": "thumbnailfullheightdimensions", "value": "200x1517"}, {"field": "timestamp", "value": "2017-08-06T13:51:29.000Z"}, {"field": "title", "value": "Uvanlige kj\u00f8nnsuttrykk har mange sider"}, {"field": "url", "value": "http://www.adressa.no/meninger/kronikker/article1096896.ece"}, {"field": "urlhash", "value": "032c3f4ba5a86a0d96bba6d8b4398ff88ff6f3ab"}], "score": 0.8761371, "siteId": "9222270286501375973", "id": "032c3f4ba5a86a0d96bba6d8b4398ff88ff6f3ab"}

