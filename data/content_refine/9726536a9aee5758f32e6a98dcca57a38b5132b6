{"fields": [{"field": "modifiedtime", "type": "time", "value": "2017-01-08T17:44:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Afrika", "Frankrike", "L\u00f8ping", "S\u00f8r-Afrika", "Kina", "Hellas"]}, {"field": "author", "value": "benedicte a. bakken"}, {"field": "body", "value": ["Saken oppdateres.", "For de fleste betyr et maraton 42 kilometer med beinslit. Men et maraton kan v\u00e6re s\u00e5 mye mer. Melder du deg p\u00e5 et eksotisk maraton, kan du nemlig f\u00e5 b\u00e5de r\u00f8d- og hvitvin, safari, \u00f8rken eller Den kinesiske mur p\u00e5 kj\u00f8pet.", "En av dem som har f\u00e5tt \u00f8ynene opp for eksotiske maraton er Ole Erik Norstad. Lysten p\u00e5 nye opplevelser, gjorde at den erfarne l\u00f8peren meldte seg p\u00e5 maraton p\u00e5 Den kinesiske mur i 2012. Da var det gjort.", "\u2013 Kina var testen og det neste ble \u00f8rkenl\u00f8pene. Der l\u00f8per vi 250 km i \u00f8rkenterreng i l\u00f8pet av \u00e9n uke, hvor den lengste etappen er ni mil. Det tilsvarer rundt seks maraton p\u00e5 \u00e9n uke. Det er de mest ekstreme l\u00f8pene du kan finne p\u00e5 kloden, forteller Norstad.", "Hittil har Norstad l\u00f8pt tre av l\u00f8pene i \u00abFour desert\u00bb: Gobi\u00f8rkenen i Asia, Atacama-\u00f8rkenen i Chile og i Sahara. N\u00e5 gjenst\u00e5r bare Antarktis.", "\u2013 Jeg \u00f8nsket \u00e5 finne utfordringer som jeg ikke visste om jeg kunne klare. Man kan bli syk, man m\u00e5 passe p\u00e5 \u00e5 f\u00e5 i seg riktig n\u00e6ring, og man befinner seg i omgivelser som er ekstreme n\u00e5r det gjelder klima. I tillegg m\u00e5 vi b\u00e6re med oss alt vi trenger av utstyr, bortsett fra vann, det f\u00e5r vi, forteller Norstad.", "For Norstad er det selve opplevelsen som trigger ham mest.", "\u2013 Du f\u00e5r se steder som f\u00e5 mennesker har sett og natur som har v\u00e6rt uber\u00f8rt i millioner av \u00e5r. I tillegg blir man kjent med veldig mange mennesker fra ulike nasjoner, sier Norstad.", "Det er ikke \u00e5 legge skjul p\u00e5 at \u00f8rkenmaraton er i den ekstreme klassen.", "\u2013 Men l\u00f8pere som legger en del ned i det, kan absolutt v\u00e6re med p\u00e5 disse l\u00f8pene. Det er ogs\u00e5 helt mulig for folk som er i god form. Det viktigste er at det krever en del forberedelser og planlegging, sier Norstad.", "President i Kondis, Tim Bennett, har selv l\u00f8pt mye maraton. Han er positiv til at det har blitt mer popul\u00e6rt \u00e5 delta i eksotiske maraton, men legger vekt p\u00e5 at det m\u00e5 finnes en balansegang.", "\u2013 I den typen l\u00f8p handler det mer om opplevelsen enn om prestasjon, og det tror jeg er bra. Man m\u00e5 velge mellom l\u00f8p hvor man \u00f8nsker \u00e5 l\u00f8pe fort, og noen l\u00f8p hvor man \u00f8nsker opplevelsen. Det tror jeg er en bra miks, sier Bennett.", "Kondis-presidentet oppfordrer likevel folk i \u00e5 tenke over hvilke l\u00f8p man begir seg ut p\u00e5, og at det ikke alltid er like lett som det ser ut.", "\u2013 Hvis du for eksempel skal l\u00f8pe et maraton hvor det er varmt, b\u00f8r du v\u00e6re i ok form, for varmen vil v\u00e6re en p\u00e5kjenning. Man m\u00e5 tenke litt p\u00e5 l\u00f8pene man velger, for alle er ikke bare opplevelse, noen vil v\u00e6re harde \u00e5 gjennomf\u00f8re ogs\u00e5, sier Bennett.", "Han viser til egne erfaringer:", "\u2013 Jeg har pleid \u00e5 l\u00f8pe maraton i alpene, mest for opplevelsen, men det blir hardt likevel. Mange glemmer kanskje at man faktisk skal opp noen fjell, og det kan v\u00e6re ganske slitsomt, understreker Bennett f\u00f8r han legger til:", "\u2013 Hvis du g\u00e5r inn i det med \u00e5pne \u00f8yne og ikke helt p\u00e5 h\u00e6len, s\u00e5 skal det normalt sett g\u00e5 greit.", "The Great Wall Marathon, Kina:", "Er blitt et av verdens mest utfordrende maraton, da det strekker seg over 5,164 trappetrinn. Verdenshistorien ligger for dine f\u00f8tter n\u00e5r du l\u00f8per over Den kinesiske mur.", "\u2013 Det var veldig hardt, spesielt fordi trappetrinnene var ujevnt h\u00f8ye og ujevnt dype. Man m\u00e5 konsentrere seg hele tiden, og vi m\u00e5tte g\u00e5 distansen p\u00e5 muren to dager f\u00f8r for \u00e5 se hva vi gikk til. Men det hele var fantastisk flott og absolutt verdt slitet, forteller Oddny Ringheim.", "Hun har g\u00e5tt de seks st\u00f8rste maratonene i verden.", "Marathon Du M\u00e9doc, Frankrike:", "Dette er maraton for deg som \u00f8nsker \u00e5 kombinere l\u00f8ping med livets nytelser. Mellom ving\u00e5rdene i Bourdaux l\u00f8per du 42 kilometer. Poenget med l\u00f8pet var \u00e5 skape l\u00f8psglede og fest p\u00e5 samme tid, og med alle delikatessene du f\u00e5r servert p\u00e5 veien, m\u00e5 det kunne sies at dette har blitt oppfylt.", "\u2013 P\u00e5 drikkestasjonene fikk vi sp\u00f8rsm\u00e5l om vi ville ha r\u00f8dvin, hvitvin eller vann. Delikatesser som \u00f8sters kunne vi ogs\u00e5 f\u00e5. Jeg husker spesielt godt da vi kom l\u00f8pende inn i et slott, hvor det sto damer i kjoler og hvite hansker og vinket til oss. N\u00e5r l\u00f8pet er ferdig avsluttes alt med s\u00e5 mye vin du kan tenke deg. Det beste med dette l\u00f8pet er at du f\u00e5r en opplevelse som er helt unik. Den opplevelsen gj\u00f8r at du ikke beh\u00f8ver \u00e5 v\u00e6re i s\u00e5 god form, selv om du b\u00f8r v\u00e6re i litt form. Men dette kan lett tas som en kosetur, forteller leder i Maratonkarusellen i Bergen, Morten Hauso.", "Polar Circle Maraton, Gr\u00f8nland:", "Her f\u00e5r du komme tett innp\u00e5 hvordan innbyggerne p\u00e5 Gr\u00f8nland lever. Antallet deltakere er begrenset til maks 200, da det er et fly med deltakere som fylles opp. Man kan velge mellom \u00e5 l\u00f8pe enten halvmaraton den f\u00f8rste dagen, eller helmaraton den andre dagen. Noen velger \u00e5 l\u00f8pe begge to i den s\u00e5kalte Polar Bear Challenge.", "\u2013 Det er mange maraton du m\u00e5 lete litt for \u00e5 finne, og dette er et av dem. Det var en t\u00f8ff utfordring for ganske mange, s\u00e6rlig p\u00e5 grunn av v\u00e6ret. Det var kaldt og forbl\u00e5st, og du g\u00e5r over isbre. Men det var en veldig spennende naturopplevelse, sier Ole Erik Norstad.", "The Big Five Marathon, S\u00f8r-Afrika:", "Her f\u00e5r du oppleve b\u00e5de maraton og safari samtidig. Det er et krevende l\u00f8p, men til gjengjeld for slitet f\u00e5r du v\u00e6re i n\u00e6rhet av majestetiske dyr som sebraer, sjiraffer og antiloper. Du f\u00e5r ogs\u00e5 n\u00e6rhet til l\u00f8veterritoriet.", "Aten Marathon, Hellas:", "Maratonen som tar deg med gjennom byen Marathon og opp mot Aten. Du starter dermed l\u00f8pet hvor maraton-eventyret begynte for tusen av \u00e5r siden. Opplevelsen blir at du f\u00e5r l\u00f8pe den 2500 \u00e5r gamle ruten, og m\u00e5llinjen krysser du p\u00e5 Panathinaiko-stadion hvor de aller f\u00f8rste olympiske lekene ble arrangert i 1896."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "7831a18be8715b14e412d7f422fd975b1e7340c5d1e4a8014ec4299b169c01f3"}, {"field": "createtime", "value": "2017-01-08T09:25:39.000Z"}, {"field": "description", "value": "- Du f\u00e5r se steder som f\u00e5 mennesker har sett, sier Ole Erik Norstad. Han har l\u00f8pt maraton b\u00e5de i \u00f8rkenen og over Den kinesiske mur."}, {"field": "heading", "value": ["L\u00f8pe maraton i 2017? Her er tips til noen av verdens mest eksotiske -adressa.no", "\u2013 Mest ekstreme l\u00f8pene", "Opplevelsene det viktigste", "\u2013 Man m\u00e5 tenke litt p\u00e5 l\u00f8pene man velger", "Vin-maraton, kinesiske mur eller kanskje maraton p\u00e5 Gr\u00f8nland? Vi har plukket ut noen godbiter."]}, {"field": "id", "value": "9726536a9aee5758f32e6a98dcca57a38b5132b6"}, {"field": "keyword", "value": ["Afrika", "Frankrike", "L\u00f8ping", "S\u00f8r-Afrika", "Kina", "Hellas"]}, {"field": "keywords", "value": "Afrika,Frankrike,L\u00f8ping,S\u00f8r-Afrika,Kina,Hellas"}, {"field": "kw-category", "value": ["100sport", "sprek"]}, {"field": "kw-concept", "value": ["maraton", "l\u00f8p", "kinesiske mur", "l\u00f8pe maraton"]}, {"field": "kw-entity", "value": ["kondis", "sahara", "maratonkarusellen", "four", "polar bear challenge", "bourdaux", "panathinaiko"]}, {"field": "kw-location", "value": ["aten", "atacama", "marathon", "asia", "antarktis", "gr\u00f8nland", "bergen", "chile"]}, {"field": "kw-pageclass", "value": "article"}, {"field": "kw-person", "value": ["oddny ringheim", "tim bennett", "ole erik norstad", "morten hauso"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/e0158566-a19f-4552-a45c-1bfb890c7e92?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "L\u00f8pe maraton i 2017? Her er tips til noen av verdens mest eksotiske"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Lope-maraton-i-2017-Her-er-tips-til-noen-av-verdens-mest-eksotiske-228153b.html"}, {"field": "pageclass", "value": ["article"]}, {"field": "publishtime", "value": "2017-01-08T08:55:30.000Z"}, {"field": "recs-articleid", "value": "228153"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-01-08T08:55:30.000Z"}, {"field": "recs-rawtitle", "value": "L\u00f8pe maraton i 2017? Her er tips til noen av verdens mest eksotiske -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "- Du f\u00e5r se steder som f\u00e5 mennesker har sett, sier Ole Erik Norstad. Han har l\u00f8pt maraton b\u00e5de i \u00f8rkenen og over Den kinesiske mur."}, {"field": "thumbnail", "value": "http://content-thumbnail.cxpublic.com/content/thumbnail200x150/9726536a9aee5758f32e6a98dcca57a38b5132b6.jpg?58d50cee"}, {"field": "thumbnailfullheightdimensions", "value": "200x1864"}, {"field": "timestamp", "value": "2017-03-24T12:11:26.000Z"}, {"field": "title", "value": "L\u00f8pe maraton i 2017? Her er tips til noen av verdens mest eksotiske"}, {"field": "url", "value": "http://www.adressa.no/100Sport/sprek/Lope-maraton-i-2017-Her-er-tips-til-noen-av-verdens-mest-eksotiske-228153b.html"}, {"field": "urlhash", "value": "9726536a9aee5758f32e6a98dcca57a38b5132b6"}], "score": 1.0483968, "siteId": "9222270286501375973", "id": "9726536a9aee5758f32e6a98dcca57a38b5132b6"}

