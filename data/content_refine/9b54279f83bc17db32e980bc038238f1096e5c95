{"fields": [{"field": "modifiedtime", "type": "time", "value": "2015-08-14T10:36:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "annemona grann"}, {"field": "body", "value": ["Den f\u00f8rste kokeboken \u00abTrines mat\u00bb er inne i sitt 16. opplag, har solgt 125.000 eksemplarer, og er den mestselgende kokeboken til Cappelen Damm gjennom tidende. Den nye kokeboken, \u00abTrines mat 2\u00bb, har et f\u00f8rsteopplag p\u00e5 30.000. Andreopplaget p\u00e5 nye 30.000 bestilles f\u00f8rstkommende mandag, to dager f\u00f8r boken lanseres.", "- Gj\u00f8r det enkelt, er Trines mantra, og jammen har hun ikke klart \u00e5 f\u00e5 med seg titusener av andre p\u00e5 \u00e5 gj\u00f8re nettopp det. Lage enkel mat. God mat. Litt sunt, litt kortreist og litt italiensk, men fremfor alt enkelt og godt.", "Hun er ikke ute etter verken \u00e5 imponere eller misjonere, men vil gjerne inspirere folk til \u00e5 lage god mat uten for mye styr. Kanskje litt styr. Av og til. Hun er matbloggernes svar p\u00e5 \u00c5ge Aleksandersen, treffer bredt, treffer mange og leverer kvalitet. Folk flest synes det er bra. Men det er ikke spesielt mystisk, bare ekte. Noe alle kan like. Eller som i en av Aleksandersens tekster: \u00abDet e riktignok itj s\u00e5 veldig avansert, men det er kjent og kj\u00e6rt, trygt og godt, og lite komplisert\u00bb. Hun har aldri latt seg friste av nisjetrenden, men er en breddeblogger.", "F\u00f8lg Adresseavisen p\u00e5 Instagram", "For Trine er ingen popstjerne \u00e0 la Jamie Oliver, eller rebell som Gordon Ramsey. Vi snakker ikke om en sukkerkritiker som Berit Nordstrand, eller veganer som Ella Woodward. Hun er veldig lite easy peasy og fancy pancy. Det er den helt vanlige maten, det uj\u00e5lete og enkle som har gjort henne til Norges st\u00f8rste matblogger. Matglede er et stikkord. Kjedelig, vil noen si, i beste fall en selvf\u00f8lgelighet, men akkurat her er matglede en presis beskrivelse av et fenomen. Trine er som en stilleg\u00e5ende \u00abkj\u00f8kkenmaskin\u00bb av det solide slaget. Hun suser forbi alle andre matbloggere, og det med helt ordin\u00e6re ingredienser som alle har h\u00f8rt om. Hun har blitt kjerringa mot str\u00f8mmen, fordi hun g\u00e5r med str\u00f8mmen og har sl\u00e5tt gjennom med noe s\u00e5 lite oppsiktsvekkende som \u00abhelt vanlig mat\u00bb. Blant de ti mest popul\u00e6re oppskriftene p\u00e5 bloggen finner du focaccia, kanelsnurrer, fiskesuppe og tomatsuppe.", "- God mat. Det er faktisk det det handler om, sier Trine, og oppsummerer sin egen suksessoppskrift med noen f\u00e5, ganske opplagte punkter. Planlegging og innkj\u00f8p (de bare m\u00e5 planlegges) er utgangspunktet for et godt m\u00e5ltid. Gode, enkle r\u00e5varer, og det \u00e5 lage maten fra bunnen av. Den gylne middelvei. Litt av alt. Her er ingen moralisering rundt sukker eller fett. Men heller ingen stigmatisering av dem som ikke \u00f8nsker det s\u00e5 s\u00f8tt eller fyldig. Olje og sm\u00f8r. Matbloggeren og juristen er en varm forsvarer av det meste. Men du trenger ikke overdrive.", "Lik adressa.no p\u00e5 Facebook", "- Det skal v\u00e6re forskjell p\u00e5 hverdag og fest, sier matentusiasten som vokste opp i Trondheim, gikk p\u00e5 videreg\u00e5ende skole i Orkanger, og flyttet til Oslo i 1986 for \u00e5 fortsette jusstudiet der. Tanken var \u00e5 flytte hjem etter studieslutt, men s\u00e5 ble hun v\u00e6rende p\u00e5 \u00d8stlandet med mann og barn, og etter hvert barnebarn.", "N\u00e5 har hun sagt opp jobben som seniorr\u00e5dgiver i Utdanningsdirektoratet, selv om det var en jobb hun stortrivdes med. En luksussituasjon, kaller hun det selv, en vanskelig beslutning. Og lett. \u00c5 gj\u00f8re hobby til jobb er \u00e5 velge etter hjertet. Det smaker best.", "- Jeg beskriver det som en reise jeg en gang begynte p\u00e5 der jeg har f\u00e5tt masse valg underveis. Bloggen g\u00e5r bra og jeg st\u00e5r foran lansering av min andre kokebok. Det har v\u00e6rt hobbyen min, men jeg kan ikke fortsette s\u00e5nn. Det er dette jeg brenner for, og jeg f\u00e5r s\u00e5 mange hyggelige tilbakemeldinger og skj\u00f8nner at dette betyr mye for mange, forteller Trine som m\u00e5tte ta noen grep for \u00e5 skille hobbyen fra privatlivet sitt.", "- Jeg har brukt mitt eget kj\u00f8kken, alle rekvisitter og alt av fotoutstyr har v\u00e6rt stablet opp her. Matbloggen har blitt en for stor del av privatlivet v\u00e5rt, derfor innreder vi et eget kj\u00f8kken i sokkeletasjen. Jeg kan ikke slippe dette n\u00e5.", "F\u00f8lg Adresseavisen p\u00e5 Twitter", "Hun har alltid v\u00e6rt glad i \u00e5 lage mat og har samlet oppskrifter hele livet. Det ble etter hvert uoversiktlig og mye. Helt tilfeldig, mens hun nettsurfet, kom hun over en matblogg der det sto hvordan man kunne lage en blogg. N\u00e5 er hun den fjerde st\u00f8rste bloggeren i Norge, og er i selskap med fotballfruer, mote- og interi\u00f8rbloggere.", "- Jeg kunne v\u00e6rt mora til alle dem sammen, flirer Trine som har hatt full jobb og v\u00e6rt sm\u00e5barnsmor mens hun har bygd opp bloggen sin.", "- Bloggen er basert p\u00e5 mat som jeg selv lager i en hektisk hverdag. Det funker for meg, og da tenker jeg at det funker for andre ogs\u00e5. Og fordi jeg er opptatt av planlegging har jeg publisert en ukemeny p\u00e5 bloggen min hver s\u00f8ndag de siste fem \u00e5rene. Det er det mest popul\u00e6re innlegget hver eneste uke.", "1900 oppskrifter har det blitt siden oppstarten i 2007, og mange av tilbakemeldingene hun f\u00e5r g\u00e5r p\u00e5 at de er godt forklart. Det er tydelig og konkret. Og det skal v\u00e6re mulig \u00e5 f\u00e5 tak i ingrediensene p\u00e5 n\u00e6rbutikken.", "- Jeg g\u00e5r gjerne inn og justerer oppskriftene dersom jeg f\u00e5r tilbakemelding p\u00e5 at noe var uforst\u00e5elig. Det meste av det jeg lager er ganske sunt, uten at jeg har satt meg inn i alle diettene som florerer. Jeg er s\u00e5 heldig at jeg er veldig glad i frukt og gr\u00f8nnsaker, og veldig glad i fisk, men ikke s\u00e5 glad i s\u00f8tsaker. Jeg pr\u00f8ver \u00e5 redusere sukkermengden i kaker og bakst, men bare til et visst punkt. Det m\u00e5 ikke g\u00e5 ut over smaken, kvaliteten og konsistensen. Det skal v\u00e6re lov \u00e5 kose seg med god samvittighet en gang iblant. Da skal man fokusere p\u00e5 kosen og ikke p\u00e5 at dette burde jeg ikke ha spist.", "Hun liker det meste. Gode smaker. Det italienske kj\u00f8kkenet er en favoritt. Noen av bildene i den nye boken er fra matreiser til Italia, fotografering er ogs\u00e5 en lidenskap for Trine. For mens de fleste kokebokforfattere har egne stylister og fotografer, har Trine stylet og fotografert alle matbildene selv. Det skal se innbydende ut, fristende, men det m\u00e5 smake like godt som det ser ut.", "- Du m\u00e5 ikke koke all kraften selv, selv om jeg ogs\u00e5 gj\u00f8r det av og til. Jeg tror den trenden vi ser n\u00e5, at folk er mer bevisst hva de spiser og hvor maten kommer fra, vil fortsette. At vi styrer unna ferdigmaten og farseproduktene. Jeg har f\u00e5tt tilbakemeldinger fra nypensjonerte menn som n\u00e5 har f\u00e5tt ansvaret for \u00e5 lage middag. De har kj\u00f8pt boken og serverer mat som aldri har st\u00e5tt p\u00e5 bordet tidligere og som har gitt hele familien en ny v\u00e5r p\u00e5 kj\u00f8kkenet.", "Filosofen Lars Svendsen har uttalt at individualismen er s\u00e5 gjennomgripende at resultatet blir det motsatte. V\u00e5r streben etter individualitet gj\u00f8r det vanskelig \u00e5 tenke seg noe mer konformt enn nettopp det. I dag er mange b\u00e5de spesielle og s\u00e6re p\u00e5 sin trendjakt etter rawfood, nye nisjer, fremmede urter og eksperimentelle kombinasjoner. Men blant individualistene i kj\u00f8kkenveien er det den mest ordin\u00e6re folkekokka av dem alle som lykkes overlegent best."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "67ee66050f9f950a93b6b3cdfda421a15a5bb3021280b2614dd13aa38304e716"}, {"field": "createtime", "value": "2017-04-30T20:02:54.000Z"}, {"field": "description", "value": "Matbloggeren Trine Sandberg har smakt seg til braksuksess. N\u00e5 har hun 30.000 unike f\u00f8lgere hver eneste dag og 3,4 millioner sidevisninger i m\u00e5neden."}, {"field": "dominantimage", "value": "http://www.adressa.no/pluss/kultur/article11415671.ece/y73cpb/ALTERNATES/w980-default/Trine2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b54279f83bc17db32e980bc038238f1096e5c95.jpg?590642ee"}, {"field": "dominantthumbnaildimensions", "value": "300x169"}, {"field": "heading", "value": ["Bloggen til Trine er like stor som en middels avis -adressa.no", "Helt vanlig mat", "Bloggingen ga mersmak", "Bloggdronningen", "B\u00e5de sunt og s\u00f8tt", "Enkel veiviser til god mat", "Folkekokka"]}, {"field": "id", "value": "9b54279f83bc17db32e980bc038238f1096e5c95"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-company", "value": ["cappelen damm", "facebook"]}, {"field": "kw-concept", "value": ["vanlig mat", "mat"]}, {"field": "kw-entity", "value": ["\u00f8stlandet", "utdanningsdirektoratet", "orkanger", "aleksandersens"]}, {"field": "kw-location", "value": ["trondheim", "italia", "oslo", "norge"]}, {"field": "kw-pageclass", "value": "article"}, {"field": "kw-person", "value": ["trine sandberg", "\u00e5ge aleksandersen", "lars svendsen", "berit nordstrand", "jamie oliver", "gordon ramsey", "ella woodward"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11415671.ece/y73cpb/ALTERNATES/w980-default/Trine2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bloggen til Trine er like stor som en middels avis"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article11415673.ece"}, {"field": "pageclass", "value": ["article"]}, {"field": "publishtime", "value": "2015-08-14T10:36:20.000Z"}, {"field": "recs-articleid", "value": "11415673"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-08-14T10:36:20.000Z"}, {"field": "recs-rawtitle", "value": "Bloggen til Trine er like stor som en middels avis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Matbloggeren Trine Sandberg har smakt seg til braksuksess. N\u00e5 har hun 30.000 unike f\u00f8lgere hver eneste dag og 3,4 millioner sidevisninger i m\u00e5neden."}, {"field": "thumbnail", "value": "http://content-thumbnail.cxpublic.com/content/thumbnail200x150/9b54279f83bc17db32e980bc038238f1096e5c95.jpg?590642ee"}, {"field": "thumbnailfullheightdimensions", "value": "200x1996"}, {"field": "timestamp", "value": "2017-04-30T20:02:54.000Z"}, {"field": "title", "value": "Sa opp jobben som jurist - Skal v\u00e6re matblogger p\u00e5 heltid"}, {"field": "url", "value": "http://www.adressa.no/pluss/kultur/article11415673.ece"}, {"field": "urlhash", "value": "9b54279f83bc17db32e980bc038238f1096e5c95"}], "score": 0.43996832, "siteId": "9222270286501375973", "id": "9b54279f83bc17db32e980bc038238f1096e5c95"}

