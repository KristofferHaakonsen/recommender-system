{"fields": [{"field": "modifiedtime", "type": "time", "value": "2016-11-06T13:16:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Lederm\u00f8tet"}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "- Sitter du i landskap eller har du eget kontor?", "- Min arbeidsform er preget av mange samtaler og m\u00f8ter, og derfor er det mest hensiktsmessig med eget kontor. Hadde jeg ikke hatt eget kontor, ville jeg blokkert et m\u00f8terom store deler av dagen.", "- Hvordan kommer du deg p\u00e5 jobb?", "- Jeg pendler fra bosted i B\u00f8rsa til kontoret p\u00e5 Lade. Det tar 35-40 minutter i bil til Lade, og i verste fall 1,5 time med buss og bussbytte. S\u00e5 det m\u00e5 bli egen bil, tid er tross alt en faktor det er altfor knapt av. Dessuten har jeg gjerne en del m\u00f8ter utenfor huset i l\u00f8pet av arbeidsdagen ogs\u00e5.", "LES OGS\u00c5: Alexander Skjefte hos E.C Dahls pub og kj\u00f8kken: Et adrenalinkick \u00e5 starte nytt sted", "LES OGS\u00c5: Norunn S. Myklebust i Norsk institutt for naturforskning: Godt innbodd i nytt hus", "- Hvordan vil de du jobber sammen med si du er som leder?", "- St\u00f8dig, \u00e5pen, \u00e6rlig, stor arbeidskapasitet og ikke minst i godt hum\u00f8r. Dette vet jeg de sier, for i Norservice jobber vi med \u00e5 finne riktig folk til riktig jobb og da m\u00e5 vi analysere hvem de er. Vi er gode p\u00e5 kartlegging og analyser, og bruker det ogs\u00e5 internt.", "- Drar du p\u00e5 fest sammen med dine ansatte?", "- Det er ikke s\u00e5 mange fester hos oss, enda f\u00e6rre n\u00e5 n\u00e5r vi er i omstilling, men jeg deltar s\u00e5 langt det passer. Jeg synes det er greit \u00e5 m\u00f8te kollegaer utenfor tidsrommet mellom klokka \u00e5tte og fire. Det er ingen stor avstand mellom meg og de ansatte, og det g\u00e5r fint an \u00e5 v\u00e6re litt privat ogs\u00e5. Men det er klart, jeg styrer unna settinger hvor noen vil ha medarbeidersamtale p\u00e5 tidspunkt som ikke passer.", "- Er du ogs\u00e5 med p\u00e5 nachspielene?", "- Det er lange dager, s\u00e5 det er sjelden kondisen holder til nachspielene.", "- Hva er den vanskeligste sjefsavgj\u00f8relsen du har tatt?", "- Det er strategiske avgj\u00f8relser som involverer arbeidsplassen til mange ansatte og deres familier. V\u00e5r bransje er i stor omstilling for tiden, og dette medf\u00f8rer en betydelig avskalling av lite l\u00f8nnsomme forretningsomr\u00e5der. Men slik er forretningslivet, og vi m\u00e5 p\u00e5 lik linje med v\u00e5re konkurrenter s\u00f8rge for \u00e5 ha best mulig kompetanse og effektive prosesser for \u00e5 overleve. Da blir det dessverre ikke plass til alle. Men jeg har tatt sjefsjobben frivillig og m\u00e5 gj\u00f8re jobben min.", "LES OGS\u00c5: Erlend Paxal i Sorgenfri: Vi er her for selgerne", "- Hvordan inspirerer du dine ansatte?", "- Jeg tror at ved \u00e5 involvere og motivere ut fra deres sterke sider, s\u00e5 utvikles egenmotivasjonen. Dessuten er jo v\u00e5r virksomhetsid\u00e9 \u00e5 hjelpe mennesker i omstilling. Det \u00e5 bidra med et slikt samfunnsansvar er jo inspirerende i seg selv. De ansatte er stolte over sin arbeidsplass og ser en ekstra dimensjon i \u00e5 jobbe i konsernet v\u00e5rt sammenlignet med mange konkurrerende virksomheter.", "- Er du omgangsvenn med noen av dem du er sjef for?", "- Nei. Det ligger ikke noe stramt prinsipp bak, men det har ikke falt seg slik.", "LES OGS\u00c5: Tove Moe Dyrhaug i RBK: M\u00e5 ofte overnatte i byen", "- Er du ogs\u00e5 familiens sjef?", "- Der tror jeg vi er likeverdige ut fra hver v\u00e5re sterke sider.", "- Hva er ditt beste resultat i Birken?", "- Jeg har deltatt i alle disipliner i Birken mange ganger, men kun som treningsm\u00e5l og sosial arena. Resultatmessig er jeg vel s\u00e5nn trefjerdeler nede p\u00e5 lista, og det er helt greit. Jeg er en ivrig mosjonist, og selv om det har blitt litt mindre i det siste, s\u00e5 pr\u00f8ver jeg \u00e5 f\u00e5 trent tre til fem ganger i uka.", "- Skal du v\u00e6re sjef resten av yrkeslivet?", "- Jeg er en type som trives med utfordringer og mulighet for \u00e5 p\u00e5virke i samspill med organisasjonen. Derfor h\u00e5per jeg \u00e5 v\u00e6re kvalifisert for en topplederstilling i lang tid framover."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "1832651a04475c901945cb705863fffe245986f10fb353eacd48e658645b92ea"}, {"field": "createtime", "value": "2016-11-06T13:22:23.000Z"}, {"field": "description", "value": "Arne \u00d8vereng hjelper mennesker i omstilling, samtidig som hans eget Norservice ogs\u00e5 er i omstilling og m\u00e5 bli f\u00e6rre ansatte."}, {"field": "dominantimage", "value": "http://www.adressa.no/pluss/okonomi/article13726796.ece/dyza4b/ALTERNATES/w980-default/Norservice_5786.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d099758e010a30f0978093d4dfc00186d80b6408.jpg?593328d3"}, {"field": "dominantthumbnaildimensions", "value": "300x169"}, {"field": "heading", "value": "Har kartlagt ogs\u00e5 seg selv -adressa.no"}, {"field": "id", "value": "d099758e010a30f0978093d4dfc00186d80b6408"}, {"field": "keyword", "value": "Lederm\u00f8tet"}, {"field": "keywords", "value": "Lederm\u00f8tet"}, {"field": "kw-category", "value": ["pluss", "okonomi"]}, {"field": "kw-classification", "value": "careers"}, {"field": "kw-company", "value": "lade"}, {"field": "kw-concept", "value": ["eget kontor", "jobb", "m\u00f8te", "ansatte", "kontor", "sjef", "omstilling", "eget"]}, {"field": "kw-entity", "value": ["norservice", "birken", "norsk", "dahls", "b\u00f8rsa", "sorgenfri"]}, {"field": "kw-pageclass", "value": "article"}, {"field": "kw-person", "value": ["erlend paxal", "alexander skjefte", "arne \u00f8vereng", "tove moe dyrhaug", "s. myklebust"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13726796.ece/dyza4b/ALTERNATES/w980-default/Norservice_5786.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har kartlagt ogs\u00e5 seg selv"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/11/06/Har-kartlagt-ogs%C3%A5-seg-selv-13726797.ece"}, {"field": "pageclass", "value": ["article"]}, {"field": "publishtime", "value": "2016-11-06T13:16:47.000Z"}, {"field": "recs-articleid", "value": "13726797"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-11-06T13:16:47.000Z"}, {"field": "recs-rawtitle", "value": "Har kartlagt ogs\u00e5 seg selv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Arne \u00d8vereng hjelper mennesker i omstilling, samtidig som hans eget Norservice ogs\u00e5 er i omstilling og m\u00e5 bli f\u00e6rre ansatte."}, {"field": "thumbnail", "value": "http://content-thumbnail.cxpublic.com/content/thumbnail200x150/d099758e010a30f0978093d4dfc00186d80b6408.jpg?593328d3"}, {"field": "thumbnailfullheightdimensions", "value": "200x1628"}, {"field": "timestamp", "value": "2017-06-03T21:23:31.000Z"}, {"field": "title", "value": "Har kartlagt ogs\u00e5 seg selv"}, {"field": "url", "value": "http://www.adressa.no/pluss/okonomi/2016/11/06/Har-kartlagt-ogs%c3%a5-seg-selv-13726797.ece"}, {"field": "urlhash", "value": "d099758e010a30f0978093d4dfc00186d80b6408"}], "score": 0.5063739, "siteId": "9222270286501375973", "id": "d099758e010a30f0978093d4dfc00186d80b6408"}

