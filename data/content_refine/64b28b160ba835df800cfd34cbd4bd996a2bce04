{"fields": [{"field": "modifiedtime", "type": "time", "value": "2012-04-10T19:13:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Begreper som sosialsektoren, sosialdepartementet, sosialministeren eller kommunenes sosialkomiteer er ikke lenger i bruk. Sosialdepartementet, en av velferdsstatens viktigste institusjoner, ble i 1993 omd\u00f8pt til Sosial \u2013 og helsedepartementet. I 2004 fikk den nytt navn, Helse-og omsorgsdepartementet. Ministeren er blitt helse-og omsorgsminister. I den offentlige sektoren, fra stat til fylke og kommuner er \u00absosial\u00bb erstattet med \u00abhelse\u00bb, \u00abvelferd\u00bb eller \u00abomsorg\u00bb. Ogs\u00e5 i utdanningssektoren skjer en langsom utrydding av det sosiale. I 1970 fikk jeg min sosial\u00f8konomiske embetseksamen ved Universitetet i Oslo. Sosial\u00f8konomisk institutt var et prestisjeinstitutt i Norge med bl.a to nobelpriser. Studentene fikk her l\u00e6re om de kompliserte sammenhengene som karakteriserer moderne \u00f8konomier og de fikk innf\u00f8ring i de sosiale problemene som var en uunng\u00e5elig f\u00f8lge av markeds\u00f8konomien. I \u00e5r 2000 skiftet instituttet navn til \u00d8konomisk institutt. Til Universitetsavisa begrunnet instituttbestyreren navneskiftet med at navnet ga feil assosiasjoner.", "Det minnet for mye om \u00absosialkontor og sosialhjelp\u00bb. Dagens \u00f8konomistudenter f\u00e5r ikke innf\u00f8ring i sosiale problemer. I boka \u00abVelferdsstatens vekst og fall\u00bb skriver forfatteren Asbj\u00f8rn Wahl: \u00abOrdet sosial er i ferd med \u00e5 bli rensket ut av det offentlige vokabular\u00bb. Og han fortsetter: \u00abSosiale problemer blir ikke dermed borte, de bare omdefineres\u00bb. At dette skjer i en r\u00f8d-gr\u00f8nn regjeringsperiode, er ekstra tankevekkende. Det var nettopp sosialdemokratiske partier og sosialistiske partier som gikk i spissen for \u00e5 bygge opp en sosial sektor i Norge. Hvorfor skjer denne utrenskingen av ordet sosial n\u00e5 og hva blir de politiske konsekvensene av at fokus fjernes fra det sosiale? For \u00e5 forst\u00e5 rekkevidden av det som skjer er det n\u00f8dvendig med et historisk tilbakeblikk. Den omfattende bruken av ordet sosial er et direkte resultat av velferdsstatens tenkning og politikk. Fagbevegelsen har i hele sin historie kjempet for en forst\u00e5else av at fattigdom og lignende problemer er sosiale, de er samfunnsskapte. Med den kraftige framgangen for sosialistiske partier p\u00e5 30-tallet, fikk kampen mot sosiale problemer snart f\u00f8rste prioritet p\u00e5 Stortinget. I 1936 oppnevnte Nyg\u00e5rdsvoll-regjeringen en egen komit\u00e9, Sosiallovkomiteen. Det var denne komiteens arbeid som la grunnlaget for at et samlet Storting i 1964 vedtok Lov om sosial omsorg og i 1966 Loven om Folketrygden.", "Den grunnleggende ideologien bak de sosiale reformene var at problemer som fattigdom, arbeidsl\u00f8shet, rusproblemer og boligmangel skylles mangler ved samfunnsstrukturen og ikke svakheter ved enkeltindividers adferd. De var sosiale problemer. Den engelske sosial\u00f8konomen John M. Keynes sine \u00f8konomiske teorier fra sist p\u00e5 30-tallet fikk ogs\u00e5 stor betydning for forst\u00e5elsen av de sosiale sammenhengene. Han viser at den store arbeidsl\u00f8sheten p\u00e5 30-tallet var samfunnsskapt og ikke et resultat av arbeidernes latskap eller umoral. \u00d8nsket myndighetene \u00e5 gj\u00f8re noe med de sosiale problemene m\u00e5tte det settes inn sosialpolitiske tiltak. Da denne forst\u00e5elsen slo igjennom etter den andre verdenskrigen var det en politisk revolusjon. Velferdsstatens pionerer var overbevist om at dersom m\u00e5let var \u00e5 redusere sosiale problemer, m\u00e5tte markeds\u00f8konomien kontrolleres. Staten la langsiktige planer for \u00e5 redusere sosiale problemer og sosialdepartementet ble et av statens viktigste departement. Det ble ogs\u00e5 satset sterkt i utdanningssektoren for \u00e5 utdanne fagfolk med spesialkunnskap om de sosiale problemene, sosionomer, barnevernpedagoger og vernepleiere. Fra 1970 ble alle kommuner av en viss st\u00f8rrelse p\u00e5lagt \u00e5 ha eget sosialkontor og fra 1975 startet landets f\u00f8rste videreutdanning og hovedfag i sosialt arbeid ved NTNU. Sosiale problemer var anerkjent p\u00e5 linje med helseproblemer. En videre utbygging av velferdssamfunnet krevde innsats p\u00e5 to store problemomr\u00e5der, helseomr\u00e5det og det sosiale omr\u00e5det.", "Det er ingen norsk myndighet som \u00e5pent p\u00e5st\u00e5r at sosiale problemer ikke lenger finnes og at de sosiale begrepene dermed kan avskaffes. Dette er prosesser som f\u00f8res i det skjulte, ord og begrep forsvinner og erstattes av nye der ordet sosial er fjernet. Hvorfor skjer dette? Etter min mening er \u00e5rsaken at en politikk som bygger p\u00e5 teorier om at problemer er samfunnsskapt utfordrer den nyliberale ideologien som har overtatt hegemoniet p\u00e5 stadig nye samfunnsomr\u00e5der. Nyliberalismen krever friere marked, mindre reguleringer av markedet, en mindre offentlig sektor. I alle land med markeds\u00f8konomier har dette f\u00f8rt til st\u00f8rre forskjeller mellom fattig og rik, \u00f8kt arbeidsl\u00f8shet, \u00f8kt fattigdom og store boligproblemer for \u00e5 nevne noen av de viktigste sosiale problemene. Dette gjelder ogs\u00e5 i Norge. De sosiale problemene \u00f8ker og stadig nye sosiale problemer oppst\u00e5r, men n\u00e5 \u00abomdefineres\u00bb de, som Asbj\u00f8rn Wahl p\u00e5peker. Problemene omtales ikke lenger som \u00absosiale\u00bb. Forklaringen knyttes til egenskaper ved individene som rammes: de \u00abst\u00e5r ikke nok p\u00e5\u00bb, de \u00abvelger ikke rett\u00bb, eller \u00abde har ikke god nok helse\u00bb. Fokuset flyttes fra de samfunnsmessige \u00e5rsakene til individuelle. Konsekvensene av denne viktige endringen er etter min mening alvorlige. En konsekvens er at myndighetene oppgir m\u00e5let om \u00e5 fjerne sosiale problemer. En annen er at kunnskapen om sosiale problemer forsvinner. En slik utvikling truer selve fundamentet i velferdsstaten."]}, {"field": "category0", "value": "meninger"}, {"field": "contenthash", "value": "34d279309143c0b0729877dda0e85c6e8a30b8e8a5331f882ca16fc736569dd9"}, {"field": "createtime", "value": "2017-05-02T01:20:48.000Z"}, {"field": "description", "value": "Det foreg\u00e5r for tiden en stille fjerning av ordet sosial fra det norske spr\u00e5ket."}, {"field": "dominantimage", "value": "http://www.adressa.no/incoming/article1396127.ece5/ALTERNATES/w980-default/kronikknett%20200611"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/64b28b160ba835df800cfd34cbd4bd996a2bce04.jpg?59930fd9"}, {"field": "dominantthumbnaildimensions", "value": "300x169"}, {"field": "heading", "value": "Finnes det ikke lenger sosiale problem? -adressa.no"}, {"field": "id", "value": "64b28b160ba835df800cfd34cbd4bd996a2bce04"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["sosial", "problem", "lenger sosiale problem", "sosiale problem", "redusere sosiale problemer"]}, {"field": "kw-entity", "value": ["universitetsavisa", "helse", "sosiallovkomiteen", "\u00f8konomisk", "storting", "lov", "nyg\u00e5rdsvoll", "folketrygden", "stortinget", "universitetet", "loven", "velferdsstatens", "u. sosiale"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["asbj\u00f8rn wahl", "john m. keynes"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1396127.ece5/ALTERNATES/w980-default/kronikknett%20200611"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Finnes det ikke lenger sosiale problem?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1650585.ece"}, {"field": "pageclass", "value": ["article"]}, {"field": "publishtime", "value": "2011-06-20T07:31:55.000Z"}, {"field": "recs-articleid", "value": "1000853"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-06-20T07:31:55.000Z"}, {"field": "recs-rawtitle", "value": "Finnes det ikke lenger sosiale problem? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det foreg\u00e5r for tiden en stille fjerning av ordet sosial fra det norske spr\u00e5ket."}, {"field": "thumbnail", "value": "http://content-thumbnail.cxpublic.com/content/thumbnail200x150/64b28b160ba835df800cfd34cbd4bd996a2bce04.jpg?59930fd9"}, {"field": "thumbnailfullheightdimensions", "value": "200x1305"}, {"field": "timestamp", "value": "2017-08-15T15:14:33.000Z"}, {"field": "title", "value": "Finnes det ikke lenger sosiale problem?"}, {"field": "url", "value": "http://www.adressa.no/meninger/article1650585.ece"}, {"field": "urlhash", "value": "64b28b160ba835df800cfd34cbd4bd996a2bce04"}], "score": 0.8055808, "siteId": "9222270286501375973", "id": "64b28b160ba835df800cfd34cbd4bd996a2bce04"}

