{"fields": [{"field": "modifiedtime", "type": "time", "value": "2016-08-05T15:29:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Berit Nordstrand", "Ukeadressa", "Portrettet"]}, {"field": "author", "value": ["morten samdal", "vegard eggen"]}, {"field": "body", "value": ["Nei, nei, nei, roper journalistens to\u00e5ring p\u00e5 sp\u00f8rsm\u00e5l om hun vil ha kaviar eller leverpostei p\u00e5 br\u00f8dskiva. Hun peker bort p\u00e5 de knuste restene av et sv\u00e6rt pepperkakehjerte, som ligger spredt utover golvet etter at det falt i bakken for et par dager siden.", "Mens hun sitter p\u00e5 golvet og dytter i seg det s\u00f8te, seige bakverket med ruskete melis til frokost, finner jeg en pakke ferdigskj\u00e6rt hvitost og slenger ei skive p\u00e5 et stykke loff. P\u00e5 pakningen lyser det opp en vakker blond, tilsynelatende kjernesunn, kvinne med et bredt Colgate-smil. Synn\u00f8ve Finden-logoen er krympet og plassert nede i hj\u00f8rnet. Det er ei ny dame \u00abin town\u00bb!", "Berit Nordstrand.", "Alder: 49.", "Bosted: Trondheim.", "Familie: Gift med Arnfinn (49), og de har Mathea (8) sammen. Berit har barna Petter (24), Ingrid (22), Live (20), Anna (19) og Karoline (17) fra tidligere.", "Utdanning: Ferdig lege 1991. Spesialist i klinisk farmakologi og spesialist i rus- og avhengighetsmedisin. Kognitivterapeut.", "Karriere: Ett \u00e5r som allmennlege, deretter fem \u00e5r p\u00e5 farmakologisk avdeling ved St. Olavs Hospital, s\u00e5 stilling som overlege i rusmedisin p\u00e5 St. Olavs inntil for ett \u00e5r tilbake.", "Leser: Kokeb\u00f8ker, magasin om mote og interi\u00f8r og fagartikler og fagb\u00f8ker.", "Lytter til: For eksempel Sam Smith, Josh Groban og Lisa Nilsson.", "Som siste tilskudd i en serie av sunne hverdagsprodukter fra kostholdseksperten har ogs\u00e5 osten som er rik p\u00e5 D-vitaminer og kalsium funnet veien inn i kj\u00f8leskapet til en livsstilslubben journalist.", "Tre timer senere sitter hun foran meg. Ved spisebordet i en hvit enebolig p\u00e5 Nedre Sings aker. En liten chihuahua tasser rundt p\u00e5 golvet, og Nordstrand forklarer at den er en vakthund. Hun drikker gr\u00f8nn te, for nei, det var ikke bare en farsott, det er fremdeles sunt.", "- Jeg vet jeg har noe \u00e5 bidra med, og derfor blir jeg faktisk s\u00e5ret n\u00e5r noen klandrer meg for \u00e5 profilere meg selv og drive kremmervirksomhet.", "For nettroll har mesket seg i sukkerspinn, karbohydrater og mettet fett, klasket dvaske lanker over tastaturet og fyrt l\u00f8s mot \u00abbesserwisseren\u00bb som vil ha alle oss andre til \u00e5 leve et liv etter hennes perfekte oppskrift. N\u00e5 senest tok hun opp krigen mot det raffinerte hvite sukkeret, gluten i butikkbr\u00f8d og superstivelse i ferdigprodukter i barneboken \u00abSukkerkok i hodet\u00bb.", "- Hun er en energibombe med ut\u00f8mmelig mengde energi. Hun er uredd, og hun har et lidenskapelig engasjement for \u00e5 spre sin kunnskap for \u00e5 hjelpe andre. Hun er sosial og i sitt ess med gode venner, god mat og god vin. Sporty og kj\u00f8rer fra de fleste i skibakken p\u00e5 brett. Familiekj\u00e6r og veldig opptatt av at familien skal ha det bra. Et f\u00f8lelsesmenneske som lett blir r\u00f8rt. Elsker \u00e5 l\u00e6re nye ting. Spenningss\u00f8kende og impulsiv. Hun har absolutt ikke \u00abgr\u00f8nne fingre\u00bb, men elsker blomster, sier Arnfinn Nordstrand.", "- Har du tatt litt hardt i med det sukkeret, slik enkelte ern\u00e6ringsfysiologer hevder?", "- Jeg m\u00e5 t\u00e5le kritiske r\u00f8ster n\u00e5r jeg stikker hodet frem. Jeg er r\u00f8rt over all st\u00f8tten jeg opp lever fra legekollegaer og motiveres til \u00e5 st\u00e5 p\u00e5 videre av alle de menneskene jeg m\u00f8ter p\u00e5 min vei som har f\u00e5tt et bedre liv p\u00e5 grunn av mine b\u00f8ker og foredrag. For \u00e5 kunne kommunisere faget p\u00e5 en lettfattelig m\u00e5te som motiverer, benytter jeg morsomme historier og metaforer som gj\u00f8r at b\u00e5de sm\u00e5 og store skj\u00f8nner det. Det viktigste for meg er at folk forst\u00e5r budskapet, som i all hovedsak er i tr\u00e5d med Helsedirektoratets og Legeforeningens retningslinjer. Samtidig mener jeg at de ikke er tydelige nok p\u00e5 flere punkter, sier hun med en tydelig mine og et skarpt blikk.", "- Hva er budskapet?", "- Jeg \u00f8nsker at folk skal f\u00e5 kunnskap om sammenhengen mellom mat og helse p\u00e5 en m\u00e5te som inspirerer dem til \u00e5 kose seg mer og til \u00e5 velge matvarer som gj\u00f8r at de kan nyte den beste utgaven av seg selv.", "- Jeg \u00f8nsker at folk skal oppdage at sunnhet og nytelse ikke er motsetninger. Vi kan lage kosemat, kaker og kjeks av n\u00e6ringsrike r\u00e5varer, stresse ned, og nyte effekten og senke kravene vi har til oss selv. Fokusere p\u00e5 hva som er godt nok . Alt trenger ikke \u00e5 v\u00e6re s\u00e5 perfekt hele tiden. For mange lever i en glanset katalog i dag, bak en fasade. Vi lever i altfor stor grad for \u00e5 tilfredsstille andre, eller idealet, og p\u00e5 veien mister vi oss selv.", "- Men hva med alle oss som ikke klarer \u00e5 f\u00f8lge alle disse gode r\u00e5dene? For alle kan vel ikke klare det du gj\u00f8r ...", "- Jo, det er nettopp det. Alle kan klare dette, og det jeg erfarer er at selv den mest umotiverte kan klare det n\u00e5r man tar sm\u00e5 skritt, som over tid blir store steg.", "- Ja, men s\u00e5nt tar jo tid og krefter. Har ikke du en au-pair og vaskehjelp, forresten?", "- Jeg har hatt au-pair tidligere, da jeg hadde seks barn hjemme, og vi begge jobbet fulltid som leger. Da valgte vi au-pair til de minste i stedet for barnehage og SFO. P\u00e5 den m\u00e5ten kunne de sove litt utp\u00e5 p\u00e5 morgenen og v\u00e6re mer oppe p\u00e5 kvelden, s\u00e5 vi fikk mer tid sammen. I dag har jeg vaskehjelp annenhver helg for \u00e5 f\u00e5 det til \u00e5 g\u00e5 rundt. Jeg tar i bruk egne metoder til husarbeid jeg misliker. Slapper av med musikk p\u00e5 \u00f8ret, et kubbelys og en god kopp med te n\u00e5r jeg m\u00e5 vaske og stryke kl\u00e6r.", "Man merker at hun har holdt denne forsvarstalen f\u00f8r. Den kommer p\u00e5 inn- og utpust.", "Men hun lar kritikerne holde p\u00e5. Den genuine troen p\u00e5 eget virke og behovet for \u00e5 spre viktig kunnskap virker \u00e5 danne en grobunn for en ektef\u00f8lt lidenskap som overskygger kritikken. Det er sjelden hun tar til motm\u00e6le.", "De siste \u00e5rene har b\u00f8ker om mat, helse, kosthold, mosjon og mentale \u00f8velser kommet tett fra Nordstrands penn. Den snart 50 \u00e5r gamle kvinnen, som ikke ser en dag eldre ut enn 35, lyser opp p\u00e5 forsidene. Tre av b\u00f8kene har tronet \u00f8verst p\u00e5 bestselgerlistene, og n\u00e5 skal hun utgis i b\u00e5de Australia og USA. Flere kjendiser og toppidrettsut\u00f8vere st\u00e5r p\u00e5 kundelista.", "- Mitt budskap handler om nytelse og rene r\u00e5varer. Jeg kommuniserer ingen trendy slankedietter. \u00c5 holde seg oppdatert er krevende i et fag hvor forskningen stadig dokumenterer nye sammenhenger. Jeg f\u00f8lger flere fagtidsskrifter innen ern\u00e6ring, leser fagb\u00f8ker og kommuniserer med matforskere. I 25 \u00e5r har jeg bygget opp denne kompetansen. I l\u00f8pet av seks \u00e5r p\u00e5 medisinstudiene hadde vi bare to timer ern\u00e6ring. Det er utrolig at disse to fagfeltene ikke l\u00e6rer mer av hverandre, sier Nordstrand.", "Ukentlig legger hun ut nye sunne oppskrifter p\u00e5 sin egen blogg. Colakaker og Berits havrekjeks troner for \u00f8yeblikket p\u00e5 toppen. Suksessen har v\u00e6rt s\u00e5 stor at hun n\u00e5 har ansatt en egen medarbeider som hjelper til med forretningen.", "Men hun kom ikke til dekket bord.", "- Da jeg sendte manuset p\u00e5 den f\u00f8rste boken rundt til forlagene, fikk jeg avslag etter avslag. De ville enten ha en bok med gode oppskrifter p\u00e5 sunn mat eller en som fokuserte p\u00e5 et teoretisk helseaspekt. Hele mitt oppdrag f\u00f8lte jeg var \u00e5 sl\u00e5 de to sammen, men ingen var interessert i \u00e5 gi ut noe slikt.", "Ti \u00e5r etter at hun f\u00f8rst tenkte tanken om \u00e5 gi ut en bok, ble l\u00f8sningen \u00e5 gi den ut p\u00e5 eget forlag, og etter kun to utgivelser banket Gyldendal p\u00e5 d\u00f8ra.", "For snart ett \u00e5r siden avsluttet hun jobben som lege og satset fullt og helt p\u00e5 forfatterskapet. Samtidig farter hun land og strand rundt og holder foredrag. Noe som begynte som en hobby blant venners venner og skoleklasser p\u00e5 90-tallet. I dag trekker hun fulle hus overalt hvor hun drar. Nylig kom hun hjem fra en konferanse hvor hun delte scene med kjente sterke kvinnelige personligheter som Christine Koht, Cecilie Skog og Wenche Myhre.", "Det var nok ikke det hun hadde sett for seg da hun l\u00e5 p\u00e5 kn\u00e6r, tok seg til magen og hylte av smerte under siste og avgj\u00f8rende kirurgieksamen p\u00e5 legestudiet i 1991. Det var tre uker til termin, men eksaminator avsluttet utsp\u00f8rringen og sa det som m\u00e5tte sies.", "- Jeg tror du skal f\u00f8de!", "Tre timer senere ble Petter f\u00f8dt. Dessverre skulle den lille tassen f\u00e5 en hard start p\u00e5 livet, med en langvarig virusinfeksjon som herjet i den lille kroppen.", "- Vi fikk beskjed om \u00e5 begynne med en skvett med fl\u00f8te. Der og da startet nok min livslange interesse for mat og kosthold. Det tok ikke lang tid f\u00f8r han var p\u00e5 bedringens vei.", "Hun fikk tatt sin siste eksamen og begynte som turnuslege ved St. Olavs \u00e5tte m\u00e5neder etter f\u00f8dselen. I en dis av amming, nattskift og fastlegeansvar fant hun ut at hun ville l\u00e6re mer om effekten av medisiner og rusmidler. I l\u00f8pet av de fem neste \u00e5rene tok hun derfor spesialistutdanning innen klinisk farmakologi. Nordstrand var med p\u00e5 \u00e5 starte opp det som ble LAR (Legemiddelassistert rehabilitering for rusmisbrukere).", "- De svake gruppene som barn, syke, eldre og narkomane ligger mitt hjerte n\u00e6rmest. Jeg er opptatt av verdien i hvert enkelt menneske, og at systemet m\u00e5 v\u00e6re der 100 prosent for de narkomane, uansett hvor mange ganger de har feilet f\u00f8r. Litt av tankegangen om denne gradvise endringen i kosthold og livsstil er den samme som jeg har benyttet i mine metoder for \u00e5 hjelpe en narkoman p\u00e5 beina.", "I l\u00f8pet av disse \u00e5rene t\u00e5rnet det seg ogs\u00e5 opp med barn hjemme. En naturlig f\u00f8demaskin, sier venninnene. Det var bare \u00e5 sprette opp knappene p\u00e5 snekkerbuksa hun var s\u00e5 kjent for, s\u00e5 datt det ut en unge. Med 18-20 m\u00e5neders mellomrom kom d\u00f8trene Ingrid, Live, Anna og Karoline til verden.", "- Er det noe jeg elsker over alt p\u00e5 jord, s\u00e5 er det bare \u00e5 ligge p\u00e5 golvet og leke med barna mine.", "Sin egen oppvekst p\u00e5 Stj\u00f8rdal beskriver hun som god, og den vevre blonde jenta som alltid satt fremst i klassen uansett klasserom, var s\u00e5 klart blant de flinkeste av dem alle. Hun som ikke hadde tid til \u00e5 ha s\u00e5 mange venninner fordi hun stort sett var hjemme og gjorde lekser.", "I dag er hun kjent som tidsklemmas frelser, men det var nettopp tidsklemma som v\u00e5ren 2000 bidro til \u00e5 ta knekken p\u00e5 ekteskapet med faren til hennes fem f\u00f8rste barn. Begge jobbet fulltid som overleger, og hjemme strakk aldri tiden til.", "- Vi utviklet oss i forskjellige retninger og fikk forskjellige prioriteringer i familielivet.", "Paret ble skilt, og Berit m\u00f8tte etter hvert en ny mann, som hun og barna flyttet sammen med. Han hadde p\u00e5 sin kant fire barn, s\u00e5 det ble en folksom aff\u00e6re. De f\u00f8rste \u00e5rene hadde storfamilien det fint. Men samboerskapet ble etter hvert tr\u00f8blete, og etter fem \u00e5r flyttet hun og barna ut.", "- Jeg ordnet oss et rekkehus p\u00e5 Angelltr\u00f8a og brukte opp alle pengene mine p\u00e5 \u00e5 innrede barnas nye rom i l\u00f8pet av fire uker. Jeg ville at barna skulle f\u00f8le at de var kommet til \u00aben trygg havn\u00bb.", "- Berit er en veldig snill, hyggelig og im\u00f8te-kommende dame, som \u00f8nsker \u00e5 bli kjent med deg. Hun er flink med nye folk og nysgjerrig av natur. Veldig engasjert i det hun holder p\u00e5 med og aldri p\u00e5 stedet hvil. Hun har viljestyrke og gjennomf\u00f8ringsevne. Snakker mye om mat, men prakker det ikke p\u00e5 oss, sier Annette Skotvoll.", "Men vanskelige opplevelser i forbindelse med det siste samlivsbruddet ga henne ogs\u00e5 en real tr\u00f8kk mentalt. Det ble vanskeligere \u00e5 konsentrere seg i jobben. N\u00e5 fikk kognitivterapeuten selv behov for kognitiv terapi.", "- Jeg gikk rundt meg selv og forstod at jeg trengte hjelp. If\u00f8lge psykiateren satt jeg som et aspel\u00f8v under v\u00e5rt f\u00f8rste m\u00f8te og bare snakket om barna. Ingenting om meg selv. Samtidig skulle jeg paradoksalt nok inspirere og motivere andre gjennom jobben min. Heldigvis fikk jeg hull p\u00e5 den byllen. En livserfaring jeg i dag har god nytte av i m\u00f8te med mennesker med ulik ballast.", "Med nyfunnet sjelero satt hun en sen sommerkveld i 2006 p\u00e5 jobb, litt rastl\u00f8s og med en papirbunke med arbeid p\u00e5 pulten. Ingenting \u00e5 dra hjem til. Barna var hos faren og den varme brisen m\u00e5tte utnyttes. Venninnene var opptatte med sitt, s\u00e5 en kollega, lege Arnfinn Nordstrand, som hun nettopp hadde hatt en samtale med om en felles pasient, fikk en litt overraskende sms:", "\u00abTar gjerne et glass \u00f8l i kveld? PS: Ingen baktanker!\u00bb", "For var det noe hun ikke var p\u00e5 utkikk etter, s\u00e5 var det en ny mann.", "\u00ab\u00d8l uten baktanker gidder jeg ikke!\u00bb tikket det inn p\u00e5 mobilen etter kort tid. Det Arnfinn ikke sa, var at han nettopp hadde ankommet hytta p\u00e5 Ytter\u00f8ya sammen med en kompis. Her snudde han i d\u00f8ra, hev seg i bilen og kj\u00f8rte p\u00e5 seg fartsbot for \u00e5 rekke avtalen i byen klokka 21. For dette var en sjanse han ikke kunne la g\u00e5 fra seg!", "- Det sa pang, det! Vi ble stupforelsket den kvelden, sier hun og lyser opp.", "\u00c9n m\u00e5ned senere var hun gravid, og et halvt \u00e5r senere var de gift.", "Som alle fem barna f\u00f8r henne, kom Mathea til verden tre uker for tidlig. I dag har de eldste barna flyttet ut, og en liten kjernefamilie p\u00e5 fire er igjen i huset, som ektemannen har pusset opp s\u00e5 \u00e5 si fra bunnen av.", "Grunnmuren er igjen intakt, om enn med litt sparkel og maling. For alt er ikke perfekt.", "- Det er ikke jeg som har puttet en glorie over hodet mitt, det er det andre som har gjort. Jeg er glad i hybelkaninene mine, jeg.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e22377a6e6b1bc916201d72ccf9ca49e8de4c745359ac0418b5fccf706b89bdb"}, {"field": "createtime", "value": "2016-01-01T20:55:50.000Z"}, {"field": "description", "value": "Hun er beskyldt for \u00e5 forfekte det perfekte, men seksbarnsmor, lege, forfatter og blogger Berit Nordstrand har ogs\u00e5 sprekker i grunnmuren."}, {"field": "dominantimage", "value": "http://www.adressa.no/pluss/magasin/article11969119.ece/66mdn2/ALTERNATES/w980-default/BeritNordstrandUkeport09.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7615ba368d16a825fa55aa0cd9f3894a88af547.jpg?5963d446"}, {"field": "dominantthumbnaildimensions", "value": "300x169"}, {"field": "heading", "value": ["Livsstilsprofeten -adressa.no", "- Ingen skjult agenda", "- Jeg kan bli lei meg hvis folk skriver negativt om meg, men det skjer ikke ofte. Jeg tr\u00f8ster meg med at jeg selv vet hvorfor jeg gj\u00f8r alt dette og ikke har noen skjult agenda.", "- Som jeg pleier \u00e5 si det: Vi mennesker er som ulike blomster. En rododendron trenger sur jord for \u00e5 vokse seg vakker, mens en l\u00f8vetann trives og vokser seg gjennom asfalt uanfektet av hvilket jordsmonn. Stress og d\u00e5rlig jordsmonn, alts\u00e5 n\u00e6ringsfattig mat, kan blekne alle blomster.", "Ektef\u00f8lt lidenskap", "- Det er bevisst, fordi jeg vet at jeg har bredt belegg for det jeg skriver. De gangene jeg opplever at jeg tar feil, s\u00e5 snur jeg. Som da man tidligere trodde at alt mettet fett var farlig, noe som er feil i dag. N\u00e5 vet vi bedre.", "Trang f\u00f8dsel", "N\u00e5 har hun t\u00f8mt avtaleboken frem til mars for \u00e5 sette seg bak skrivepulten og forfatte sin syvende bok. Tema? Mat, helse, mosjon og mental helse, s\u00e5 klart! En livsstilsbibel.", "- Det var inn og ut av sykehus hele det f\u00f8rste \u00e5ret. Fortvilelsen var stor og gode r\u00e5d dyre. Men de fikk vi av gammeltante Ingrid p\u00e5 Inder\u00f8ya, som sa at bare gutten f\u00e5r ordentlig mat, s\u00e5 reparerer kroppen seg selv.", "De svakeste", "I klemma", "Fartsbot for Berit"]}, {"field": "id", "value": "a7615ba368d16a825fa55aa0cd9f3894a88af547"}, {"field": "keyword", "value": ["Berit Nordstrand", "Ukeadressa", "Portrettet"]}, {"field": "keywords", "value": "Berit Nordstrand,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-company", "value": "gyldendal"}, {"field": "kw-concept", "value": ["mat", "ektef\u00f8lt lidenskap", "mettet fett", "timer senere", "dag", "klinisk farmakologi", "skjult agenda", "jobbet fulltid", "barna flyttet", "skriver negativt", "barn", "barn hjemme", "bok"]}, {"field": "kw-entity", "value": ["ingrid", "inder\u00f8ya", "st. olavs", "ytter\u00f8ya", "cecilie skog og wenche myhre", "olavs hospital", "a. flere", "sukkerkok", "petter", "o. p\u00e5", "anna og karoline", "mathea", "st. olavs hospital", "angelltr\u00f8a", "nedre sings", "helsedirektoratets og legeforeningens", "karoline", "d-vitaminer", "nordstrand", "colgate", "live", "legemiddelassistert"]}, {"field": "kw-location", "value": ["australia", "trang", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["synn\u00f8ve finden", "arnfinn nordstrand", "cecilie skog", "wenche myhre", "berit nordstrand", "annette skotvoll", "christine koht"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11969119.ece/66mdn2/ALTERNATES/w980-default/BeritNordstrandUkeport09.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livsstilsprofeten"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/01/Livsstilsprofeten-11969185.ece"}, {"field": "pageclass", "value": ["article"]}, {"field": "publishtime", "value": "2016-01-01T20:45:37.000Z"}, {"field": "recs-articleid", "value": "11969185"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-01T20:45:37.000Z"}, {"field": "recs-rawtitle", "value": "Livsstilsprofeten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun er beskyldt for \u00e5 forfekte det perfekte, men seksbarnsmor, lege, forfatter og blogger Berit Nordstrand har ogs\u00e5 sprekker i grunnmuren."}, {"field": "thumbnail", "value": "http://content-thumbnail.cxpublic.com/content/thumbnail200x150/a7615ba368d16a825fa55aa0cd9f3894a88af547.jpg?5963d446"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-10T19:23:50.000Z"}, {"field": "title", "value": "- Jeg kan bli lei meg hvis folk skriver negativt om meg"}, {"field": "url", "value": "http://www.adressa.no/pluss/magasin/2016/01/01/Livsstilsprofeten-11969185.ece"}, {"field": "urlhash", "value": "a7615ba368d16a825fa55aa0cd9f3894a88af547"}], "score": 0.31415105, "siteId": "9222270286501375973", "id": "a7615ba368d16a825fa55aa0cd9f3894a88af547"}

