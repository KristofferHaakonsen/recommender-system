{"fields": [{"field": "modifiedtime", "type": "time", "value": "2017-02-11T13:53:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Johaug-saken", "Norges Idrettsforbund", "Aftenposten", "Hjort", "Therese Johaug"]}, {"field": "author", "value": "nicholas bergh"}, {"field": "body", "value": ["Saken oppdateres.", "Fredag ila Domsutvalget i Norges Idrettsforbund Therese Johaug en utestengelse p\u00e5 13 m\u00e5neder. Dommen har virkning fra 18. september 2016, da skistjernen f\u00f8rst ble suspendert.", "Dommen kan ankes til idrettens voldgiftsrett (CAS), men blir den gjeldende, kan Johaug stille i OL i Pyeongchang neste \u00e5r.", "Johaug har uttrykt skuffelse over dommen, men enkelte mener at den burde v\u00e6rt strengere. Blant kritikerne er Olli Rauste, som er blant Finlands mest anerkjente idrettsjurister og har jobbet med CAS-saker i en \u00e5rrekke.", "\u2013 Dommen er akkurat som jeg forventet. Det er en useri\u00f8s straff og den er ikke i henhold til regelverket, sier Rauste til YLE \u2013 Finlands svar p\u00e5 NRK.", "Norges Idrettsforbund ved kommunikasjonssjef Niels R\u00f8ine har ikke besvart Aftenpostens henvendelser fredag kveld.", "Finske Rauste reagerer p\u00e5 Domsutvalgets konklusjon i sp\u00f8rsm\u00e5let om Johaugs aktsomhet. Dette aspektet er sv\u00e6rt sentralt i saken, og koker ned til et sp\u00f8rsm\u00e5l:", "I hvilken grad kan Johaug klandres for \u00e5 ha f\u00e5tt i seg det forbudte stoffet clostebol?", "Allerede i oktober forklarte idrettsadvokat Gunnar-Martin Kjenner uaktsomhetssp\u00f8rsm\u00e5let slik:", "\u2013 Graden av uaktsomhet henger sammen med hva hun burde ha oppdaget. Jo mer Johaug er \u00e5 klandre for det hun visste eller burde ha visst, jo lengre blir utelukkelsen", "Dersom Domsutvalget hadde konkludert med at Johaug hadde utvist grov uaktsomhet, kunne straffen dermed blitt opp mot fire \u00e5r. I stedet konkluderte instansen med at Johaug hadde \u00abutvist slik ubetydelig skyld\u00bb at 13 m\u00e5neder var riktig.", "Det er denne vurderingen som f\u00e5r finske Olli Rauste til \u00e5 stusse.", "\u2013 Grunnen er at selv om Johaugs historie er sann, syns jeg dette er betydelig uaktsomhet. Da kan ikke straffen v\u00e6re under to \u00e5r, if\u00f8lge reglene, mener Rauste.", "Aftenposten har videreformidlet p\u00e5standen om at Johaug opptr\u00e5dte med \u00abbetydelig uaktsomhet\u00bb til skistjernens advokat Christian B. Hjort.", "\u2013 Jeg forst\u00e5r det ikke, svarer Hjort kort.", "Et sentralt prinsipp i antidopingregelverket er at ut\u00f8verne har ansvaret for hva de f\u00e5r i seg. Johaug har imidlertid fortalt at hun fulgte anbefalingen fra landslagslege Fredrik S. Bendiksen, om \u00e5 bruke den skjebnesvangre salven.", "Johaug hadde dessuten forpliktet seg til \u00e5 f\u00f8lge landslagslegenes r\u00e5d da hun undertegnet ut\u00f8veravtalen med Norges Skiforbund.", "I dommen uttrykker Domsutvalget i Norges Idrettsforbund forst\u00e5else for at Johaug ikke foruts\u00e5 at Bendiksens anbefaling kunne v\u00e6re feil. \u00abHun er derfor lite \u00e5 bebreide for ikke \u00e5 ha gjort flere unders\u00f8kelser\u00bb, heter det.", "Olli Rauste mener imidlertid at Johaug definitivt b\u00f8r klandres for \u00e5 ha f\u00e5tt i seg det forbudte stoffet.", "\u2013 Min mening er at dersom ut\u00f8veren ikke engang pr\u00f8ver \u00e5 finne ut av det, se p\u00e5 pakningen og pakningsvedlegget, s\u00e5 er det betydelig uaktsomhet og fors\u00f8mmelse, sier Rauste.", "Overfor Hufvudstadsbladet beskriver Rauste dommen som en \u00ablottogevinst\u00bb for Johaug. Han er imidlertid helt overbevist om at enten det internasjonale skiforbundet (FIS) eller det internasjonale antidopingbyr\u00e5et (WADA) kommer til \u00e5 anke dommen til CAS.", "Den norske idrettsadvokaten Andreas S\u00f8reng H\u00f8iby er ikke bare uenig med Rauste i at straffen er useri\u00f8st mild \u2013 han mener dessuten at den er for streng. S\u00f8reng H\u00f8iby beskriver Johaugs uaktsomhet i saken som \u00abhelt i nedre sjikt\u00bb.", "\u2013 Jeg synes dommen er veldig streng. Men den er en konsekvens av systemet. Jeg kan ikke se mye annet hun kunne gjort. Som ut\u00f8ver har hun liten eller ingen skyld, sier S\u00f8reng H\u00f8iby til Aftenposten.", "\u2013 Synes du Johaug er blitt urettferdig behandlet?", "\u2013 Hun har f\u00e5tt en ryddig prosess, og reglene som gjelder er blitt fulgt, men s\u00e5 kan man stille sp\u00f8rsm\u00e5l ved selve antidopingregelverket. Sett opp mot prinsippet om forholdsmessighet mellom grad av skyld og straffens lengde, som er et viktig prinsipp innen den alminnelige strafferetten, synes jeg straffen for streng.", "Eksperter innenfor idrettsjus strides alts\u00e5 om dommen som kom fredag. Den kan bli imidlertid fortsatt bli st\u00e5ende. Hverken Johaug, WADA eller FIS har anket dommen enn\u00e5.", "Kristoffer Bergstr\u00f6m, kommentator i svenske Aftonbladet , argumenterer for at Johaug m\u00e5 d\u00f8mmes p\u00e5 grunnlag av loven og ikke p\u00e5 f\u00f8lelser, selv om den svenske journalisten understreker at han forst\u00e5r hvor vanskelig situasjonen m\u00e5 v\u00e6re for Johaug.", "\u2013 Sprett opp din fineste flaske, sier jeg, skriver han videre.", "\u2013 Et sportslig rettsvesen, som i sin konstellasjon er sikrere enn det svenske, har vurdert at utilsiktet bruk av anabole steroider bare koster \u00e9n sesong og litt sommertrening med landslagskameratene. Therese Johaug har \u00e5tte gull i VM og OL. Hvis de siste m\u00e5nedene har v\u00e6rt den verste tiden i hennes karriere, burde denne avgj\u00f8relsen v\u00e6re en av livets st\u00f8rste seirer.", "If\u00f8lge advokat Christian B. Hjort har partene 21 dager p\u00e5 \u00e5 anke straffen, fra det tidspunktet de mottar selve dommen."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "7ba318037c19db1f38380a5acf9be0ef737f94f4a186fbff2bfb7cc5eee1c4d5"}, {"field": "createtime", "value": "2017-02-11T07:09:35.000Z"}, {"field": "description", "value": "Finske Olli Rauste mener dommen er en \u00ablottogevinst\u00bb for den norske skistjernen."}, {"field": "heading", "value": ["Anerkjent advokat kritiserer behandlingen av Johaug:", "Aktsomhetssp\u00f8rsm\u00e5let", "\u2013 Kan ikke f\u00e5 under to \u00e5r", "Bebreider ikke Johaug", "\u2013 Dommen er veldig streng", "\u2013 Sprett opp din fineste flaske"]}, {"field": "id", "value": "3dff5482629abc65241949362fff497e941d25c9"}, {"field": "keyword", "value": ["Johaug-saken", "Norges Idrettsforbund", "Aftenposten", "Hjort", "Therese Johaug"]}, {"field": "keywords", "value": "Johaug-saken,Norges Idrettsforbund,Aftenposten,Hjort,Therese Johaug"}, {"field": "kw-category", "value": ["langrenn", "100sport", "vintersport"]}, {"field": "kw-company", "value": "aftonbladet"}, {"field": "kw-concept", "value": ["dommen", "anerkjent advokat kritiserer", "advokat kritiserer behandlingen", "straff", "betydelig uaktsomhet"]}, {"field": "kw-entity", "value": ["pyeongchang", "aftenposten", "l. hvis", "bendiksens", "finlands", "domsutvalget", "hufvudstadsbladet", "olli rauste", "gunnar-martin kjenner", "norges skiforbund", "johaug", "norges idrettsforbund"]}, {"field": "kw-pageclass", "value": "article"}, {"field": "kw-person", "value": ["andreas s\u00f8reng h\u00f8iby", "therese johaug", "fredrik s. bendiksen", "niels r\u00f8ine", "s\u00f8reng h\u00f8iby", "kristoffer bergstr\u00f6m", "christian b. hjort", "norges idrettsforbund therese johaug"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/a0dc75db-f786-4127-844d-9b17575a87f3?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anerkjent advokat kritiserer behandlingen av Johaug: - Bryter reglene"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Anerkjent-advokat-kritiserer-behandlingen-av-Johaug---Bryter-reglene-230355b.html"}, {"field": "pageclass", "value": null}, {"field": "publishtime", "value": "2017-02-11T06:59:04.000Z"}, {"field": "recs-articleid", "value": "230355"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-11T06:59:04.000Z"}, {"field": "recs-rawtitle", "value": "Anerkjent advokat kritiserer behandlingen av Johaug: - Bryter reglene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Finske Olli Rauste mener dommen er en \u00ablottogevinst\u00bb for den norske skistjernen."}, {"field": "thumbnail", "value": "http://content-thumbnail.cxpublic.com/content/thumbnail200x150/3dff5482629abc65241949362fff497e941d25c9.jpg?58a0e8c9"}, {"field": "thumbnailfullheightdimensions", "value": "200x1668"}, {"field": "timestamp", "value": "2017-02-12T22:59:21.000Z"}, {"field": "title", "value": "Anerkjent advokat kritiserer behandlingen av Johaug: - Bryter reglene"}, {"field": "url", "value": "http://www.adressa.no/100Sport/vintersport/langrenn/Anerkjent-advokat-kritiserer-behandlingen-av-Johaug---Bryter-reglene-230355b.html"}, {"field": "urlhash", "value": "3dff5482629abc65241949362fff497e941d25c9"}], "score": 1.0386951, "siteId": "9222270286501375973", "id": "3dff5482629abc65241949362fff497e941d25c9"}

