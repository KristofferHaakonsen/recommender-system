{"fields": [{"field": "modifiedtime", "type": "time", "value": "2012-04-17T00:19:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Alle prosjektene legger beslag p\u00e5 verdifull natur som g\u00e5r tapt ved en utbygging, samtidig som vindm\u00f8llene blir godt synlige b\u00e5de fra land og sj\u00f8. Det er ingen gode argumenter for denne subsidieringen, og subsidieringen er ren sl\u00f8sing.", "De fire vindkraftprosjektene det er snakk om er Oksb\u00e5sheia, Roan, Kvenndalsfjellet og Storheia. Dette er n\u00e5 de prosjektene som er prioritert av Norges Vassdrags- og Energidirektorat (NVE), mens andre prosjekter i regionen s\u00e5 langt er lagt p\u00e5 is. Disse fire prosjektene vil bli sluttbehandlet av NVE i l\u00f8pet av 2009.", "Jeg skal her spesielt ta for meg det siste av disse prosjektene, Storheia. Statkraft s\u00f8kte om konsesjon for dette prosjektet vinteren 2008. Storheia er et noks\u00e5 kupert fjellomr\u00e5de lokalisert ca. 5 km s\u00f8r for \u00c5 i \u00c5fjord. Deler av det planlagte utbyggingsomr\u00e5det ligger i Bjugn kommune.", "Dette er et sv\u00e6rt stort prosjekt med kanskje s\u00e5 mye som 90 vindm\u00f8ller plassert p\u00e5 h\u00f8yder p\u00e5 mellom 250-480 meter over havet. Reguleringsomr\u00e5det omfatter n\u00e6r 50 km2, og det skal bygges over 70 km veier. De rene investeringene (m\u00f8ller, veier og nett) er ansl\u00e5tt til \u00e5 v\u00e6re om lag 3 milliarder kroner. \u00c5fjord og Bjugn kommuner vil f\u00e5 eiendomsskatt p\u00e5 12-15 millioner \u00e5rlig, og utbyggingen vil gi et lite antall faste arbeidsplasser i disse kommunene. Beregnet \u00e5rlig produksjon er ansl\u00e5tt til mellom 580 og 780 GWh. Ved en antatt levetid p\u00e5 20 \u00e5r for m\u00f8llene, vil produksjonskostnadene kanskje ligge p\u00e5 rundt 50 \u00f8re per KWh. I konsesjonss\u00f8knaden argumenteres det med at vindkraft er milj\u00f8vennlig og at det er kraftunderskudd i Tr\u00f8ndelag.", "Inngrepene i naturen vil v\u00e6re sv\u00e6rt store. B\u00e5de som f\u00f8lge av vindm\u00f8llene selv som vil v\u00e6re godt synlige fra skipsleia og fra land, men ogs\u00e5 p\u00e5 grunn av det omfattende veinettet. Storheia er i dag et omr\u00e5de uten kraftlinjer, veier og andre st\u00f8rre inngrep, og er et av f\u00e5 st\u00f8rre sammenhengende uber\u00f8rte omr\u00e5dene som er igjen vest p\u00e5 Fosen. I konsekvensutredningen som f\u00f8lger konsesjonss\u00f8knaden heter det riktignok at det er \u00abrelativt robust i forhold til denne type inngrep\u00bb. Men det innr\u00f8mmes at omr\u00e5dets verdi som rekreasjonsareal vil bli betydelig redusert, og dagens preg av uber\u00f8rthet vil opph\u00f8re. Samtidig poengteres det at veisystemet mellom de 90 vindm\u00f8llene vil gj\u00f8re omr\u00e5det mer tilgjengelig for friluftsut\u00f8vere som \u00f8nsker \u00e5 drive med sykling. Ovennevnte er hovedpunktene som er omtalt i konsekvensutredningen av Storheiaprosjektet.", "Utbyggingen har b etydelige samfunnsmessige effekter, men det foreligger ingen helhetlig samfunnsmessig eller samfunns\u00f8konomisk analyse av prosjektet. Hva er egentlig nytten av prosjektet og hva er de samlete ulempene og kostnadene? Utredningen svarer ikke p\u00e5 disse sp\u00f8rsm\u00e5lene p\u00e5 tross av at NVE har et opplegg for \u00e5 beregne den samfunnsmessige nytte og kostnader av denne type prosjekter. Hvorfor benyttes ikke dette?", "Nytten av prosjektet er den rene kraftproduksjonen og utbyggers inntekt. Med nytte i form av klimagevinster som nevnes i utredningen, finnes det ingen dokumentasjon for at prosjektet gir. Energi fra Storheia vil noks\u00e5 sikkert ikke erstatte forurensende kraftproduksjon av den gode grunn at det er lite forurensende kraftproduksjon i Norge. Norge har dessuten bundet seg til et framtidig m\u00e5l p\u00e5 klimagassutslipp. Hvis denne rammen holdes er den jo up\u00e5virket av om vindkraft bygges ut eller ikke.", "Som nevnt argumenteres det ogs\u00e5 med at prosjektet har en annen ekstern gevinst og det er at utbyggingen kan bidra til \u00e5 dekke opp for kraftunderskudd i Tr\u00f8ndelag. Men det sies ikke noe n\u00e6rmere om hvordan prosjektet skal innpasses for \u00e5 dekke et slikt eventuelt kraftunderskudd. Sannsynligvis vil en langt bedre l\u00f8sning v\u00e6re \u00e5 stoppe en av de kraftkrevende bedriftene i regionen for en kortere periode ved kraftmangel enn \u00e5 bygge ut ny kapasitet. Dette vil b\u00e5de den kraftkrevende bedriften og samfunnet tjene p\u00e5.", "Kostnadene ved prosjektet er utbyggingskostnadene for innkj\u00f8p og montering av vindm\u00f8ller, infrastruktur pluss \u00e5rlige driftskostnader som omtalt i konsesjonss\u00f8knaden. Dette er utbyggers bedrifts\u00f8konomiske kostnader. I tillegg kommer de eksterne kostnadene ved nedbygging av verdifull natur og den visuelle forurensning fra vindm\u00f8llene. Hvor store disse kostnadene og ulempene er, er det vanskelig \u00e5 vurdere. Men nedbygging av n\u00e6r 50 km2 uber\u00f8rt natur har en ikke ubetydelig kostnad, og den visuelle forurensningen gir ogs\u00e5 store ulemper. I en samfunns\u00f8konomisk kalkyle skal denne type kostnader tas med.", "Milj\u00f8kostnadene er ikke med i utbyggers regnskap. Her inng\u00e5r kun de bedrifts\u00f8konomiske kostnadene. Men selv om milj\u00f8kostnadene ikke inng\u00e5r er ikke Storheia l\u00f8nnsomt. Str\u00f8msalget fra prosjektet vil nemlig ikke kunne dekke den ansl\u00e5tte produksjonskostnad p\u00e5 50 \u00f8re per kWh. Prosjektet er med andre ord heller ikke bedrifts\u00f8konomisk l\u00f8nnsomt, og langt mindre samfunns\u00f8konomisk l\u00f8nnsomt. For at prosjektet skal bli bedrifts\u00f8konomisk l\u00f8nnsomt m\u00e5 derfor Staten ved Enova g\u00e5 inn med subsidier.", "Det finnes ingen argumenter for at Staten og Enova skal bruke midler verken p\u00e5 Storheiaprosjektet eller de andre vindkraftprosjektene p\u00e5 Fosen. Det at en mulig utbygging kan finne sted, kan bare forklares med effektiv lobbyvirksomhet fra utbyggernes side, og st\u00f8tte fra de ber\u00f8rte kommuner fordi de statlige subsidiene brukes til kj\u00f8p av denne st\u00f8tten. \u00c5fjord kommune har latt seg kj\u00f8pe p\u00e5 denne m\u00e5ten. Offentlige midler er knappe og b\u00f8r brukes der de gir samfunnsnytte. Her er det ingen samfunnsnytte, men tvert imot unytte, og subsidieringen er ren galskap. Hvem kan stoppe denne galskapen og sl\u00f8singen med natur og offentlige midler?", "Anders.Skonhoft@SVT.NTNU.NO"]}, {"field": "category0", "value": "meninger"}, {"field": "contenthash", "value": "1732868557ab8706ff7f9986fb6b8f8220a68004ca6fad1e6d00cf3fa63a00dd"}, {"field": "createtime", "value": "2016-02-26T18:41:16.000Z"}, {"field": "description", "value": "Behandlingen av fire store vindkraftprosjekter p\u00e5 Fosen er n\u00e5 inne i sluttfasen. Felles for alle prosjektene er at de ikke er samfunns\u00f8konomisk l\u00f8nnsomme. De er heller ikke bedrifts\u00f8konomisk l\u00f8nnsomme. Hvis de utbygges krever prosjektene derfor subsidiering fra staten."}, {"field": "dominantimage", "value": "http://www.adressa.no/incoming/article1312862.ece5/ALTERNATES/w980-default/Anders_Skonhoft"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1c1299d5c8ca5a381cb7fb02879c36ee887c7798.jpg?592686e1"}, {"field": "dominantthumbnaildimensions", "value": "300x169"}, {"field": "heading", "value": "Hvorfor skal nedbygging av verdifull natur subsidieres? -adressa.no"}, {"field": "id", "value": "1c1299d5c8ca5a381cb7fb02879c36ee887c7798"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "business"}, {"field": "kw-company", "value": "enova"}, {"field": "kw-concept", "value": ["prosjekt", "verdifull natur", "kostnad", "verdifull natur subsidieres", "utbygges", "bedrifts\u00f8konomisk l\u00f8nnsomt"]}, {"field": "kw-entity", "value": ["staten", "storheiaprosjektet", "energidirektorat", "staten og enova", "storheia", "norges vassdrags", "fosen", "oksb\u00e5sheia", "kvenndalsfjellet og storheia", "anders", "kwh"]}, {"field": "kw-location", "value": ["bjugn", "tr\u00f8ndelag", "\u00e5fjord", "roan"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1312862.ece5/ALTERNATES/w980-default/Anders_Skonhoft"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor skal nedbygging av verdifull natur subsidieres?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1331642.ece"}, {"field": "pageclass", "value": ["article"]}, {"field": "publishtime", "value": "2009-05-29T12:34:11.000Z"}, {"field": "recs-articleid", "value": "1378202"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-29T12:34:11.000Z"}, {"field": "recs-rawtitle", "value": "Hvorfor skal nedbygging av verdifull natur subsidieres? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Behandlingen av fire store vindkraftprosjekter p\u00e5 Fosen er n\u00e5 inne i sluttfasen. Felles for alle prosjektene er at de ikke er samfunns\u00f8konomisk l\u00f8nnsomme. De er heller ikke bedrifts\u00f8konomisk l\u00f8nnsomme. Hvis de utbygges krever prosjektene derfor subsidiering fra staten."}, {"field": "thumbnail", "value": "http://content-thumbnail.cxpublic.com/content/thumbnail200x150/1c1299d5c8ca5a381cb7fb02879c36ee887c7798.jpg?592686e1"}, {"field": "thumbnailfullheightdimensions", "value": "200x1782"}, {"field": "timestamp", "value": "2017-05-25T07:25:21.000Z"}, {"field": "title", "value": "Hvorfor skal nedbygging av verdifull natur subsidieres?"}, {"field": "url", "value": "http://www.adressa.no/meninger/article1331642.ece"}, {"field": "urlhash", "value": "1c1299d5c8ca5a381cb7fb02879c36ee887c7798"}], "score": 1.039673, "siteId": "9222270286501375973", "id": "1c1299d5c8ca5a381cb7fb02879c36ee887c7798"}

