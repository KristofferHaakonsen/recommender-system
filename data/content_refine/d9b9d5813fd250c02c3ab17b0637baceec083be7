{"fields": [{"field": "modifiedtime", "type": "time", "value": "2016-02-10T09:31:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Biltester", "Elbil", "Nissan"]}, {"field": "author", "value": "jan harry svendsen"}, {"field": "body", "value": ["Saken oppdateres.", "Fra den spede begynnelsen da elbilene knapt hadde st\u00f8rre rekkevidde enn sin egen akselavstand, har utviklingen av batteriteknologi g\u00e5tt i et rasende tempo. Det er ikke s\u00e5 mange \u00e5rene siden ub\u00e5tbatterier i Think var det ypperste.", "I dag er det litium-ion som gjelder \u2013 og takket v\u00e6re disse batteriene har elbilene f\u00e5tt en rekkevidde som gj\u00f8r dem til et h\u00f8yst aktuelt alternativ for mange.", "Glad i fart?", "Nissan Leaf har i en \u00e5rrekke v\u00e6rt blant de mest solgte elbilene her hjemme. Det er ikke s\u00e5 rart. God rekkevidde kombinert med god plass og gode innvendige l\u00f8sninger gir en praktisk bil, enten du pendler frem og tilbake til jobb eller bare vil spare den tradisjonelle bilen for all sm\u00e5kj\u00f8ringen.", "Nettopp sm\u00e5kj\u00f8ring har v\u00e6rt elbilens skjebne. Holder vi Tesla utenfor, har ikke rekkevidden v\u00e6rt riktig god nok til at bilene har hatt noen praktisk nytte utover \u00e5 v\u00e6re et kostnadseffektivt tillegg til en tradisjonelt drevet bil.", "Derfor er denne tredje generasjonen av Nissan Leaf spennende. Nye tekniske l\u00f8sninger i batteriet gir bilen st\u00f8rre rekkevidde. Nissan oppgir at bilen n\u00e5 har en rekkevidde p\u00e5 250 kilometer, mot 199 kilometer tidligere.", "Det er et stort hopp, og hele hemmeligheten er at energitettheten i batteriet har \u00f8kt. N\u00e5 leverer batteripakken 30 kWh, mot 24 kWh tidligere.", "Dermed er det med et usedvanlig moderat anfall av rekkeviddeangst vi tar plass bak rattet og trykker inn startknappen.", "Den indikerte rekkevidden er \u00e5penbart lengre enn i forgjengeren, men som i alle elbiler er vi ogs\u00e5 her prisgitt b\u00e5de utetemperatur, kj\u00f8restil og bruken av varmeapparat. Med liten skrift oppgir Nissan at praktisk rekkevidde er mellom 125 og 200 kilometer under normale forhold.", "Den nye batteripakken \u00f8ker vekten p\u00e5 Leaf med 21 kilo. Det er i praksis ikke noe du legger merke til. Dermed er kj\u00f8reopplevelsen som den alltid har v\u00e6rt. Leaf er behagelig og komfortabelt satt opp.", "Fortsatt savner vil litt bedre seter og muligheten til \u00e5 justere rattet i lengden. Samtidig irriterer vi oss fortsatt over at enkelte av interi\u00f8rmaterialene gir bilen et litt billig inntrykk.", "Betjeningen er som vi kjenner den fra f\u00f8r, men Carwings er byttet ut med Connect EV. Det \u00f8ker brukervennligheten og gir ogs\u00e5 flere funksjoner. Ikke alle liker det heldigitale instrumentpanelet som kan virker litt uoversiktlig f\u00f8r du l\u00e6rer det \u00e5 kjenne.", "Det er vanskelig ikke \u00e5 like Leaf. Den er lett \u00e5 leve med, og skal du langt, kan du hurtiglade bilen til 80 prosent kapasitet p\u00e5 en halvtime.", "Men som med rekkevidden avhenger ogs\u00e5 ladehastigheten av temperaturen \u2013 og p\u00e5 kalde dager tar det lengre tid enn n\u00e5r det er varmt i v\u00e6ret.", "Den \u00f8kte rekkevidden gj\u00f8r livet som elbilist enklere. Du slipper bekymringene som kaldt v\u00e6r kan gi deg, og du slipper \u00e5 tenke s\u00e5 mye p\u00e5 forbruk. Der du ellers m\u00e5tte liste deg frem for \u00e5 komme i m\u00e5l, klarer du reisen uten bekymringer i den nye utgaven av Leaf.", "Samtidig leverer elmotoren fortsatt den behagelige s\u00f8ml\u00f8se akselerasjonen. For akkurat motoren er den samme som i den gamle utgaven av Leaf. Dermed yter den fortsatt 109 hestekrefter og leverer 250 newtonmeter i dreiemoment.", "Enn s\u00e5 lenge er det ingen, med unntak av Tesla, som kan by p\u00e5 like lite rekkeviddeangst som Nissan Leaf. Selv om elbilister ofte har et relativt fastsatt bruksm\u00f8nster for elbilen sin, gir den \u00f8kte rekkevidden en st\u00f8rre grad av frihet.", "Som f\u00f8r kommer Leaf med tre utstyrsniv\u00e5er. Det enkleste heter Visia. Denne modellen kan bare leverens med det gamle batteriet p\u00e5 24 kWh \u2013 mens det nye batteriet er tilgjengelig p\u00e5 de andre utgavene mot et pristillegg p\u00e5 16.800 kroner.", "Men alt er ikke bare bra i Leaf heller. Den underleverer kraftig hva gjelder assistentsystemer \u2013 og er d\u00e5rligst i klassen p\u00e5 dette.", "Bare ESP og kollisjonsputer er p\u00e5 plass, og bilen mangler skuffende nok b\u00e5de vinglevarsler, blindsoneassistent og n\u00f8dbrems med fotgjengergjenkjenning.", "P\u00e5 en elbil, som ofte kj\u00f8res rundt i byen, er denne typen utstyr ekstra viktig \u2013 og Nissan burde prioritert \u00e5 f\u00e5 det p\u00e5 plass i den nye utgaven. Det har de alts\u00e5 ikke gjort, og det fortjener et digert minus i margen.", "Likevel er den nye batteripakken et velkomment tillegg i en elbil som ellers leverer solid. For mange vil den \u00f8kte rekkevidden gi bilen et langt st\u00f8rre bruksomr\u00e5de \u2013 ogs\u00e5 om du skal p\u00e5 lengre turer.", "De n\u00e6rmeste konkurrentene til Nissan Leaf er Volkswagen e-Golf og Kia Soul. Begge er praktiske elbiler med plass til hele familien. Men etter at Nissan n\u00e5 har kommet med den nye batteripakken, kan ingen av disse to matche verdens mest popul\u00e6re elektriske bil p\u00e5 kj\u00f8relengde. Men det skal snart endres.", "Volkswagen har bebudet at de kommer med et nytt batteri til e-Golf som skal gi den st\u00f8rre rekkevidde. Da blir styrkeforholdet igjen utlignet.", "Ny bil ?", "Pris: 260.100 kroner", "Motor: Elmotor. Ytelse 109 hk. Dreiemoment 254 Nm.", "Batteri: Litium-ion batteri. Kapasitet 30 kWh.", "Aks 0-100:11,5 sek", "Toppfart: 144 km/t", "Forbruk l/min (oppgitt): -", "Utslipp (oppgitt): -", "M\u00e5l (LxBxH): 4445x1770x1550 mm", "Akselavstand: 2700 mm", "Egenvekt (u/ f\u00f8rer): 1616 kg", "Bagasjeplass: 350\u2013680 liter", "Vis fakta"]}, {"field": "category0", "value": "bil"}, {"field": "contenthash", "value": "53adbfe094b8fc532e60196c360c9525ef68ca3026a89221465e1228ca07e5cd"}, {"field": "createtime", "value": "2016-12-02T20:56:32.000Z"}, {"field": "description", "value": "Men den har en kjedelig mangel p\u00e5 assistentsystemer."}, {"field": "heading", "value": ["Med st\u00f8rre batteripakke skal Nissan Leaf kurere rekkeviddeangsten \u00e9n gang for alle -adressa.no", "Popul\u00e6r", "Seks kilowatt", "God rekkevidde", "Uendret f\u00f8rermilj\u00f8", "Fin drivlinje", "Ekstrautstyr", "Stort minus: Kjedelig mangel p\u00e5 assistenter", "To konkurrenter"]}, {"field": "id", "value": "d9b9d5813fd250c02c3ab17b0637baceec083be7"}, {"field": "keyword", "value": ["Biltester", "Elbil", "Nissan"]}, {"field": "keywords", "value": "Biltester,Elbil,Nissan"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["volkswagen", "tesla"]}, {"field": "kw-concept", "value": ["\u00f8kte rekkevidden", "bil", "batteri", "rekkevidde", "elbil"]}, {"field": "kw-entity", "value": ["think", "carwings", "connect ev", "nissan leaf", "visia", "kwh", "volkswagen e-golf og kia soul", "e-golf", "lxbxh", "elbil"]}, {"field": "kw-pageclass", "value": "article"}, {"field": "kw-person", "value": "kia soul"}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/58366787-b1de-4237-97eb-6d8941b5ae4d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med st\u00f8rre batteripakke skal Nissan Leaf kurere rekkeviddeangsten \u00e9n gang for alle"}, {"field": "og-type", "value": "article"}, {"field": "og-url", "value": "http://www.adressa.no/bil/Med-storre-batteripakke-skal-Nissan-Leaf-kurere-rekkeviddeangsten-n-gang-for-alle-9096b.html"}, {"field": "pageclass", "value": ["article"]}, {"field": "publishtime", "value": "2016-02-08T16:30:00.000Z"}, {"field": "recs-articleid", "value": "9096"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2016-02-08T16:30:00.000Z"}, {"field": "recs-rawtitle", "value": "Med st\u00f8rre batteripakke skal Nissan Leaf kurere rekkeviddeangsten \u00e9n gang for alle -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Men den har en kjedelig mangel p\u00e5 assistentsystemer."}, {"field": "thumbnail", "value": "http://content-thumbnail.cxpublic.com/content/thumbnail200x150/d9b9d5813fd250c02c3ab17b0637baceec083be7.jpg?5973de94"}, {"field": "thumbnailfullheightdimensions", "value": "200x1760"}, {"field": "timestamp", "value": "2017-07-22T23:24:04.000Z"}, {"field": "title", "value": "Med st\u00f8rre batteripakke skal Nissan Leaf kurere rekkeviddeangsten \u00e9n gang for alle"}, {"field": "url", "value": "http://www.adressa.no/bil/Med-storre-batteripakke-skal-Nissan-Leaf-kurere-rekkeviddeangsten-n-gang-for-alle-9096b.html"}, {"field": "urlhash", "value": "d9b9d5813fd250c02c3ab17b0637baceec083be7"}], "score": 1.5378082, "siteId": "9222270286501375973", "id": "d9b9d5813fd250c02c3ab17b0637baceec083be7"}

