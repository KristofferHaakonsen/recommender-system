{"fields": [{"field": "modifiedtime", "type": "time", "value": "2015-02-20T13:17:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "annemona grann"}, {"field": "body", "value": ["Saken oppdateres.", "\u2013 E det d\u00e6, ja, sier folk, og lurer p\u00e5 om han sitter bak rattet for \u00e5 forberede seg til en spesiell rolle.", "\u2013 Nei, jeg skal ikke spille trikkesj\u00e5f\u00f8r, nei, sier Skr\u00f8dal. En vennlig mann.", "LES OGS\u00c5: Suffl\u00f8ren entrer scenen", "Han har hatt ett \u00e5rs permisjon fra Tr\u00f8ndelag Teater for \u00e5 kj\u00f8re trikk, taxi og undervise p\u00e5 teaterlinja ved H\u00f8gskolen i Nord-Tr\u00f8ndelag. N\u00e5 er han tilbake p\u00e5 scenen, i monologen \u00abSuffl\u00f8ren\u00bb, med premiere i morgen.", "\u2013 Jeg hadde behov for et milj\u00f8skifte. Jeg har v\u00e6rt her i 17 \u00e5r og \u00f8nsket \u00e5 treffe litt \u00abvanlige folk\u00bb, som jeg pleier \u00e5 si.", "\u2013 Har du savnet \u00abvanlige folk\u00bb?", "\u2013 Ja, jeg har egentlig det, det er jo der vi skal hente inspirasjon. Det er vanlige folk vi skal fremstille p\u00e5 scenen. Det handlet om \u00e5 ikke hele tiden tr\u00e5kke opp\u00e5 de samme folkene, men f\u00e5 litt friske tanker, ikke bare g\u00e5 her og reprodusere seg selv. \u00c5 kj\u00f8re trikk er en fin jobb, og jeg har ingen annen utdannelse enn teaterskolen.Derfor var det greit \u00e5 pr\u00f8ve seg p\u00e5 Gr\u00e5kallbanen, sier skuespilleren, som stortrivdes p\u00e5 skinnene mellom sentrum og Lian. Trivelige kolleger og passasjerer. Mye stamkunder, de som liker \u00e5 ta trikken. Selv har han blitt en sann trikkeforkjemper.", "\u2013 Det var jo for \u00e5 ha en inntekt, og samtidig kommer du borti mye artig. Det blir fort litt halloi n\u00e5r folk skal ned til byen og har v\u00e6rt p\u00e5 vorspiel, men p\u00e5 natt-trikken hjem er det veldig rolig. Noen er s\u00e5 rolige at de m\u00e5 vekkes p\u00e5 Lian. Det har jeg gjort mange ganger.", "Han flirer. Har v\u00e6rt vitne til utallige pussige situasjoner, b\u00e5de p\u00e5 trikken og i taxien. Det skjer noe i lukkede rom. Folk \u00e5pner seg. Narkomane og bankdirekt\u00f8rer. De kan komme p\u00e5 \u00e5 si ting de ellers ikke ville sagt.", "\u2013 De forteller om livet sitt, kanskje de er midt oppe i en krise, typen har sl\u00e5tt opp, alle mulige s\u00e5nne ting. Det folk sier i en taxi blir p\u00e5 en m\u00e5te et friminutt p\u00e5 ett kvarter. Du f\u00e5r litt input p\u00e5 folk og historier. Det er en del som ikke klarer \u00e5 la v\u00e6re \u00e5 snakke om livet sitt, men 90 prosent av tiden snakker vi om v\u00e6ret.", "Han kommer til \u00e5 fortsette \u00e5 kj\u00f8re b\u00e5de trikk og taxi i perioder, men akkurat n\u00e5 er han prim\u00e6rt skuespiller igjen. Hovedrolle denne gang. Alene p\u00e5 scenen.", "Han er en breddeskuespiller, har hatt mange forskjellige roller i vidt forskjellige stykker. Ikke alt har v\u00e6rt like festlig, men det er en del av det \u00e5 v\u00e6re fast ansatt ved et institusjonsteater. Samtidig har han f\u00e5tt pr\u00f8ve seg p\u00e5 alt fra Ibsen til farser og musikaler.", "\u2013 Jeg vil helst v\u00e6re en \u00abpotet\u00bb, en som gj\u00f8r mye forskjellig. Jeg vil gjerne innom alt, b\u00e5de monologer, tragedier og komedier. Det er det som gir st\u00f8rst utfordring. Og at det kommer inn ulike instrukt\u00f8rer med nye tankesett hver gang. De fleste har et visst repertoar etter hvert, og det er fort gjort \u00e5 sl\u00e5 seg til ro med det. Men det handler om \u00e5 dytte grensene og dytte seg selv litt utenfor komfortsonen.", "Film og tv-serier har det ikke blitt s\u00e5 mye av p\u00e5 Skr\u00f8dal. Han har valgt \u00e5 bosette seg i Trondheim med de begrensningene det gir. S\u00e5 er det ogs\u00e5 teateret som ligger hjertet n\u00e6rmest. Den umiddelbare formen, at du ser resultatet der og da, det er det som fascinerer. Han er ikke opphengt i \u00e5 jakte p\u00e5 dr\u00f8mmerollene. Det handler mer om muligheten til \u00e5 jobbe sammen med gode instrukt\u00f8rer og gode skuespillere.", "\u2013 Jeg liker \u00e5 bli overrasket, for eksempel ved at det kommer unge, nye instrukt\u00f8rer som fyller p\u00e5 med noe nytt og annerledes. Det er ikke n\u00f8dvendigvis de mest anerkjente og ber\u00f8mte som bidrar til de st\u00f8rste opplevelsene.", "Han skal f\u00f8lge med p\u00e5 Oscar-utdelingen s\u00f8ndag, men har ikke gjort s\u00e5 mye for \u00e5 komme i n\u00e6rheten av stjernestatus og Hollywood-liv selv.", "\u2013 Det handler om \u00e5 gripe de sjansene som er her, rett foran deg, fremfor \u00e5 g\u00e5 rundt og dr\u00f8mme om noe som aldri skjer og v\u00e6re misforn\u00f8yd. Hvis man skal gj\u00f8re noe mer, m\u00e5 man flytte p\u00e5 seg, og der er ikke jeg.", "Derimot er han en ivrig Netflix-seer, og som s\u00e5 mange andre g\u00e5r han og venter p\u00e5 tredje sesong av \u00abHouse of Cards\u00bb. Kevin Spacey er en favoritt.", "\u2013 N\u00e5r du f\u00f8rst snakker om hvem man dr\u00f8mmer om \u00e5 jobbe sammen med, s\u00e5 er Kevin Spacey en av dem. Han m\u00e5 bare ta seg en tur, flirer Skr\u00f8dal, og legger til at han ogs\u00e5 gjerne skulle sett at Liv Ullmann kom til Tr\u00f8ndelag Teater for \u00e5 sette opp en forestilling her.", "\u2013 Det hadde v\u00e6rt stort. Og det er forferdelig merkelig at ikke hun er mer brukt i Norge, hun vil jo gjerne jobbe her, og dette er hjembyen hennes. Det er rart det der, det sitter langt inne \u00e5 se storhet i sine egne.", "Etter monologen \u00abSuffl\u00f8ren\u00bb, st\u00e5r Harold Pinters \u00abVaktmesteren\u00bb for tur, og det blir \u00abHamlet\u00bb til h\u00f8sten.", "Dessuten kunne han tenke seg \u00e5 jobbe mer som regiss\u00f8r etter hvert. \u00c5 undervise i tekstfag ved teaterh\u00f8yskolen ga ogs\u00e5 mersmak. Og vi skal visst v\u00e6re glad for at han la bort karrieren som elektriker og satset p\u00e5 teater i stedet.", "\u2013 Det hadde blitt mange sprengte sikringer rundt omkring dersom jeg hadde fortsatt som elektriker, jeg tror det var bra det gikk som det gikk. I teateryrket blir man aldri ferdig utl\u00e6rt, enhver ny pr\u00f8veperiode starter med blanke ark. Det handler om \u00e5 ha et \u00e5pent sinn hver gang du m\u00f8ter nye instrukt\u00f8rer og medspillere. At man ikke senker ambisjonsniv\u00e5et. De f\u00e5 gangene man er i n\u00e6rheten av kunst, det er jo de \u00f8yeblikkene man streber etter.", "Han har gjort det alle coacher og mentaltrenere anbefaler oss \u00e5 gj\u00f8re for \u00e5 \u00f8ke kreativiteten og \u00e5pne sinnet, nemlig bryte med daglige m\u00f8nster og inngrodde vaner. \u00c5 hoppe ut av skuespilleryrket for \u00e5 kj\u00f8re trikk ett \u00e5rs tid handler om akkurat det.", "\u2013 Bare det \u00e5 ha v\u00e6rt i noen andre situasjoner og m\u00f8tt andre folk, er inspirerende og gir energi. Skuespillere bruker jo av eget liv og egne referanser for \u00e5 finne et eller annet p\u00e5 scenen.", "Og han har h\u00f8rt mye rart. Julebordsesongen er langt fra oppskrytt.", "\u2013 Det mest interessante er n\u00e5r du m\u00f8ter noen som er midt i en livskrise. Jeg kj\u00f8rte ei dame som skulle p\u00e5 date og som ikke hadde v\u00e6rt p\u00e5 date p\u00e5 mange \u00e5r. Hun var kjempenerv\u00f8s og hele regla kom, om hva hun skulle ha p\u00e5 seg, og hva faen du egentlig gj\u00f8r p\u00e5 en date. Og s\u00e5 har du den klassiske med par som har v\u00e6rt p\u00e5 byen og begynner \u00e5 krangle i taxien hjem. Da er det bare \u00e5 lukke \u00f8rene og kj\u00f8re, smiler han, vel vitende om at det ligger noen teatermanus i opplevelsene han har hatt, b\u00e5de fra trikken og taxiturene.", "\u2013 Men jeg har ikke samlet stoff med tanke p\u00e5 det. Det var mer for \u00e5 lufte hodet. Gj\u00f8re noe helt annet. Jeg var nok litt lei, men det kjennes bra \u00e5 v\u00e6re tilbake. Jeg ble jo litt bortskjemt med \u00e5 ha fri p\u00e5 kveldene.", "Fra og med generalpr\u00f8ven fredag kveld blir det slutt p\u00e5 akkurat det."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "900953798d99ec6175e6d0c63c7d00b61fd0c997746efbf427a672693bff2532"}, {"field": "createtime", "value": "2017-05-13T21:15:04.000Z"}, {"field": "description", "value": "Skuespiller Trond-Ove Skr\u00f8dal trenger \u00e5 lufte hodet av og til, eller treffe \u00abvanlige folk\u00bb. Da kj\u00f8rer han trikk eller taxi."}, {"field": "dominantimage", "value": "http://www.adressa.no/pluss/kultur/article10672763.ece/bt1vfo/ALTERNATES/w980-default/kulturtrond7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c63e65c592034bd5b8527f6db779e9de54bb1527.jpg?59808f3e"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmer om \u00e5 jobbe sammen med Kevin Spacey -adressa.no", "Trivelig med trikk", "Sj\u00e5f\u00f8r og sjeles\u00f8rger", "Teater, f\u00f8rst og fremst", "Kevin Spacey og Liv Ullmann", "Trengte en restart"]}, {"field": "id", "value": "c63e65c592034bd5b8527f6db779e9de54bb1527"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "netflix"}, {"field": "kw-concept", "value": ["skuespiller", "handler", "trikk", "jobb", "liv", "taxi", "kj\u00f8re", "vaner", "kj\u00f8re trikk", "teater"]}, {"field": "kw-entity", "value": ["vaktmesteren", "oscar", "h\u00f8gskolen", "house of cards", "trond-ove skr\u00f8dal", "ibsen", "gr\u00e5kallbanen", "alene", "suffl\u00f8ren", "tr\u00f8ndelag teater"]}, {"field": "kw-location", "value": ["lian", "hollywood", "trondheim", "hamlet", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["harold pinters", "kevin spacey", "liv ullmann"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article10672763.ece/bt1vfo/ALTERNATES/w980-default/kulturtrond7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmer om \u00e5 jobbe sammen med Kevin Spacey"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10672764.ece"}, {"field": "pageclass", "value": ["article"]}, {"field": "publishtime", "value": "2015-02-20T13:13:22.000Z"}, {"field": "recs-articleid", "value": "10672764"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-02-20T13:13:22.000Z"}, {"field": "recs-rawtitle", "value": "Dr\u00f8mmer om \u00e5 jobbe sammen med Kevin Spacey -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Skuespiller Trond-Ove Skr\u00f8dal trenger \u00e5 lufte hodet av og til, eller treffe \u00abvanlige folk\u00bb. Da kj\u00f8rer han trikk eller taxi."}, {"field": "thumbnail", "value": "http://content-thumbnail.cxpublic.com/content/thumbnail200x150/c63e65c592034bd5b8527f6db779e9de54bb1527.jpg?59808f3e"}, {"field": "thumbnailfullheightdimensions", "value": "200x2220"}, {"field": "timestamp", "value": "2017-08-01T14:25:02.000Z"}, {"field": "title", "value": "Dr\u00f8mmer om \u00e5 jobbe sammen med Kevin Spacey"}, {"field": "url", "value": "http://www.adressa.no/pluss/kultur/article10672764.ece"}, {"field": "urlhash", "value": "c63e65c592034bd5b8527f6db779e9de54bb1527"}], "score": 0.8872047, "siteId": "9222270286501375973", "id": "c63e65c592034bd5b8527f6db779e9de54bb1527"}

