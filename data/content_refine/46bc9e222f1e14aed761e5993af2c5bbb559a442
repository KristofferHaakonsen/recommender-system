{"fields": [{"field": "modifiedtime", "type": "time", "value": "2013-09-18T17:03:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "janet molde hollund - babyverden.no"}, {"field": "body", "value": ["Saken oppdateres.", "- Jeg var helt p\u00e5 siden av meg selv. Jeg husker ikke om jeg dusjet. Om jeg skal kalle det akutt depresjon eller sorg, vet jeg ikke, sier Hilde.", "Slik f\u00f8lte hun det etter \u00e5 ha m\u00f8tt stengte d\u00f8rer i Helsevesenet. Det var da hun bestemte seg for \u00e5 skrive et brev til f\u00f8depoliklinikken.", "Dette er Hildes historie:", "Graviditeten kom som en overraskelse. Hun hadde egentlig ikke tenkt \u00e5 ha barn. At hun noen gang skulle f\u00f8de, var nemlig ikke et alternativ.", "- Jeg tenkte at det ikke var mulig. En f\u00f8dsel er det ekleste jeg kan tenke meg. N\u00e5r jeg vet hvilken vei barnet skal ut, synes jeg det virker helt grotesk , sier kvinnen, som \u00f8nsker \u00e5 v\u00e6re anonym.", "I Norge er det en utvikling som tyder p\u00e5 at flere og flere kvinner \u00f8nsker keisersnitt uten \u00e5 ha en spesiell grunn. Noen gravide synes kanskje at et keisersnitt virker kontrollert, mens en vaginal f\u00f8dsel er noe de ikke kan kontrollere selv. Fagfolkene sier at det i virkeligheten er omvendt.", "Overlege og professor P\u00e5l \u00d8ian ved Universitetssykehuset Nord-Norge (UNN) mener at s\u00e5 lenge det ikke er noen medisinsk grunn, b\u00f8r f\u00f8dselen skje vaginalt.", "- F\u00f8dselsangst er i seg selv ikke grunn nok til at kvinnen b\u00f8r f\u00e5 keisersnitt. Angst lar seg d\u00e5rlig behandle ved kirurgi. Men samtidig har jeg ikke som m\u00e5l \u00e5 holde antallet keisersnitt nede. Det viktigste er \u00e5 hjelpe til p\u00e5 best mulig m\u00e5te, slik at f\u00f8dselen blir en god opplevelse \u2013 b\u00e5de for mor og barn, sier \u00d8ian til Babyverden.", "Dermed avviser han ikke kategorisk f\u00f8dselsangst som grunn til \u00e5 f\u00e5 innvilget keisersnitt.", "- For noen kan keisersnitt v\u00e6re l\u00f8sningen, men det er relativt sjelden. Mange som har angst sliter gjerne med at vanskelige opplevelser fra tidligere i livet reaktiveres, og er egentlig redde for andre ting. Derfor er det utrolig viktig \u00e5 ha en god dialog med den gravide, og m\u00f8te henne med respekt. En kan ikke bare si at dette er det vi som bestemmer, og du f\u00e5r ikke keisersnitt, sier \u00d8ian.", "Det er snart tre \u00e5r siden Hilde gikk gravid f\u00f8rste gang. Uroen satt i kroppen hele tiden. Hun fryktet \u00e5 bli s\u00e5 smertep\u00e5virket under f\u00f8dselen at det ville f\u00f8re til at hun mistet kontrollen over seg selv. Derfor \u00f8nsket hun \u00e5 f\u00f8de ved keisersnitt.", "- Selv om mange vil p\u00e5st\u00e5 at du har mindre kontroll selv under et keisersnitt, f\u00f8lte jeg det stikk motsatt.  Da f\u00f8lte jeg at jeg kunne v\u00e6re til stede og ha en god opplevelse, forteller hun.", "Hilde fikk henvisning til en gynekolog, men mener hun allerede p\u00e5 gangen kunne lukte at svaret kom til \u00e5 bli nei. Og svaret ble nei.", "I flere dager visste ikke Hilde hvor hun skulle gj\u00f8re av seg. Mannen hennes ringte f\u00f8depoliklinikken, og fortalte at han ikke \u00f8nsket at hun skulle v\u00e6re alene. Han var redd for hva hun kunne finne p\u00e5.", "Og plutselig en dag fikk hun et brev og en telefon fra f\u00f8depoliklinikken. Det var gjort vedtak om at hun likevel skulle f\u00e5 keisersnitt.", "- Endelig kunne jeg trekke pusten igjen! Det var helt fantastisk, og jeg f\u00f8lte meg som et nytt menneske. Jeg kunne spise og sove, leve som andre igjen, forteller Hilde.", "Datteren kom til verden en h\u00f8stdag for snart tre \u00e5r siden. Hilde fikk epidural, og jenta ble lagt opp p\u00e5 brystet like etter keisersnittet. Hilde hadde kontrollen, slik hun \u00f8nsket seg.", "I dag er Hilde 25 uker p\u00e5 vei med nummer to. Nylig fikk hun innvilget keisersnitt ogs\u00e5 for denne f\u00f8dselen.", "- Det betyr utrolig mye. Jeg har v\u00e6rt veldig redd, og var faktisk i kontakt med f\u00f8depoliklinikken f\u00f8r jeg i det hele tatt tenkte p\u00e5 \u00e5 bli gravid igjen. De kunne ikke gi noen l\u00f8fter, men var veldig forst\u00e5elsesfulle. De s\u00e5 med egne \u00f8yne at jeg var \u00aben h\u00e5pl\u00f8s sak\u00bb, sier hun.", "LES OGS\u00c5:", "Se videoen - f\u00f8der g\u00e5ende p\u00e5 vei inn til sykehuset", "Kun far og s\u00f8sken tillatt p\u00e5 barsel", "Ved UNN i Troms\u00f8 har de et eget team med jordm\u00f8dre som snakker med kvinner om hvordan de vil f\u00f8de. Lignende tilbud finnes flere steder i landet.", "- Jeg synes vi er flinke til \u00e5 m\u00f8te kvinner med f\u00f8dselsangst, og mange ender opp med \u00e5 f\u00f8de vaginalt likevel. Unders\u00f8kelser har vist at 86 prosent av kvinnene som kom til oss med angst, snudde etter samtaler. Vi har ogs\u00e5 fulgt opp kvinnene i etterkant, og de sier at de er forn\u00f8yde med behandlingen og valget de tok. De f\u00f8lte seg ikke presset til \u00e5 ta en beslutning, forteller \u00d8ian.", "- Men dersom kvinnen ikke f\u00e5r keisersnitt, og likevel ender opp med hastekeisersnitt, kan hun ikke da f\u00e5 en dobbelt opp negativ opplevelse?", "- Jeg tror det viktigste er at kvinnene blir behandlet p\u00e5 en god m\u00e5te f\u00f8r f\u00f8dsel, og f\u00f8r de skal ta en slik beslutning. Men jeg er ikke like sikker p\u00e5 at den prosessen alltid skjer p\u00e5 en god m\u00e5te. Jeg tror det finnes et forbedringspotensiale ved mange sykehus, sier \u00d8ian.", "- Kan det v\u00e6re \u00f8konomiske \u00e5rsaker til at kvinner nektes keisersnitt?", "- J eg tror \u00f8konomi har lite \u00e5 si i Norge. Men p\u00e5 noen sykehus, spesielt de st\u00f8rre, er det helt klart et kapasitetsproblem . P\u00e5 store avdelinger er det ofte et press p\u00e5 operasjonsstuer. Noen kan synes at et keisersnitt uten god begrunnelse kan virke provoserende, dersom for eksempel en kreftpasient m\u00e5 utsette sin operasjon. Det er nok realiteten p\u00e5 mange sykehus, mener \u00d8ian.", "Seksjonsoverlege Torbj\u00f8rn Moe Eggeb\u00f8 ved f\u00f8deavdelingen p\u00e5 Stavanger Universitetssjukehus, SUS, er enig med \u00d8ian i at kvinner ikke skal f\u00e5 lov til \u00e5 velge om de vil ha keisersnitt.", "- Det er en operasjon som kan medf\u00f8re komplikasjoner. Gjennombruddsprosjektet, som var en studie i Norge i omkring \u00e5r 2000, viste en komplikasjonsfrekvens p\u00e5 rundt to prosent ved keisersnitt. Det er mindre komplikasjoner b\u00e5de for mor og barn ved vanlig f\u00f8dsel, sier Eggeb\u00f8.", "Ved SUS har de tidligere gjennomf\u00f8rt en stor studie om bl\u00f8dning, og Eggeb\u00f8 sier det kommer klart fram at vaginale f\u00f8dsler er best.", "- Keisersnitt dobler risikoen for alvorlig bl\u00f8dning, og det samme gj\u00f8r igangsetting av f\u00f8dselen. Likevel skal vi selvsagt gj\u00f8re keisersnitt n\u00e5r det er n\u00f8dvendig. Kunsten i f\u00f8dselshjelpen er \u00e5 gj\u00f8re n\u00f8dvendig inngrep til riktig tid, og la v\u00e6re \u00e5 gripe inn un\u00f8dvendig i normale f\u00f8dsler hos friske kvinner, sier Eggeb\u00f8.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "07b30c4beb273defd9761cd76b61cc3a47029d58a65aa087e020fccd0f2725a5"}, {"field": "createtime", "value": "2015-12-02T01:48:27.000Z"}, {"field": "description", "value": "Hilde m\u00e5tte kjempe og trygle om \u00e5 f\u00e5 keisersnitt. Eksperter mener kvinner selv ikke skal f\u00e5 lov til \u00e5 velge."}, {"field": "dominantimage", "value": "http://www.adressa.no/incoming/article8297563.ece/ALTERNATES/w980-default/riks000592405-wdRKnKcjA1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/46bc9e222f1e14aed761e5993af2c5bbb559a442.jpg?599615f3"}, {"field": "dominantthumbnaildimensions", "value": "300x169"}, {"field": "heading", "value": ["- Angsten for \u00e5 f\u00f8de overtok hele livet mitt -adressa.no", "- F\u00f8dselsangst er ikke grunn nok", "- M\u00f8t kvinnene med respekt", "Ville ikke miste kontrollen", "Keisersnitt nummer to", "Mange skifter mening", "\u00d8konomiske \u00e5rsaker?"]}, {"field": "id", "value": "46bc9e222f1e14aed761e5993af2c5bbb559a442"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["f\u00f8de overtok", "livet mitt", "keisersnitt", "vaginal f\u00f8dsel", "m\u00f8t kvinnene", "innvilget keisersnitt", "kvinner", "f\u00f8dsel", "\u00f8konomiske \u00e5rsaker"]}, {"field": "kw-entity", "value": ["helsevesenet", "babyverden", "stavanger universitetssjukehus", "hilde 25", "universitetssykehuset nord-norge"]}, {"field": "kw-location", "value": "troms\u00f8"}, {"field": "kw-pageclass", "value": "article"}, {"field": "kw-person", "value": ["p\u00e5l \u00f8ian", "torbj\u00f8rn moe eggeb\u00f8"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8297563.ece/ALTERNATES/w980-default/riks000592405-wdRKnKcjA1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Angsten for \u00e5 f\u00f8de overtok hele livet mitt"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8297567.ece"}, {"field": "pageclass", "value": ["article"]}, {"field": "publishtime", "value": "2013-09-18T17:03:13.000Z"}, {"field": "recs-articleid", "value": "8297567"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-09-18T17:03:13.000Z"}, {"field": "recs-rawtitle", "value": "- Angsten for \u00e5 f\u00f8de overtok hele livet mitt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Hilde m\u00e5tte kjempe og trygle om \u00e5 f\u00e5 keisersnitt. Eksperter mener kvinner selv ikke skal f\u00e5 lov til \u00e5 velge."}, {"field": "thumbnail", "value": "http://content-thumbnail.cxpublic.com/content/thumbnail200x150/46bc9e222f1e14aed761e5993af2c5bbb559a442.jpg?599615f3"}, {"field": "thumbnailfullheightdimensions", "value": "200x1641"}, {"field": "timestamp", "value": "2017-08-17T22:17:23.000Z"}, {"field": "title", "value": "- Angsten for \u00e5 f\u00f8de overtok hele livet mitt"}, {"field": "url", "value": "http://www.adressa.no/familieogoppvekst/article8297567.ece"}, {"field": "urlhash", "value": "46bc9e222f1e14aed761e5993af2c5bbb559a442"}], "score": 0.64687043, "siteId": "9222270286501375973", "id": "46bc9e222f1e14aed761e5993af2c5bbb559a442"}

