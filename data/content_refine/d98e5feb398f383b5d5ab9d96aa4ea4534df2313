{"fields": [{"field": "modifiedtime", "type": "time", "value": "2012-04-16T20:43:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["andrew p.kroglund styreleder i forum for milj\u00f8", "utvikling"]}, {"field": "body", "value": ["Saken oppdateres.", "I 1609 rettet Galileo Galilei et teleskop mot himmelen og s\u00e5 med egne \u00f8yne at jorda var en av mange planeter, og ikke sentrum av universet. Det frigjorde mennesket fra kirkens og kongens makt. Men p\u00e5 et dypere plan f\u00f8ler kanskje mange seg mindre kosmisk ansvarlige enn v\u00e5re forfedre og mer alene i et stort univers, uten en \u00abmasterplan\u00bb med mennesket i sentrum.", "Klodens kanskje aller viktigste foto, tatt av romfergen Apollo-8 i 1968, viste jorden som en vakker bl\u00e5 planet omgitt av m\u00f8rkt rom. Uten landegrenser. Bare kontinenter, hav og skyer. Likevel fokuseres den politiske debatten v\u00e5r p\u00e5 forskjeller \u2013 og klassifiserer stadig ut fra kategorier som oss og dem. Det lages id\u00e9overbygninger om en \u00abkulturkollisjon\u00bb som destabiliserer verden. Men de hendelser i v\u00e5r tid som vil ha de mest langsiktige virkninger p\u00e5 verden er destabiliseringen av klimaet.", "Den neste generasjonen er de som har mest \u00e5 tape p\u00e5 de dokumenterte negative utviklingstrendene i klodens \u00f8kosystemer som vi n\u00e5 ser. V\u00e5re handlinger i dag kan f\u00e5 konsekvenser i tusener av \u00e5r, kanskje millioner. Men det kan virke som om det bare er de kortsiktige ulempene og fordelene som oppfattes som virkelige for oss. Det er slike kortsiktige forhold som det blir politiske dueller av p\u00e5 tv.", "Og reklamens makt blir ikke mindre, Forbruket v\u00e5rt \u00f8ker. Men hvis alle i verden skulle forbruke det den jevne nordmann gj\u00f8r i dag, ville det kreve flere kloder. Det samlede volumet av biologisk produksjon g\u00e5r ned. Vi fisker havene v\u00e5re tomme. Vi driver matproduksjon som fremmer sykdommer som svineinfluensaen.", "I f\u00f8lge Verdensbanken lever n\u00e5 2,8 milliarder mennesker p\u00e5 under 2 dollar dagen. Vi n\u00e5r ikke FNs tusen\u00e5rsm\u00e5l. Hvis gapet mellom fattig og rik fortsetter \u00e5 \u00f8ker, blir det enda vanskeligere \u00e5 overtale folk til \u00e5 samarbeide om \u00e5 l\u00f8se befolknings-, ressurs- og forurensningsproblemene. Det er mot denne bakgrunnen at v\u00e5rt st\u00f8rste opposisjonsparti fremmer ideen om mindre penger til FN og internasjonale institusjoner. Men globale utfordringer fordrer et globalt spleiselag som balanserer tendensen til konsentrasjon av rikdom og makt. (S\u00e5 f\u00e5r vi t\u00e5le at en og annen kj\u00f8pmann flagger ut).", "V\u00e5r tenkning m\u00e5 derfor v\u00e6re p\u00e5 en st\u00f8rre skala enn v\u00e5re handlinger hvis handlingene skal v\u00e6re meningsfulle. For \u00e5 handle med klokskap globalt m\u00e5 vi tenke kosmisk. Vi m\u00e5 ta vare p\u00e5 det unike hjemmet v\u00e5rt i dens ferd gjennom rommet. Planeten i seg selv klarer seg, men v\u00e5r arts livsform er under press. Og vi er en unik livsform i universet.", "Men hvis alle unge bare \u00f8nsker seg den samme levestandarden som foreldrene har, vil ressursbruken vokse med samme fart som befolkningsveksten. Da kan vi kanskje fortsette \u00e5 fiske torsk utenfor tr\u00f8ndelagskysten sommerstid. Men ressursbruken n\u00e5 vokser raskere enn befolkningen fordi folks forventninger vokser.", "N\u00e5r vekst overskrider begrensede ressursene, kollapser populasjoner. De fleste forskere er enige i at den stadige doblingen i veksten i folketallet og i menneskets ressursbruk m\u00e5 ta slutt i den n\u00e5v\u00e6rende generasjonen. Det gj\u00f8r v\u00e5r tid spesiell i menneskenes historie.", "Kollapser har skjedd f\u00f8r, p\u00e5 P\u00e5ske\u00f8ya, hos mayaindianerne, den norr\u00f8ne befolkningen p\u00e5 Gr\u00f8nland osv \u2013 det er ikke et moderne fenomen. Mulige \u00f8kosystemkollaps i dag er bare potensielt et mye st\u00f8rre fenomen og globalt av karakter. Vil en langsommere vekst v\u00e6re slutten p\u00e5 menneskelige fremskritt? Stabilitet, eller stagnasjon i veksten, betraktes som katastrofe.", "Men det n\u00e5v\u00e6rende \u00f8konomiske paradigmet klarer ikke \u00e5 bremse de negative \u00f8kologiske tendensene. Er utvinning av olje p\u00e5 Jan Mayen og oljesand mer enn kortsiktig gevinst? Vekst i seg selv f\u00f8rer ikke til \u00f8kt velferd, lykke eller kompleksitet i tanker og kulturell virksomhet. En riktigere bruk av ressurser kan holde oss innenfor en b\u00e6rekraftig utvikling, og en konkurranse om \u00e5 gj\u00f8re det som tjener oss alle best, er alltid spennende og tilfredsstillende.", "I enkle situasjoner har sm\u00e5 forandringer sm\u00e5 virkninger \u2013 slik som en lokal veiutbygging. Debatten her hjemme f\u00e5r det til \u00e5 virke som om dette har store dimensjoner. Men i mer komplekse systemer kan sm\u00e5 endringer ha store virkninger. Den norske bevilgingen til \u00e5 redde verdens regnskoger har radikalt endret debattklimaet internasjonalt til det bedre, og betyr noe for klimaet globalt. Norske avgj\u00f8relser har virkninger som forst\u00f8rres av uforutsigbare sammentreff av hendelser. V\u00e5r politikk er viktig.", "Verdens beste taler, Martin Luther King hadde en dr\u00f8m. Ikke et mareritt. Politikere som viser glede og entusiasme \u00f8ker handelkraften. Vi vil ha flere slike. B\u00e5de hjemme og ute. Vi trenger sterke, ikke-demoraliserende politikere som pr\u00f8ver \u00e5 takle de globale utfordringene p\u00e5 energisk og kreativ m\u00e5te, og som samtidig gleder seg over livet p\u00e5 en liten skala.", "Vi m\u00e5 se v\u00e5r planet som noe helt unikt i verdensrommet. Det m\u00e5 v\u00e6re v\u00e5r utvidede ansvarshorisont. V\u00e5r generasjon er den som f\u00f8rst m\u00e5 foreta dette mentale spranget. Og v\u00e5re politikere. I det store bildet er det relativt beskjedne investeringer og forbedringer som skal til for \u00e5 l\u00f8se klimautfordringene, slik \u00f8konomen Sir Nicholas Stern p\u00e5peker i sin rapport til den britiske regjeringen.", "Vi trenger derfor en global moral og et kosmisk perspektiv. Astronomi\u00e5ret \u00f8nsker \u00e5 bringe oss n\u00e6rmere universet. Klimatoppm\u00f8tet rett rundt d\u00f8ren skal bringe oss n\u00e6rmere en internasjonal klimaavtale, med forpliktende nasjonale utslippskutt. Oppfordringen til den norske delegasjonen og oss selv m\u00e5 derfor v\u00e6re: Tenk kosmisk, handle globalt og gi lokalt handlingsrom for endring.", "akroglund@wwf.no", "(ForUM for Milj\u00f8 og Utvikling er en paraplyorganisasjon for 56 norske milj\u00f8-, utviklings- og fredsorganisasjoner.)"]}, {"field": "category0", "value": "meninger"}, {"field": "contenthash", "value": "e97be33776c56f0ca03fa3b29fa44afd109c87e9bea7cb8a5e32a78466124a60"}, {"field": "createtime", "value": "2017-04-30T10:42:09.000Z"}, {"field": "description", "value": "2009 er et spennende \u00e5r. Vi feirer det internasjonale astronomi\u00e5ret. Vi feirer Darwin. Og det er klimatoppm\u00f8te i K\u00f8benhavn. Mange f\u00f8ler at vi lever i en avgj\u00f8rende tid. Kanskje er m\u00f8tet i Danmark et veivalg? Ogs\u00e5 for tr\u00f8ndere?"}, {"field": "dominantimage", "value": "http://www.adressa.no/incoming/article1336503.ece5/ALTERNATES/w980-default/Kronikkfoto%200712"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d98e5feb398f383b5d5ab9d96aa4ea4534df2313.jpg?5905bf81"}, {"field": "dominantthumbnaildimensions", "value": "300x169"}, {"field": "heading", "value": "Tenk kosmisk, handle globalt -adressa.no"}, {"field": "id", "value": "d98e5feb398f383b5d5ab9d96aa4ea4534df2313"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["vekst", "tenk kosmisk", "mennesket", "global", "handle", "handle globalt", "kosmisk"]}, {"field": "kw-entity", "value": ["forum for milj\u00f8", "verdensbanken", "p\u00e5ske\u00f8ya", "forbruket", "galileo galilei", "utvikling"]}, {"field": "kw-location", "value": ["danmark", "jan mayen", "apollo", "gr\u00f8nland", "darwin", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["martin luther king", "sir nicholas stern"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1336503.ece5/ALTERNATES/w980-default/Kronikkfoto%200712"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tenk kosmisk, handle globalt"}, {"field": "og-type", "value": "article"}, {"field": "og-url", "value": "http://www.adressa.no/meninger/article1419373.ece"}, {"field": "pageclass", "value": ["article"]}, {"field": "publishtime", "value": "2009-12-07T08:49:36.000Z"}, {"field": "recs-articleid", "value": "1275409"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-07T08:49:36.000Z"}, {"field": "recs-rawtitle", "value": "Tenk kosmisk, handle globalt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "2009 er et spennende \u00e5r. Vi feirer det internasjonale astronomi\u00e5ret. Vi feirer Darwin. Og det er klimatoppm\u00f8te i K\u00f8benhavn. Mange f\u00f8ler at vi lever i en avgj\u00f8rende tid. Kanskje er m\u00f8tet i Danmark et veivalg? Ogs\u00e5 for tr\u00f8ndere?"}, {"field": "thumbnail", "value": "http://content-thumbnail.cxpublic.com/content/thumbnail200x150/d98e5feb398f383b5d5ab9d96aa4ea4534df2313.jpg?5905bf81"}, {"field": "thumbnailfullheightdimensions", "value": "200x2040"}, {"field": "timestamp", "value": "2017-04-30T10:42:09.000Z"}, {"field": "title", "value": "Tenk kosmisk, handle globalt"}, {"field": "url", "value": "http://www.adressa.no/meninger/article1419373.ece"}, {"field": "urlhash", "value": "d98e5feb398f383b5d5ab9d96aa4ea4534df2313"}], "score": 1.0244502, "siteId": "9222270286501375973", "id": "d98e5feb398f383b5d5ab9d96aa4ea4534df2313"}

