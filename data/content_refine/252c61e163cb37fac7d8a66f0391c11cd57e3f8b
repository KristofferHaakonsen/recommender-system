{"fields": [{"field": "modifiedtime", "type": "time", "value": "2015-07-23T09:07:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hva er klokken i Oulu? Eller i Ulan Bator eller p\u00e5 Nordpolen? Finnes det tid p\u00e5 sola, p\u00e5 m\u00e5nen eller i universet? Det er ikke noe fysisk prinsipp som danner grunnlag for v\u00e5r oppfatning av tid, men kanskje finnes det en sammenheng mellom tid og sted; romtid? Begrepet oppsto med Einsteins spesielle relativitetsteori.", "Noen er slaver av tiden. Slavedriveren er menneskeskapt og kalles klokke. Slaveriet startet med den transkontinentale jernbanen i USA som fordret synkronisering p\u00e5 tvers av kontinentet. I dag, 150 \u00e5r senere, er vi alle synkronisert i det globale internettet der alt tikker i takt i internett-tid.", "Tid brukes til \u00e5 registrere rekkef\u00f8lgen av hendelser. I fysikken brukes tid for \u00e5 beregne hastighet og akselerasjon.", "I femti \u00e5r har ett sekund v\u00e6rt definert som 9192631770 svingninger mellom to energiniv\u00e5 i et cesium-atom. Den minste tidsenhet som gir mening er Planck-tid (5.391*10\u201344 sekund). Det er tiden et foton bruker p\u00e5 \u00e5 tilbakelegge en Planck-lengde. M\u00e5ling av tid er like meningsl\u00f8st som tiden selv, men en tilv\u00e6relse uten tid kan synes besv\u00e6rlig.", "Men det er ikke tiden i seg selv som har betydning for oss. Det viktige er hvordan vi velger \u00e5 bruke v\u00e5r oppmerksomhet.", "Bruk av tid uten oppmerksomhet er verdil\u00f8st. De som sitter i samme rom uten \u00e5 kommunisere sl\u00f8ser med sin oppmerksomhet. Mange sitter i viktige m\u00f8ter, i strategi- og fusjonsm\u00f8ter, der det skvaldres uten at noen lytter. Monologene dominerer, og intet skjer hverken f\u00f8r, under eller etter m\u00f8tet. Det er oppmerksomhet i oppriktig dialog som gir mening og verdi for deg selv og for andre.", "N\u00e5r vi bruker oppmerksomhet p\u00e5 egne tanker, f\u00f8lelser og sinnsbevegelser kaller vi det selvrefleksjon. Det kan gi mange spennende opplevelser, og de er helt gratis.", "Oppmerksomhet og tid eksisterer kun i nuet, mens fremtid og fortid eksisterer ikke, slik Herman Wildenvey uttrykte det poetisk:", "I morgen heter v\u00e5rt i dag - i g\u00e5r,", "og all v\u00e5r fremtid heter fortid siden,  men det forklarer at", "hvert nu vi n\u00e5r", "er selve evigheten midt i tiden.", "Vi kan ha minner om fortid, oppfatning av n\u00e5tid og planer for fremtiden. Minner bearbeides ubevisst, de spiller en vesentlig rolle for kreativitet, beslutninger og handlinger. Blaise Pascal skrev: \u00ab Enhver som gransker sine tanker, vil finne dem opptatt med fortiden eller fremtiden. Vi tenker knapt p\u00e5 n\u00e5tiden, og hvis vi gj\u00f8r det, er det kun for \u00e5 kaste lys p\u00e5 v\u00e5re planer for fremtiden\u00bb .", "Den f\u00f8rste som p\u00e5pekte oppmerksomhetens betydning var Herbert Simon som i 1969 skrev om oppmerksomhet som den knappe ressurs i et samfunn der det er overflod av informasjon (\u00abDesigning organizations for an information-rich world\u00bb). Han sa: \u00ab Det er \u00e5penbart hva informasjon forbruker: den forbruker oppmerksomhet hos mottakerne. Dermed vil informasjonsrikdom skape oppmerksomhetsmangel, og et behov for \u00e5 bruke oppmerksomhet effektivt i overfloden av informasjonskilder som kan forbruke den\u00bb .", "Evnen til oppmerksomhet er jevnt fordelt, vi har alle omtrent like mye. Vi har denne evnen hele livet, og vi kan bruke den som vi selv vil. Men det finnes oppmerksomhetstyver, b\u00e5de i arbeidslivet og privat; meningsl\u00f8se m\u00f8ter, byr\u00e5kratiske rundskriv, nyttel\u00f8s rapportering, epost og asosiale medier, tanketomme fjernsynsprogrammer, bilk\u00f8er, shopping. Listen er uendelig. Det viktigste er \u00e5 velge hva man ikke vil bruke sin oppmerksomhet p\u00e5.", "Stadig flere streber etter \u00e5 tiltrekke seg oppmerksomhet og dermed beslaglegge andres. Det kan v\u00e6re politikere, klovner, skuespillere, sjefer og byr\u00e5krater, selvsentrerte artister og forskere. Se p\u00e5 meg, se p\u00e5 meg! P\u00e5driveren er media som skaper sirkus uten substans. De m\u00e5ler alt i kvantitet, leser- og seertall er m\u00e5lestokken. Storm P. ymtet: \u00ab Det blir vanskeligere og vanskeligere \u00e5 v\u00e6re klovn, slik som folk er n\u00e5 til dags\u00bb .", "De som klager over mangel p\u00e5 tid, skal vite at de har akkurat like mange timer i d\u00f8gnet som Helen Keller, Louis Pasteur, Michelangelo, Moder Teresa og Albert Einstein hadde.", "Den danske filosofen S\u00f8ren Kierkegaard s\u00e5 det slik: \u00ab Av alle latterlige ting er ingen s\u00e5 latterlig som \u00e5 ha det travelt\u00bb. Han forsto at tiden ikke g\u00e5r, men kommer i ubegrensede mengder.", "Det viktigste man kan bruke sin oppmerksomhet p\u00e5, er \u00e5 utfolde sine evner til \u00e5 skape verdier for seg selv og for andre. Da er mennesket lykkelig og tilfreds.", "Altfor mange bruker tid p\u00e5 \u00e5 kj\u00f8pe ting de ikke har behov for, ting uten nytteverdi. Menneskenes rikdom er st\u00f8rre enn den noen gang har v\u00e6rt. Det er bokstavelig talt nok til alle, slik Mahatma Gandhi har sagt: \u00ab The world has enough for everyone's need, but not enough for everyone's greed .\u00bb Ulikhetene mellom fattig og rik fortsetter \u00e5 \u00f8ke; verdens 300 rikeste personer eier n\u00e5 like mye som de fattigste 3 milliarder. Oxfam International viste nylig denne groteske skjevheten.", "IBM hadde for hundre \u00e5r siden et enkelt, men krevende motto: \u00abThink\u00bb. Dav\u00e6rende toppsjef Thomas J. Watson forklarte det slik: \u00ab Vi m\u00e5 unders\u00f8ke ved \u00e5 lese, lytte, diskutere, observere, og tenke. Vi kan ikke fors\u00f8mme noen av disse m\u00e5tene for unders\u00f8kelse. Problemet for de fleste av oss er at vi svikter p\u00e5 den siste \u2013 tenkning \u2013 fordi det er slitsomt \u00e5 tenke\u00bb.", "Vi kan alle slutte med \u00e5 v\u00e6re s\u00e5 opptatt av \u00e5 m\u00e5le prestasjoner, og heller bruke v\u00e5r oppmerksomhet p\u00e5 \u00e5 tenke grundig, og bidra til \u00e5 gjenopplive denne fors\u00f8mte, men sv\u00e6rt nyttige \u00f8velsen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "459a12d5204ac25e273208e6ed31dda508a748ff7bf8903c8014dede74e635c4"}, {"field": "createtime", "value": "2015-07-23T09:20:28.000Z"}, {"field": "description", "value": "De fleste \u00abmoderne\u00bb mennesker er besatt av tid. Det er besynderlig siden tid er en ren konstruksjon som kan forandres eller fjernes ved tenkning."}, {"field": "dominantimage", "value": "http://www.adressa.no/meninger/kronikker/article11344939.ece/wreb0j/ALTERNATES/w980-default/shutterstock_223094065.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/252c61e163cb37fac7d8a66f0391c11cd57e3f8b.jpg?598dad21"}, {"field": "dominantthumbnaildimensions", "value": "300x169"}, {"field": "heading", "value": "Tanker om tid -adressa.no"}, {"field": "id", "value": "252c61e163cb37fac7d8a66f0391c11cd57e3f8b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": "oppmerksomhet"}, {"field": "kw-entity", "value": ["nordpolen", "moder teresa og albert einstein", "moder teresa", "michelangelo", "einsteins", "international", "mahatma gandhi", "designing", "planck"]}, {"field": "kw-location", "value": ["ulan bator", "pascal", "oulu"]}, {"field": "kw-pageclass", "value": "article"}, {"field": "kw-person", "value": ["thomas j. watson", "s\u00f8ren kierkegaard", "herman wildenvey", "albert einstein", "louis pasteur", "helen keller", "herbert simon"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11344939.ece/wreb0j/ALTERNATES/w980-default/shutterstock_223094065.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tanker om tid"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11344940.ece"}, {"field": "pageclass", "value": ["article"]}, {"field": "publishtime", "value": "2015-07-23T09:05:00.000Z"}, {"field": "recs-articleid", "value": "11344940"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-07-23T09:05:00.000Z"}, {"field": "recs-rawtitle", "value": "Tanker om tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "De fleste \u00abmoderne\u00bb mennesker er besatt av tid. Det er besynderlig siden tid er en ren konstruksjon som kan forandres eller fjernes ved tenkning."}, {"field": "thumbnail", "value": "http://content-thumbnail.cxpublic.com/content/thumbnail200x150/252c61e163cb37fac7d8a66f0391c11cd57e3f8b.jpg?598dad21"}, {"field": "thumbnailfullheightdimensions", "value": "200x1561"}, {"field": "timestamp", "value": "2017-08-11T13:12:01.000Z"}, {"field": "title", "value": "Tanker om tid"}, {"field": "url", "value": "http://www.adressa.no/meninger/kronikker/article11344940.ece"}, {"field": "urlhash", "value": "252c61e163cb37fac7d8a66f0391c11cd57e3f8b"}], "score": 0.36944264, "siteId": "9222270286501375973", "id": "252c61e163cb37fac7d8a66f0391c11cd57e3f8b"}

