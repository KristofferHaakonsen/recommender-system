{"fields": [{"field": "modifiedtime", "type": "time", "value": "2017-01-28T10:14:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": "arne hole"}, {"field": "body", "value": ["Saken oppdateres.", "PARIS: Fredag kveld spiller Norge sin aller f\u00f8rste VM-semifinale i herreh\u00e5ndball. Hvordan har gutta kommet dit? N\u00e5r og hvorfor tok de valget \u00e5 bli h\u00e5ndballspiller?", "Espen Lie Hansen likte ikke \u00e5 fryse, Eivind Tangen ble lei av \u00e5 sitte p\u00e5 huk og Bjarte Myrhol er blitt kaptein p\u00e5 h\u00e5ndballandslaget fordi han f\u00f8lte presset i Skeids utviklingsgruppe i fotball like stort som om han skulle v\u00e6rt p\u00e5 et eliteserielag.", "Og Joakim Hykkerud kan ikke f\u00e5 understreket nok hvor viktig det er \u00e5 beholde leken lengst mulig.", "Torbj\u00f8rn Bergerud: \u2013 Jeg spilte b\u00e5de fotball og h\u00e5ndball da jeg var yngre. Den sommeren jeg fylte 15 skadet jeg meg i en fotballkamp. Mens jeg var skadet savnet jeg h\u00e5ndballen mer enn fotballen. At jeg valgte h\u00e5ndballen har jeg aldri angret p\u00e5.", "Kristian Bj\u00f8rnsen: \u2013 Fotball, h\u00e5ndball og litt friidrett. Jeg gikk ogs\u00e5 p\u00e5 saltoskole ett \u00e5r da jeg var liten. Der hadde jeg bedre kontroll da enn n\u00e5. S\u00e5 m\u00e5tte jeg velge da jeg var 15\u201316 \u00e5r, og fysikken tilsa h\u00e5ndball. Jeg var for liten og treg for fotball. Begynte ikke \u00e5 vokse f\u00f8r mot slutten av videreg\u00e5ende.", "Espen Christensen: \u2013 Det var fotball og turn. Jeg gikk p\u00e5 fotballgymnas p\u00e5 St. Svithun. Det var litt tilfeldig at det ble h\u00e5ndball. Jeg fikk tilbud om \u00e5 v\u00e6re med p\u00e5 A-laget til Stavanger da jeg var 18\u201319 \u00e5r. Det fristet mer enn 3. divisjon fotball.", "Ole Erevik: \u2013 Ishockey, sv\u00f8mming, fotball og h\u00e5ndball. Jeg ble tilbudt l\u00e6rlingkontrakt som keeper i Viking i fotball og satt p\u00e5 kontoret til Bjarne Berntsen. S\u00e5 ble jeg tatt ut til en juniorlandslagssamling i h\u00e5ndball, og det var det som avgjorde.", "Magnus Gullerud: \u2013 Jeg drev med ballidretter. Fotball, tennis, golf, basket og h\u00e5ndball. F\u00f8lte at jeg var best i h\u00e5ndball og tok valget da jeg var 14\u201315 \u00e5r. H\u00e5ndball var ogs\u00e5 morsommere. Der fikk jeg spille b\u00e5de forsvar og angrep. I fotball var jeg bare forsvarsspiller.", "Espen Lie Hansen: \u2013 For meg var det turn, fotball, bandy og golf. S\u00e5 syntes jeg det ble s\u00e5 sinnssykt kjedelig \u00e5 terpe fotball utend\u00f8rs om vinteren. I h\u00e5ndball var det mer lek med ball og mer action. Og s\u00e5 var jeg et \u00abhue\u00bb h\u00f8yere enn de andre og scoret mye. Og s\u00e5 er det alltid \u00abfint v\u00e6r\u00bb i hallen.", "Joakim Hykkerud: \u2013 Jeg drev med mye, var ikke god i noe, men tross alt best p\u00e5 linja i h\u00e5ndball. Hadde jeg skj\u00f8nt den gang det jeg skj\u00f8nner n\u00e5, ville jeg drevet med turn ogs\u00e5. Det gir kroppsbeherskelse. Jeg synes unger skal drive med mest mulig f\u00f8r de velger \u00e9n idrett.", "G\u00f8ran Johannessen: \u2013 H\u00e5ndball, fotball \u2013 og jeg var ogs\u00e5 en kort tur innom sv\u00f8mming og speideren. Jeg var best i fotball da jeg var 12\u201313. S\u00e5 ble jeg stor og tung. Da jeg ble 16, gikk det ikke an \u00e5 kombinere lenger. Da var jeg blitt best i h\u00e5ndball.", "Magnus J\u00f8ndal: \u2013 Jeg spilte fotball til jeg var 16 \u00e5r i Hob\u00f8l og Tomter og drev samtidig med h\u00e5ndball. Men det var mer seri\u00f8st i h\u00e5ndballmilj\u00f8et i Ski. F\u00f8lte ogs\u00e5 at jeg var bedre i h\u00e5ndball. Broren min spilte ogs\u00e5. Da ble det bare s\u00e5nn.", "Andr\u00e9 Lindboe: \u2013 Spilte fotball og h\u00e5ndball i Halsen i Larvik. Jeg var veldig kynisk og tenkte at det vare lettere \u00e5 n\u00e5 langt i h\u00e5ndball. Da jeg var 15\u201316 \u00e5r, skj\u00f8nte jeg at jeg hadde talent, og da var det ikke noe mer \u00e5 lure p\u00e5.", "Bjarte Myrhol: \u2013 Jeg var innom det meste: Fotball, basket, tennis, bandy p\u00e5 bena, rollerblades og ishockey. Ikke alt var organisert i lag. Vi lekte mye. Det sto lenge mellom fotball og h\u00e5ndball, men s\u00e5 ble fotballen for alvorlig. Presset var der allerede i 15-\u00e5rsalderen.", "Magnus Abelvik R\u00f8d: \u2013 Fotball, h\u00e5ndball, sv\u00f8mming og friidrett var mine idretter. F\u00f8rst var jeg anonym i h\u00e5ndball, men s\u00e5 gjorde jeg det veldig bra i Petter Wessel Cup som 14-\u00e5ring. Fikk mestringsf\u00f8lelsen og skj\u00f8nte at jeg kunne n\u00e5 langt.", "Sander Sagosen: \u2013 For min del var det fotball, hockey og h\u00e5ndball. Faren min var trener for meg i h\u00e5ndball til jeg var 15\u201316 \u00e5r og p\u00e5virket meg nok litt (tidligere landslagskeeper Erlend Sagosen). Det var ogs\u00e5 i h\u00e5ndball jeg lyktes best.", "Christian O\u2019Sullivan: \u2013 Det var allidrett i B\u00e6kkelaget, og jeg pr\u00f8vde \u00abalt\u00bb: Orientering, bandy, fotball, innebandy og h\u00e5ndball. H\u00e5ndball var mest g\u00f8y, og med to foreldre (landslagsspillere) og en s\u00f8ster som spilte h\u00e5ndball var det vanskelig ikke \u00e5 bli dratt inn der.", "Eivind Tangen: \u2013 Jeg drev med fotball, h\u00e5ndball \u2013 og karate i tre m\u00e5neder. Men i karate brukte vi 30 minutter p\u00e5 hver trening til \u00e5 sitte p\u00e5 huk. Da ga jeg opp det. H\u00e5ndballklubben Lyngb\u00f8 hadde bra milj\u00f8, og jeg oppdaget at jeg hadde talent.", "Kent Robin T\u00f8nnesen: \u2013 Fotball og h\u00e5ndball i R\u00e6lingen og Fjellhammer. Jeg hadde to eldre br\u00f8dre som spilte h\u00e5ndball, og jeg s\u00e5 opp til dem. Dessuten var jeg stor for alderen og hevdet meg godt. Da jeg var 9\u201310 \u00e5r, oppdaget jeg at jeg skj\u00f8t bedre enn de andre.", "Petter \u00d8verby: \u2013 Var innom langrenn, turn, orientering, fotball og h\u00e5ndball. Jeg var bra i h\u00e5ndball, og vi vant kamper. Det var g\u00f8y. Som 14-\u00e5ring gikk jeg til Elverum, og vi ble norgesmestere. Det ga mersmak. Hvis jeg ikke hadde valgt h\u00e5ndball, hadde det vel blitt fisking.", "Journalist Arne Hole: Ga opp h\u00e5ndballen som 13-\u00e5ring fordi han skj\u00f8t s\u00e5 l\u00f8st", "H\u00f8r siste episode av Aftenpodden Sport - hvor du f\u00e5r h\u00f8re om hunden til Leif Juster som gikk til angrep p\u00e5 keeper:"]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "783836de8c9ebabf18b2a4688bc5b484da233d60dafcdba4290166d205971116"}, {"field": "createtime", "value": "2017-01-26T19:58:29.000Z"}, {"field": "description", "value": "Norge har benyttet 17 spillere i VM. Vi har sjekket idrettsbakgrunnen til samtlige. Fellesnevneren er allsidighet."}, {"field": "heading", "value": "Derfor ble VM-heltene h\u00e5ndballspillere -adressa.no"}, {"field": "id", "value": "b84b119f80ade2bbf31f8e1cc8b6c50aeb843f8d"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": ["valgt h\u00e5ndball", "h\u00e5ndball", "spilte h\u00e5ndball", "spilte fotball", "fotball"]}, {"field": "kw-entity", "value": ["hob\u00f8l og tomter", "r\u00e6lingen og fjellhammer", "a-laget", "lyngb\u00f8", "m. vi", "halsen", "b\u00e6kkelaget", "skeids", "st. svithun", "aftenpodden sport"]}, {"field": "kw-location", "value": ["ski", "stavanger", "sullivan", "elverum", "larvik", "norge"]}, {"field": "kw-pageclass", "value": "article"}, {"field": "kw-person", "value": ["bjarne berntsen", "magnus gullerud", "magnus abelvik r\u00f8d", "espen lie hansen", "erlend sagosen", "g\u00f8ran johannessen", "bjarte myrhol", "espen christensen", "sander sagosen", "magnus j\u00f8ndal", "leif juster", "andr\u00e9 lindboe", "petter wessel cup", "torbj\u00f8rn bergerud", "kristian bj\u00f8rnsen", "arne hole", "christian o", "joakim hykkerud", "kent robin t\u00f8nnesen", "eivind tangen", "ole erevik", "petter \u00f8verby"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "https://vertical.snd.no/images/2497f1fe-c5a8-4b33-883a-f12206468670?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor ble VM-heltene h\u00e5ndballspillere"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Derfor-ble-VM-heltene-handballspillere-229484b.html"}, {"field": "pageclass", "value": ["article"]}, {"field": "publishtime", "value": "2017-01-26T19:13:57.000Z"}, {"field": "recs-articleid", "value": "229484"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2017-01-26T19:13:57.000Z"}, {"field": "recs-rawtitle", "value": "Derfor ble VM-heltene h\u00e5ndballspillere -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Norge har benyttet 17 spillere i VM. Vi har sjekket idrettsbakgrunnen til samtlige. Fellesnevneren er allsidighet."}, {"field": "thumbnail", "value": "http://content-thumbnail.cxpublic.com/content/thumbnail200x150/b84b119f80ade2bbf31f8e1cc8b6c50aeb843f8d.jpg?59789eab"}, {"field": "thumbnailfullheightdimensions", "value": "200x1686"}, {"field": "timestamp", "value": "2017-07-26T13:52:43.000Z"}, {"field": "title", "value": "Derfor ble VM-heltene h\u00e5ndballspillere"}, {"field": "url", "value": "http://www.adressa.no/100Sport/ballsport/Derfor-ble-VM-heltene-handballspillere-229484b.html"}, {"field": "urlhash", "value": "b84b119f80ade2bbf31f8e1cc8b6c50aeb843f8d"}], "score": 0.65399957, "siteId": "9222270286501375973", "id": "b84b119f80ade2bbf31f8e1cc8b6c50aeb843f8d"}

