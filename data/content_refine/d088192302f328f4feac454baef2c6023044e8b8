{"fields": [{"field": "modifiedtime", "type": "time", "value": "2017-03-24T04:34:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["UDI", "asyls\u00f8kere", "Relokalisering av flyktninger"]}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Onsdag 8. mars kom 144 eritreere med fly fra Roma til Gardermoen.", "Alle er de en del av EUs relokaliseringsprogram, som Norge har sagt ja til \u00e5 detla frivillig i. Til n\u00e5 har vi tatt imot 831 asyls\u00f8kere fra Hellas og Italia, hvor 559 er fra Eritrea og 211 er fra Syria.", "- De fleste f\u00f8lger et standard l\u00f8p, med noen dagers opphold ved ankomstsenteret p\u00e5 R\u00e5de i \u00d8stfold, s\u00e5 videre til et transittmottak, for s\u00e5 \u00e5 bli bosatt i et ordin\u00e6rt mottak, sier H\u00e5kon Fenstad, assisterende kommunikasjonsdirekt\u00f8r i UDI.", "22 av disse er plukket ut til \u00e5 delta i en nasjonal pilot, som n\u00e5 pr\u00f8ves ut ved Jarlen mottak p\u00e5 Hemne i Kyrks\u00e6ter\u00f8ra. Istedenfor tre dager p\u00e5 R\u00e5de, har de v\u00e6rt ved ankomstsentret i to uker.", "- De slipper da opphold i transittmottak. Det betyr at de hopper fra a til c i et normalt l\u00f8p. De dropper b, som er et forlengende opphold som kan vare i ukevis, og hvor de ikke har tilgang til norskoppl\u00e6ring eller egen fastlege. N\u00e5 slipper de ogs\u00e5 \u00e5 flytte p\u00e5 seg mer enn n\u00f8dvendig, opplyser Rune Holil\u00f8kk Vordahl, regiondirekt\u00f8r i UDI Midt-Norge.", "Onsdag ettermiddag blir Adresseavisen med bussen som frakter eritreerne fra R\u00e5de til Hemne, i det de passerer Buvika. Om bord er det bare unge menn i alderen mellom 20 og 30 \u00e5r. Stemningen er god og latteren sitter l\u00f8st. Alle har de sp\u00f8rsm\u00e5l de gjerne vil ha svar p\u00e5.", "- Er det alltid t\u00e5ke her? Er det mye sn\u00f8 der vi skal bo? Hvor er sj\u00f8en n\u00e5?", "Husker du Rizan? Asyls\u00f8keren Listhaug vil ha til Norge . Han deltok ogs\u00e5 p\u00e5 relokaliseringsprogrammet til EU", "Det er ikke mange m\u00e5nedene siden de fleste av disse mennene ble reddet fra d\u00e5rlige farkoster da de krysset Middelhavet under overfarten fra Libya til Italia. Dette er TV-bilder mange i Norge har sett, men som er fra en virkelighet f\u00e5 kjenner til.", "Ni \u00e5r er g\u00e5tt siden Shuwgi Mohammed (29) flyktet fra Eritrea til han kunne setter sine f\u00f8tter p\u00e5 en islagt vei i Hemne.", "- Endelig. Jeg h\u00e5per dette er endepunktet p\u00e5 reisen, sier han med et stort smil.", "I l\u00f8pet av disse \u00e5rene har han bodd mesteparten av tiden i en flyktningleir i \u00d8st-Sudan. Det er der han har l\u00e6rt seg flytende engelsk.", "- Jeg snakket mye med dem som jobbet der, og fikk til slutt ogs\u00e5 jobbe litt for FN, forklarer han.", "Til slutt f\u00f8lte han seg utrygg ogs\u00e5 der, og bestemte seg derfor for \u00e5 flykte videre til Europa via Egypt.", "N\u00e5 er Shuwgi mest opptatt av \u00e5 komme i gang med norskoppl\u00e6ringen.", "- Jeg h\u00e5per norskkurset starter allerede i morgen. Jeg vil l\u00e6re spr\u00e5ket, ta mer utdannelse og bruke kunnskapen jeg har f\u00e5tt til \u00e5 bygge opp hjemlandet mitt, sier han.", "Fremme p\u00e5 mottaket blir alle \u00f8nsket velkommen, og kveldsmat best\u00e5ende av br\u00f8d med ost og syltet\u00f8y blir servert. Shuwgi sp\u00f8r hvor mange som skal dele rom. Han f\u00e5r h\u00f8re at alle f\u00e5r enerom.", "- Jeg har nesten aldri sovet p\u00e5 eget rom, smiler 29-\u00e5ringen.", "Mottaksleder Herbj\u00f8rn Jensen er forn\u00f8yd med at det var nettopp Jarlen mottak som ble valgt til \u00e5 ta imot eritreerne som deltar i den nasjonale piloten.", "- Antallet asyls\u00f8kere har g\u00e5tt ned i det siste, og vi er glade for alle som kommer hit. Det betyr at vi kan beholde arbeidsplasser, sier han.", "If\u00f8lge Rune Holil\u00f8kk Vordahl vil det ikke ta lang tid f\u00f8r denne gruppen eritreere f\u00e5r gjennomf\u00f8rt asylintervju. At UDI Midt-Norge hadde kapasitet til \u00e5 foreta intervju raskt er en av grunnene til at piloten blir pr\u00f8vd ut her.", "- Det er satt av en dag til hvert asylinntervju. Hvis det er enkle standardsaker, vil det kun ta noen dager f\u00f8r vedtaket er fattet. Disse flyktningene har allerede v\u00e6rt igjennom enklere intervju b\u00e5de i Italia og R\u00e5de, s\u00e5 vi har allerede mange opplysninger om dem, sier Vordahl.", "LES HER: - Europa viser liten solidaritet med Hellas", "Det betyr at asyls\u00f8kerne vil bli bosatt i en kommune ganske raskt. Hvor lang tid det vil ta, er det likevel vanskelig \u00e5 vite konkret.", "- Ved \u00e5 kutte oppholdet i transittmottak, sparer man ikke bare tid, men ogs\u00e5 penger. En transittplass koster mye, sier Vordahl.", "Opprinnelig var det 50 eritreere som skulle delta i piloten. Planen var at mottaket p\u00e5 Tingvoll skulle ta imot en kvote p\u00e5 rundt 20 stykk.", "- Til piloten \u00f8nsker vi enslige menn, uten familierelasjoner i Norge. Da vi startet kartleggingen hadde mange av de 144 eritreerne familie i Norge, sier regiondirekt\u00f8ren.", "F\u00f8rst etter en evaluering av denne runden, blir det klart hvor mange som skal delta i neste pilot.", "UDI antar at alle 1500 Norge har sagt ja til \u00e5 ta imot har kommet f\u00f8r sommeren. Ankomster av relokaliserte gir UDI en mulighet for \u00e5 pr\u00f8ve ut nye m\u00e5ter \u00e5 arbeide p\u00e5, ikke minst fordi st\u00f8rrelse og tidspunkt for ankomstene er kjent, slik at man kan planlegge p\u00e5 forh\u00e5nd.", "- Denne piloten er en test p\u00e5 en helt ny flyt, som ligger n\u00e6rmere det vi vil beskrive som et \u00abideelt asyll\u00f8p\u00bb: Norge henter et utvalg flyktninger direkte fra Europas yttergrenseland, koordinert avreise til Norge gj\u00f8r at man kan planlegge godt for ivaretakelse av person og behandling av sak, man kan skille mellom ulike s\u00f8kere og f\u00e5 mange rett til integreringsmottak med rask p\u00e5f\u00f8lgende bosetting i kommune, sier assisterende kommunikasjonsdirekt\u00f8r Fenstad.", "UDI mener det er b\u00e5de i myndighetenes og brukerens interesser at relokaliserte asyls\u00f8kere kommer seg raskt til den kommunen de skal integreres i.", "- Det er h\u00f8y innvilgelsesprosent for denne gruppen, slik at dette i stor grad er asyls\u00f8kere som skal integreres i kommuner rundt i Norge. Vi vet at mange f\u00f8rst og fremst \u00f8nsker s\u00e5 raskt som mulig \u00e5 f\u00e5 en normal hverdag, og \u00f8nsker \u00e5 bidra i samfunnet de kommer til.", "Dersom UDI kan f\u00e5 disse personene raskt over i ordin\u00e6re mottak eller integreringsmottak, vil det v\u00e6re positivt.", "- Samtidig er det enkelte personer som vil v\u00e6re tjent med at vi bruker noe lengre tid i ankomstsenteret \u00d8stfold til \u00e5 kartlegge behov og s\u00e5rbarhet. En av hensikten med piloten er derfor \u00e5 forst\u00e5 bedre hvilke behov s\u00f8kerne har, hvordan vi skal kartlegge dem og ta dem videre i mottaksflyten p\u00e5 en effektiv og god m\u00e5te, sier Fenstad.", "Eventuelle funn her kan ha betydning for hvordan UDI skal innrette mottakssystemet, s\u00e6rlig i ankomstfasen.", "- Trenden i Europa er n\u00e5 at man pr\u00f8ver ut ulike typer ankomstsenter. En l\u00f8sning er \u00e5 samle alle akt\u00f8rer og asyls\u00f8kerne under ett tak fordi det gir gevinster knyttet til effektivitet, fleksibilitet og kvalitet.", "Ankomstsenter \u00d8stfold ble etablert i en krisesituasjon h\u00f8sten 2015. Da handlet det f\u00f8rst og fremst om beredskap i tilfelle nye store ankomster.", "- Vi vurderer samtidig om kapasiteten ved R\u00e5de kan utnyttes bedre ogs\u00e5 i perioder med lave ankomster, sier Fenstad.", "Relokaliseringsprogrammet fikk mye kritikk i starten, fordi det tok tid f\u00f8r de kom i gang med mottaket av asyls\u00f8kere. N\u00e5 g\u00e5r if\u00f8lge UDI alt p\u00e5 skinner.", "LES OM KRITIKKEN HER: - Bruk mer tid p\u00e5 asylkrisen og mindre tid p\u00e5 Facebook", "- N\u00e5r ytterlandene i Schengen, Hellas og Italia, tar imot og registrerer s\u00e5 mange asyls\u00f8kere, er det viktig og riktig at andre Schengen-land tar sin del av ansvaret og avlaster disse to landene, sier Fenstad.", "EU har valgt \u00e5 relokalisere mange av disse, men mange medlemsland er lunkne.", "- Det er b\u00e5de bedre for den enkelte asyls\u00f8ker og for mottaksapparatet at asyls\u00f8kerne kommer forutsigbart i grupper og ikke mer tilfeldig. Det er bedre \u00e5 bli flydd til Norge enn \u00e5 bli v\u00e6rende eller \u00e5 bevege seg oppover i Europa, sier Fenstad.", "At det ble nettopp Norge som ble landet Shuwgi skulle komme til, visste han ikke da han s\u00f8kte om \u00e5 f\u00e5 delta i EUs relokaliseringsprogram. S\u00f8kerne m\u00e5 takke ja til det landet som velger dem.", "- Jeg ble s\u00e5 glad da jeg fikk beskjed om at jeg skulle reise hit. Norge sto \u00f8verst p\u00e5 \u00f8nskelista, sier han."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "f99141c2b3e456471141df057fd43ccee93a902fda9554b14dbbcf41ce18f7cf"}, {"field": "createtime", "value": "2017-03-24T04:37:05.000Z"}, {"field": "description", "value": "\u00c5 hente en utvalgt gruppe flyktninger fra Europas yttergrense, fly dem direkte til Norge, og bosette dem p\u00e5 ordin\u00e6rt mottak 14 dager etter ankomst. Det er modellen UDI n\u00e5 pr\u00f8ver ut i Hemne, og som kan bli fremtidens ideelle asyl-l\u00f8p."}, {"field": "dominantimage", "value": "http://www.adressa.no/pluss/nyheter/article14494126.ece/3nk447/ALTERNATES/w980-default/Hoved"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d088192302f328f4feac454baef2c6023044e8b8.jpg?5937d459"}, {"field": "dominantthumbnaildimensions", "value": "300x169"}, {"field": "heading", "value": ["Hemne-modellen kan bli fremtidens asyl-l\u00f8p -adressa.no", "Fra a til c", "P\u00e5 flukt i ni \u00e5r", "Raskt intervju", "En test p\u00e5 ny flyt", "Ny trend i Europa", "Kritikk i starten"]}, {"field": "id", "value": "d088192302f328f4feac454baef2c6023044e8b8"}, {"field": "keyword", "value": ["UDI", "asyls\u00f8kere", "Relokalisering av flyktninger"]}, {"field": "keywords", "value": "UDI,asyls\u00f8kere,Relokalisering av flyktninger"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["rask", "fly", "pilot", "ankomst", "ordin\u00e6rt mottak", "asyls\u00f8ker", "dag", "mottak"]}, {"field": "kw-entity", "value": ["middelhavet", "\u00f8st-sudan", "listhaug", "jarlen", "gardermoen", "rizan", "relokalisering", "adresseavisen", "hellas og italia", "buvika", "italia og r\u00e5de"]}, {"field": "kw-location", "value": ["kyrks\u00e6ter\u00f8ra", "europa", "\u00f8stfold", "r\u00e5de", "roma", "egypt", "schengen", "midt-norge", "syria", "tingvoll", "norge", "eritrea", "hemne", "libya", "italia", "hellas"]}, {"field": "kw-pageclass", "value": "article"}, {"field": "kw-person", "value": ["h\u00e5kon fenstad", "rune holil\u00f8kk vordahl", "shuwgi mohammed", "herbj\u00f8rn jensen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14494126.ece/3nk447/ALTERNATES/w980-default/Hoved"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hemne-modellen kan bli fremtidens asyl-l\u00f8p"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/24/Hemne-modellen-kan-bli-fremtidens-asyl-l%C3%B8p-14494135.ece"}, {"field": "pageclass", "value": ["article"]}, {"field": "publishtime", "value": "2017-03-24T04:34:09.000Z"}, {"field": "recs-articleid", "value": "14494135"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-24T04:34:09.000Z"}, {"field": "recs-rawtitle", "value": "Hemne-modellen kan bli fremtidens asyl-l\u00f8p -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "\u00c5 hente en utvalgt gruppe flyktninger fra Europas yttergrense, fly dem direkte til Norge, og bosette dem p\u00e5 ordin\u00e6rt mottak 14 dager etter ankomst. Det er modellen UDI n\u00e5 pr\u00f8ver ut i Hemne, og som kan bli fremtidens ideelle asyl-l\u00f8p."}, {"field": "thumbnail", "value": "http://content-thumbnail.cxpublic.com/content/thumbnail200x150/d088192302f328f4feac454baef2c6023044e8b8.jpg?5937d459"}, {"field": "thumbnailfullheightdimensions", "value": "200x2480"}, {"field": "timestamp", "value": "2017-06-07T10:24:25.000Z"}, {"field": "title", "value": "Hemne-modellen kan bli fremtidens asyl-l\u00f8p"}, {"field": "url", "value": "http://www.adressa.no/pluss/nyheter/2017/03/24/Hemne-modellen-kan-bli-fremtidens-asyl-l%c3%b8p-14494135.ece"}, {"field": "urlhash", "value": "d088192302f328f4feac454baef2c6023044e8b8"}], "score": 0.7374718, "siteId": "9222270286501375973", "id": "d088192302f328f4feac454baef2c6023044e8b8"}

