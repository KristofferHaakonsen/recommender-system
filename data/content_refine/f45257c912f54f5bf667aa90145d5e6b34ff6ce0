{"fields": [{"field": "modifiedtime", "type": "time", "value": "2012-04-17T10:31:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- R\u00f8rende.", "Det er ordet Guri Sandvik (35) bruker om alle brevene helt vanlige mennesker rundt om i landet har sendt til Aase Nordmo L\u00f8vberg opp gjennom \u00e5rene. - Beundrerbrevene er overstr\u00f8mmende, inderlige og gir uttrykk for en takknemlighet over at verdensber\u00f8mtheten som sang ved Metropolitan, Wiener Staatsoper og i Bayreuth, brukte feriene fra Stockholms-operaen til \u00e5 reise land og strand rundt og holde konserter p\u00e5 alminnelige samfunnshus, forteller Guri Sandvik. - Aase Nordmo L\u00f8vberg var deres egen. Hun n\u00e5dde ut til absolutt hele landet.", "- Hun var vel ogs\u00e5 med s\u00e5 \u00e5 si hver eneste mandag i NRKs \u00f8nskekonsert i radio, og i \u00abVi g\u00e5r om bord\u00bb med Erik Bye p\u00e5 tv i en \u00e5rrekke?", "- Ja, men for de fleste p\u00e5 min alder er hun ukjent. Derfor har jeg \u00f8nsket \u00e5 lage en oppsummering av Aase Nordmo L\u00f8vbergs imponerende karriere, l\u00f8fte henne fram og vise hvor stor hun er, sier Guri Sandvik.", "Magisk", "Hun vil ikke kalle boka en biografi.", "- Jeg har ikke musikkfaglig bakgrunn, sier Sandvik, til daglig nettredakt\u00f8r ved Direktoratet for naturforvaltning i Trondheim, med fersk mastergrad om Jon Fosse som poet. - Jeg vil heller kalle boka om henne en minnebok over en bemerkelsesverdig karriere.", "Opptakene hun har h\u00f8rt og sett med Aase Nordmo L\u00f8vberg i forbindelse med bokprosjektet, har grepet henne.", "- Det oppst\u00e5r stunder som er helt magiske. Jeg forst\u00e5r godt at hun har betydd mye for folk, sier Sandvik.", "Initiativet til boka kom fra Mellembygd Mannskor i M\u00e5lselv i Troms.", "- De er sambygdinger med Aase, og hun har v\u00e6rt en stor inspirasjon for dem, forteller Guri Sandvik, som har bodd og arbeidet i M\u00e5lselv i seks \u00e5r.", "Uj\u00e5let", "- Boka er gjennomillustrert med rollebilder fra de store operahusenes arkiver og med private bilder som offentligheten ikke tidligere har sett. Hva forteller de rundt 125 bildene om Aase Nordmo L\u00f8vberg?", "- De er med p\u00e5 \u00e5 vise oss det uj\u00e5lete mennesket Aase og det store spennet i hennes liv, sier Guri Sandvik. - Her ser vi det unge naturtalentet i kj\u00f8kkenforkleet spille piano og synge for den norske generalstaben som tok inn p\u00e5 Nordmo i mai 1940, her er hun med riva under sl\u00e5ttonna, eller med mann og barn, og her er ogs\u00e5 Aase p\u00e5 scenen med for eksempel Nicolai Gedda, Jussi Bj\u00f6rling, og i praktfulle kostymer fra Lohengrin, Valkyrien, Aida og Fidelio. Her er bilder fra tiden hennes som operasjef s\u00e5 vel som i Troms-natur med ektemannen B\u00f8rt-Erik Thoresen, som hun ble gift med i 1976.", "- At operastjernen giftet seg med en kunstner i krysningspunktet mellom vise, gammeldans og slager, vakte oppsikt?", "- Ja, men er det s\u00e5 rart at de f\u00f8ler seg hjemme hos hverandre? Begge er veldig musikalsk allsidige. Kanskje kom Aase Nordmo L\u00f8vberg med B\u00f8rt-Erik Thoresen hjem til noe hun hadde savnet, antyder Sandvik.", "Gener\u00f8s", "Hun forteller om ukebladenes stadige interesse for Aase Nordmo L\u00f8vberg som mor og hustru med internasjonal karriere, mens de fleste gifte kvinner var hjemmev\u00e6rende husm\u00f8dre.", "- Hun var utsatt for en slags mytologisering gjennom formuleringer som \u00abeventyret om Aase Nordmo L\u00f8vberg\u00bb, og \u00abprimadonna med budeienykker\u00bb. Det blir for enkelt. Karrieren var resultat av planmessig arbeid. Hun stilte h\u00f8ye krav til seg selv og ser ut til \u00e5 ha hatt st\u00f8dig fotfeste fra hun reiste til Oslo i 18-\u00e5rsalderen og til dags dato, fremholder Guri Sandvik. - Aase Nordmo L\u00f8vberg er et veldig privat menneske. Samtidig merket ogs\u00e5 jeg gener\u00f8siteten, styrken og utstr\u00e5lingen hennes da jeg var der og intervjuet henne til boka. En tilstedev\u00e6relse ogs\u00e5 sangelevene hennes forteller om med stor glede."]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "f93cf63d0d9c89d340ef39a47a2680efb1ea1250cdb7af5da983ac4cf03dd475"}, {"field": "createtime", "value": "2017-05-01T15:59:23.000Z"}, {"field": "description", "value": "- Hvor mye Aase Nordmo L\u00f8vberg faktisk har betydd for folk, forstod jeg f\u00f8rst da jeg begynte \u00e5 arbeide med kildestoffet, sier Guri Sandvik. Hun har skrevet bok om den store sopranen, som fylte 85 \u00e5r i \u00e5r."}, {"field": "heading", "value": "Sopranen som  ble folkeeie -adressa.no"}, {"field": "id", "value": "f45257c912f54f5bf667aa90145d5e6b34ff6ce0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "law-government-and-politics"}, {"field": "kw-concept", "value": ["kalle boka", "karriere", "bok"]}, {"field": "kw-entity", "value": ["wiener staatsoper", "direktoratet", "metropolitan", "stockholms", "valkyrien", "aida og fidelio", "lohengrin", "mellembygd mannskor"]}, {"field": "kw-location", "value": ["trondheim", "oslo", "m\u00e5lselv", "bayreuth", "troms"]}, {"field": "kw-pageclass", "value": "article"}, {"field": "kw-person", "value": ["erik bye", "guri sandvik", "aase nordmo l\u00f8vberg", "jon fosse", "nicolai gedda", "b\u00f8rt-erik thoresen", "jussi bj\u00f6rling"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1281940.ece5/ALTERNATES/w980-default/Aase%20Nordmo%20L%C3%B8vberg%202"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sopranen som ble folkeeie"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1209787.ece"}, {"field": "pageclass", "value": ["article"]}, {"field": "publishtime", "value": "2008-12-15T09:58:32.000Z"}, {"field": "recs-articleid", "value": "1469734"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2008-12-15T09:58:32.000Z"}, {"field": "recs-rawtitle", "value": "Sopranen som ble folkeeie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "- Hvor mye Aase Nordmo L\u00f8vberg faktisk har betydd for folk, forstod jeg f\u00f8rst da jeg begynte \u00e5 arbeide med kildestoffet, sier Guri Sandvik. Hun har skrevet bok om den store sopranen, som fylte 85 \u00e5r i \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/f45257c912f54f5bf667aa90145d5e6b34ff6ce0.jpg?595beab8"}, {"field": "thumbnailfullheightdimensions", "value": "200x1743"}, {"field": "timestamp", "value": "2017-07-04T19:21:28.000Z"}, {"field": "title", "value": "Sopranen som ble folkeeie"}, {"field": "url", "value": "http://www.adressa.no/kultur/bok/article1209787.ece"}, {"field": "urlhash", "value": "f45257c912f54f5bf667aa90145d5e6b34ff6ce0"}], "score": 0.86510634, "siteId": "9222270286501375973", "id": "f45257c912f54f5bf667aa90145d5e6b34ff6ce0"}

