{"fields": [{"field": "modifiedtime", "type": "time", "value": "2015-04-30T14:01:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Italia", "Reiseguide", "Reisetrend", "Reise", "Matreise", "Roma"]}, {"field": "author", "value": "axel munthe-kaas h\u00e6rland"}, {"field": "body", "value": ["Saken oppdateres.", "\u2014 Hvor er den beste maten i Italia? gjentar Davide Leonardi i det han stopper opp, lener seg mot en drueranke og tar seg god tid til \u00e5 svare.", "\u2014 For den jevne italiener er det selvf\u00f8lgelig mammas kj\u00f8kken. Men som en sulten turist er du nok kommet til rett sted.", "Vi st\u00e5r midt i drue\u00e5keren utenfor balsamico-g\u00e5rden hans i Modena, og Davide Leonardi har nettopp svart p\u00e5 et sp\u00f8rsm\u00e5l jeg har konfrontert mange italienere med de siste dagene.", "\u2014 Hvor er den beste maten i landet?", "I en nasjon hvor du kan spise deg sansel\u00f8s p\u00e5 hvert gatehj\u00f8rne virker kanskje sp\u00f8rsm\u00e5let overfladisk, men stiller man det ofte nok vil et m\u00f8nster etterhvert begynne \u00e5 danne seg.Tre stedsnavn \u2013 Parma, Modena og Bologna \u2013 en 100 kilometer lang strekning av gastronomisk lykke som skj\u00e6rer direkte gjennom Emilia-Romagnas slettelandskap.", "\u2014 Mat er alt her, sier Leonardi og leder meg videre gjennom landskapet. Morgent\u00e5ken har trukket seg tilbake og etterlatt Modenas vinranker og sypress-tr\u00e6r som juveler i formiddagssolen.", "\u2014 Det er tradisjon, kunst, feiring, religion, liv og d\u00f8d. Men mest av alt er det familie.", "Det siste ordet vektlegger Leonardi med en helt spesiell varme. For i over hundre \u00e5r har familien Leonardi drevet Villa San Donnino her i Modena, som produsenter av regionens mest ikoniske produkt.", "\u2014 Balsamico Tradizionale er veldig annerledes enn eddiken du f\u00e5r p\u00e5 supermarkedet hjemme, forteller Leonardi.", "Ingen del av prosessen er lettvint. Det finnes ingen snarveier eller billige l\u00f8sninger. Tradisjon \u2013 og ikke minst, presisjon \u2013 er alt.\u00d8yeblikket den f\u00f8rste dr\u00e5pen med 12 \u00e5r gammel Balsamico Tradizionale treffer tungen er en av de helt sjeldne, hvor tankene faller sammen og sansene erkl\u00e6rer unntakstilstand.", "Bare en teskje er nok, forteller Leonardi, p\u00e5 alt fra parmesan til fisk til jordb\u00e6r og vaniljeis.", "\u2014 Jeg blir aldri lei av \u00e5 se reaksjonene til folk, ler han n\u00e5r jeg omsider \u00e5pner \u00f8ynene og returnerer til virkeligheten.", "\u2014 Man blir som et lite barn igjen.", "Har du et tips til reiseredaksjonen? Send oss gjerne en e-post!", "Produksjonen og kvalitetssikringen rundt Balsamico Tradizionale opprettholdes etter en kompromissl\u00f8s, n\u00e6rmest religi\u00f8s standard, og som et resultat er Villa San Donnino bare en av en h\u00e5ndfull produsenter i Modena som f\u00e5r benytte seg av det r\u00f8dbrune seglet og den karakteristiske flasken.", "12 \u00e5r p\u00e5 t\u00f8nne er minstekravet for betegnelsen \u00abTradizionale\u00bb, men kan ogs\u00e5 lagres over dobbelt s\u00e5 lenge \u2013 hvorp\u00e5 produktet kan kalles \u00abExtravecchio\u00bb, eller ekstra gammel.", "Prislappen \u2013 opptil 1200 kroner for en liten flaske \u2013 forklarer hvorfor s\u00e5pass f\u00e5 av dem som kommer til Villa San Donnino kjenner til produktet fra f\u00f8r.", "Men matkultur i Emilia-Romagna handler ikke bare om eksklusivitet, sier Davide Leonardi. Det handler f\u00f8rst og fremst om noe langt viktigere.\u2014 - Vi har et uttrykk her, sier Leonardi i det han slipper meg av p\u00e5 togstasjonen.", "\u2014 A tavola non si invecchia. Ved et bord med gode venner og familie blir man ikke gammel.", "Tre kvarter senere ankommer lyntoget Bologna, regionens hovedstad og det mange har erkl\u00e6rt som Italias mest appetittvekkende reisem\u00e5l.", "I gamlebyen er det marked hver dag, hvor lokalbefolkningen handler og man som reisende f\u00e5r tilfredsstilt enhver pittoresk, italiensk feriefantasi.", "Fiskemenn i hvite forkl\u00e6r som proklamerer dagens fangst mens katter lusker i forgrunnen. Lattermilde kvinner med barklignende hud som nyter aperitivo og sigaretter i solskinnet. Og ikke minst \u2013 en hel del turister. Men s\u00e5nn er det jo.Jeg vandrer retningsl\u00f8st rundt i middelalderdistriktet bak Piazza Magiore, hvor restauranter, kafeer og delikatesseforretninger kriger om turgruppenes oppmerksomhet, sistnevnte med utstillingsvinduer som flommer over med rettene Bologna er blitt verdensber\u00f8mt for.", "Kj\u00f8ttfylt tortellini, fettfylt mortadella, flere oster enn et hjerte kan t\u00e5le og en mengde andre kortreiste spesialiteter som har gitt byen kallenavnet \u00abLa Grassa\u00bb. Den fete. Kom med andre ord ikke til Bologna p\u00e5 diett. Her, som i resten av Italia, st\u00e5r nytelse i h\u00f8ysetet.", "Om Bologna blir for stort, st\u00f8yete og turistinfisert er forl\u00f8sning bare halvannen times lyntog-tur unna, i den vakre og fotgjengervennlige kulturbyen Parma.", "\u2014 Parma er det bankende hjertet i Italias kj\u00f8kken, sier lokalf\u00f8dte Matteo Pizzi \u2013 ansatt ved delikatesseforretningen La Proscuitteria.", "\u2014 Matkulturen i Emilia-Romagna er eksepsjonell, ja, men bare her finner du opphavet til to av landets mest ber\u00f8mte spesialiteter. Spekeskinke, eller Prosciutto de Parma, er som en egen religion her. Et hundretalls fabrikker ligger str\u00f8dd rundt bykjernen, som ofte er \u00e5pne for omvisning om man ringer en dag eller to i forveien.", "\u2014 Det er absolutt verdt turen, sier Pizzi.", "\u2014 25.000 skinker i et rom er et syn man sent vil glemme.", "Kultur, opera spesielt, er ogs\u00e5 noe Parmas befolkning tar p\u00e5 blodig alvor. F\u00f8r i tiden, n\u00e5r sangere ikke innfridde forventningene ved det eminente Teatro Reggio, risikerte de \u00e5 f\u00e5 et skinkebein i pannen.", "\u2014 N\u00e5 er det selvf\u00f8lgelig mindre av det, ler Pizzi og rekker meg nok en skive med silkemyk prosciutto.", "\u2014 Men det er ingen tvil om at folk her vet hva man b\u00f8r sette pris p\u00e5 i livet.", "Den andre stjernen i Parmas kj\u00f8kken er selvf\u00f8lgelig Parmigiano-Reggiano \u2013 eller Parmesan \u2013 som pryder byens butikkvinduer i gigantiske, gylne blokker.", "Kvaliteten p\u00e5 osten er ofte s\u00e5 h\u00f8y at den best nytes helt alene, kun med skinke ved siden av, en fiken og et par dr\u00e5per Balsamico Tradizionale p\u00e5 toppen.", "Trillingbyene Parma, Modena og Bologna representerer det beste av Italiensk matkultur, hvor kvalitet og tradisjon prioriteres som f\u00e5 andre steder.", "Men sp\u00f8r man Italienere om hvor nasjonens beste f\u00f8de finnes, f\u00e5r du som regel det samme, umiddelbare svaret uansett hvor du er.", "\u2014 Akkurat her, signore. Hvor ellers?", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Tre byer i Emilia-Romagna, en stat i Nord-Italia.", "Kjent for sitt tradisjonsrike kj\u00f8kken og fargerike markeder.", "Sv\u00e6rt godt tilknyttet hverandre og resten av landet via tog.", "Slik kommer du dit:", "Da Parma, Modena og Bologna kun ligger halvannen time unna hverandre, er det ikke stor forskjell hvor en velger \u00e5 fly inn.", "SAS flyr til Bologna via K\u00f8benhavn og Ryanair kan tas til Bergamo \u2013 hvor Parma ligger to timer unna med tog eller leiebil. En annen l\u00f8sning er Norwegian til Milano og s\u00f8rg\u00e5ende lyntog til Parma.", "Overnatting:", "Parma", "Astoria Recidence Hotel : Godt og sentralt hotell med fem ulike rom-typer.", "Modena", "Il Gaidello : En sv\u00e6rt sjarmerende hotell-g\u00e5rd rett utenfor Modena. Tilbyr rustikke rom og leiligheter i tradisjonell stil. Reservasjon er et must.", "Bologna", "B & B Bologna Nel Cuore : et intimt og sentralt alternativ midt i sm\u00f8r\u00f8yet. Eieren Maria Ketty har et rykte for god og personlig service. Dobbeltrom fra 90 euro."]}, {"field": "category0", "value": "reise"}, {"field": "contenthash", "value": "b303d8f83f33517b43e1fb28b9da98fd8fd1a5c39de5274791b1d0567d123695"}, {"field": "createtime", "value": "2017-02-13T15:26:45.000Z"}, {"field": "description", "value": "Den beste italienske maten finnes if\u00f8lge italienerne akkurat der de er. Likevel er det tre tettsittende byer nord i landet som skiller seg ut."}, {"field": "heading", "value": ["Er dette Italias aller beste mat? -adressa.no", "Modena \u2014 hvor mat er kunst", "Bologna - Italias mest appetittvekkende by", "Parma \u2014 vandre- og kulturbyen", "REISEFAKTA:", "Bologna, Modena og Parma"]}, {"field": "id", "value": "30d9ebf71ee6facdd0aff7750c69f8cedace8eef"}, {"field": "keyword", "value": ["Italia", "Reiseguide", "Reisetrend", "Reise", "Matreise", "Roma"]}, {"field": "keywords", "value": "Italia,Reiseguide,Reisetrend,Reise,Matreise,Roma"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["mat", "tradisjon", "unna", "halvannen time", "italiensk", "tog", "landet"]}, {"field": "kw-entity", "value": ["balsamico tradizionale", "la proscuitteria", "davide leonardi", "bologna nel cuore", "italiensk", "gaidello", "recidence hotel", "norwegian", "parmigiano-reggiano", "twitter", "k\u00f8benhavn og ryanair", "piazza magiore", "teatro reggio", "prosciutto de parma", "extravecchio", "italienere", "modena og bologna", "villa san donnino", "la grassa", "parmesan"]}, {"field": "kw-location", "value": ["milano", "bergamo", "italia", "emilia-romagna", "parma", "modena"]}, {"field": "kw-pageclass", "value": "article"}, {"field": "kw-person", "value": ["matteo pizzi", "maria ketty"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/38cc0bc0-9413-49c5-819a-91d24c41d77d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er dette Italias aller beste mat?"}, {"field": "og-type", "value": "article"}, {"field": "og-url", "value": "http://www.adressa.no/reise/Er-dette-Italias-aller-beste-mat-7868b.html"}, {"field": "pageclass", "value": ["article"]}, {"field": "publishtime", "value": "2015-04-24T08:51:17.000Z"}, {"field": "recs-articleid", "value": "7868"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-04-24T08:51:17.000Z"}, {"field": "recs-rawtitle", "value": "Er dette Italias aller beste mat? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Den beste italienske maten finnes if\u00f8lge italienerne akkurat der de er. Likevel er det tre tettsittende byer nord i landet som skiller seg ut."}, {"field": "thumbnail", "value": "http://content-thumbnail.cxpublic.com/content/thumbnail200x150/30d9ebf71ee6facdd0aff7750c69f8cedace8eef.jpg?596e471e"}, {"field": "thumbnailfullheightdimensions", "value": "200x2207"}, {"field": "timestamp", "value": "2017-07-18T17:36:30.000Z"}, {"field": "title", "value": "Er dette Italias aller beste mat?"}, {"field": "url", "value": "http://www.adressa.no/reise/Er-dette-Italias-aller-beste-mat-7868b.html"}, {"field": "urlhash", "value": "30d9ebf71ee6facdd0aff7750c69f8cedace8eef"}], "score": 0.70244974, "siteId": "9222270286501375973", "id": "30d9ebf71ee6facdd0aff7750c69f8cedace8eef"}

