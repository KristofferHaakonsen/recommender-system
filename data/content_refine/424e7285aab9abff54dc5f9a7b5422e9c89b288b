{"fields": [{"field": "modifiedtime", "type": "time", "value": "2012-06-19T06:08:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "FOR \u00c5 STARTE MED en slags varedeklarasjon: Dette er et portrettintervju delvis gjort i Tydal, delvis i Selbu. Skj\u00f8nt bare delvis er det et intervju, for Eli S\u00f8rensen - Eli blant sine mange teatervenner spredt over hele landsdelen - er ikke den som lar seg dirigere av mulige regler om sp\u00f8rsm\u00e5l og svar. Vanligvis er det bare \u00e5 trykke henne i gang, s\u00e5 drysser det som det juletreet hun enn\u00e5 ikke har f\u00e5tt tid til \u00e5 kaste ut.", "En dag p\u00e5 spelplassen under pr\u00f8vene p\u00e5 \u00abArmfeldts h\u00e6rtog i Tydal\u00bb, pluss tre timer i sofakroken hjemme i Selbu er begge deler intense opplevelser. Til Brekka ankommer hun i svarte sn\u00f8scooter-st\u00f8vler og ditto r\u00f8de hansker som viser seg \u00e5 v\u00e6re gode \u00e5 ha n\u00e5r hun under instruksjonen ved et uhell treffer en svensk-finsk voldtektsmann over nesen.", "Med intenst skulpturerende hender former hun hva hun mener, men mest st\u00e5r hun p\u00e5 kn\u00e6rne med manus som pute mot sn\u00f8en og f\u00f8lger overraskende stille det som skjer p\u00e5 scenen. I pausen tiner vi kn\u00e6r og andre frosne ledd over glovarm kaffe og mye flir, pluss en stor pose smultringer fra \u00abkaill'n\u00bb - Selbu-baker Hans Olav S\u00f8rensen.", "Dette har hun arbeidet med siden i oktober. N\u00e5 n\u00e6rmer det seg premi\u00e8re med bes\u00f8k av to statsr\u00e5der, en fylkesmann og en fylkesordf\u00f8rer som en velsignende signatur p\u00e5 et stykke hardt arbeid.", "- En god, gammeldags bygdedugnad, det er hva det f\u00f8rst og fremst er, understreker Eli S\u00f8rensen f\u00f8r hun forsvinner ut igjen til det som skjedde skjebnedagen for snart 300 \u00e5r siden.", "TO DAGER SENERE, hjemme i stua i Mebonden, er det julebakst, rundstykker og hjemmelaget sild p\u00e5 bordet. Interi\u00f8ret er feminint, preget av henne, men de mange fotografiene som f\u00f8lger oss gjennom den lange entreen og like inn p\u00e5 do, er overraskende lite preget av henne, mye av storhopperen Hans Olavs fortid, (han og dav\u00e6rende kronprins Harald, Thoralf Engan, Torgeir Brandtz\u00e6g, Harald Gr\u00f8nningen, osv), men mest av de tre ungene i alle oppvekstens faser.", "Jeg starter med \u00e5 sp\u00f8rre henne om hva hun skal gj\u00f8re i \u00e5r, men av notatene ser jeg etterp\u00e5 at vi aldri kom riktig i m\u00e5l. De verbale innfallene og sidesporene er der hele tiden, de skulpturelle h\u00e5ndbevegelsene ogs\u00e5, eller vi er over p\u00e5 de korte tabl\u00e5ene som raskt sammenfatter en opplevelse hun har hatt under et av de tall\u00f8se historiske spill, revyer eller andre forestillinger hun har satt i scene de siste \u00e5r, i Ogndal, p\u00e5 Inder\u00f8ya, Bakklandet, Kristiansten festning, R\u00f8ros, \u00d8rlandet, Rissa, Tydal, jordb\u00e6ropera i Lensvika eller hva det m\u00e5tte v\u00e6re.", "MEN S\u00c5 MYE KAN SIES: Det blir mye i \u00e5r ogs\u00e5 - for mye, mener legen hennes. Han har advart henne. Strikkmotoren surrer og g\u00e5r. Det kan ende i en kjempesmell hvis hun ikke tar det mer med ro.", "S\u00e5 plutselig flirer Eli S\u00f8rensen: - Jeg sier som guiden som fulgte meg og en venninne da vi bes\u00f8kte Kina p\u00e5 slutten av 80-tallet: \u00abNo stless, no stless\u00bb. Jeg har det fryktelig moro mens jeg holder p\u00e5, da.", "- Det ante oss!", "- Men n\u00e5 kutter jeg ut vinterspillet i Tydal.", "- Gj\u00f8r du?", "- Ja, n\u00e5 har jeg satt i scene fem ganger p\u00e5 rad, bearbeidet teksten en rekke ganger og fors\u00f8kt \u00e5 se det fra andre vinkler. Alle slike spill krever fornyelse. Det betyr ikke at jeg sier nei til \u00e5 komme tilbake senere. Men jeg understreker gjerne at jeg er grensel\u00f8st takknemlig mot Tydal og tydalingene for den tillit de har vist meg. Jeg har den oppfatning at folk langt ut p\u00e5 kysten og langt til fjells er de mest rause og \u00e5pne mennesker som finnes. Livsvilk\u00e5rene har v\u00e6rt harde, de er vant til \u00e5 dele, til \u00e5 holde sammen og til \u00e5 ta i mot fremmede mennesker p\u00e5 en \u00e5pen m\u00e5te - enten de kom ned fra fjellet eller inn fra havet.", "- S\u00e5 mange lovord om Tydal, men hjemkommunen Selbu og du er et anstrengt forhold?", "Eli S\u00f8rensen innr\u00f8mmer det, skj\u00f8nt hun uttrykker det enda sterkere: Det er ikke noe forhold i det hele tatt. Mange vil hevde at det var Eli S\u00f8rensen som var selve drivkraften bak spelet ved museumsplassen ved Kalv\u00e5a - som fikk bygninger flyttet for \u00e5 f\u00e5 den bedre egnet, og der Elisabeth Matheson debuterte som barneskuespiller fremfor kong Olav i 1983. - Elisabeth kaller meg teatermammaen sin. Men alt dette har jeg ingen \u00e6re for. Elisabeth ville blitt skuespiller uansett.", "- Men hvorfor f\u00e5r du ikke oppgaver her tror du?", "- Det har vel noe med Jante \u00e5 gj\u00f8re, noe med ikke \u00e5 bli profet i eget land.", "S\u00e5 flirer hun igjen: - Arnulf Haga sier at du m\u00e5 jo skj\u00f8nne at de blir lei av deg, Eli!", "- Blir de det?", "- Jo visst. Jeg er vel litt intens. Kan du tenke deg om \u00f8rlendingene skulle holdt ut med meg i tolv m\u00e5neder i \u00e5ret? Da hadde de v\u00e6rt ganske drittleie skulle jeg tro. En m\u00e5ned i \u00e5ret blir noe annet!", "PLUTSELIG SITTER HUN der og har vokst minst 30 centimeter p\u00e5 andre siden av bordet. Hva har hendt?", "- Uro, svarer hun kjapt. Klarer ikke sitte stille. Da m\u00e5 hun enten skifte stol eller trekke bena oppunder seg, s\u00e5nn som n\u00e5. Slik har det v\u00e6rt siden hun var barn - et voldsomt aktivitetsbehov. Kanskje var det det som f\u00f8rte henne fra Nedre By\u00e5sens mer honnette str\u00f8k der hun vokste opp, til pianotimer og klassisk dans ved Almas danseskole. (Igjen et kort tabl\u00e5 fra Eli S\u00f8rensen der hun \u00abdanser\u00bb Svanesj\u00f8en og \u00aber\u00bb Margot Fonteyn, mens hun dr\u00f8mmer om stjernedanserens lange, m\u00f8rke flette. - S\u00e5 fikk jeg dette korte pistret her, sier hun og trekker seg i h\u00e5ret.)", "Men Almas s\u00e5 talentet, og skj\u00f8v p\u00e5. Hun debuterte som barneskuespiller p\u00e5 Tr\u00f8ndelag Teater tolv \u00e5r gammel. Senere ble det ansettelse ved Helsingfors Lilla teater, K\u00f8benhavn ett \u00e5r, noen engasjementer ved Tr\u00f8ndelag Teater.", "- Jeg var forberedt p\u00e5 at kunstens vei skulle v\u00e6re tornefull, men det ble forferdelig lite torner. Jeg ble vel litt overfladisk, litt \u00abh\u00f8y\u00bb. En skuespiller-venninne skrev til meg og ba meg komme ned p\u00e5 jorda.", "S\u00e5 gjorde hun det. Storhopperen fra Selbu hadde satt et varig nedslag i hennes liv. 22 \u00e5r gammel takket hun nei til en avtalt medvirkning i en Povel Ramel-musikal og til planlagt sang- og danseutdannelse i New York. Og flyttet til Selbu.", "- Har du angret?", "- Det sp\u00f8rsm\u00e5let er det jeg oftest har f\u00e5tt. Men man kan ikke angre en kar som Hans Olav og tre barn som jeg forguder. Jeg jobber ikke i Selbu lenger, men etter hvert har jeg f\u00e5tt r\u00f8tter her, pluss mange gode venner. Ungene og barnebarna bor her i kommunen eller i Trondheim. Ingen har fulgt i mine spor. De har valgt sine egne, og det syns jeg er fint.", "SOM FOR \u00c5 UNDERSTREKE akkurat det, tordner en sn\u00f8scooter forbi mellom huset og bakeriet, over plenen og gjennom den kj\u00f8kkenhagen der Eli entusiastisk st\u00e5r p\u00e5 hodet om sommeren. - S\u00f8nnen, sier hun begeistret. Begge s\u00f8nnene deltar i sn\u00f8scooter-kj\u00f8ring p\u00e5 h\u00f8yt niv\u00e5.", "- Hans Olav og ungene er s\u00e5 voldsomt fysiske. Idrett, ski, sn\u00f8scooter - jeg skulle gjerne g\u00e5tt mer p\u00e5 ski, men jeg blir s\u00e5 fryktelig engstelig i skogen. Fire tr\u00e6r rundt meg, og jeg f\u00e5r p\u00e5 en m\u00e5te panikk. Fjellet derimot, sitte og se inn i Skard\u00f8ra eller ut over havet for den del. Det er mer meg, sier tilhengeren av de \u00ab\u00f6ppna landskap\u00bb. - Men over 300 p\u00e5 scenen, slik som p\u00e5 \u00d8rlandet, eller mer enn 100 statister p\u00e5 en friluftsscene - det skremmer deg ikke? - Nei, for da m\u00e5 jeg konsentrere meg om \u00e5 se hver eneste liten detalj, bruke de mangefasetterte insekt\u00f8ynene \u00f8yne mine, som jeg sier. - S\u00e5 du virkelig det, Eli, sp\u00f8r en av statistene hvis jeg har tatt ham eller henne i \u00e5 v\u00e6re litt ukonsentrert. Visst s\u00e5 jeg det, det er jobben min, svarer jeg. Jeg bruker timer p\u00e5 detaljer, p\u00e5 \u00e5 tegne inn leirb\u00e5lene eller \u00e5 plassere hestene - hver enkelt av dem. Da vil jeg at alt - absolutt alt - skal fungere slik det skal. - For\u00f8vrig liker jeg ikke ordet statist. Alle som st\u00e5r p\u00e5 en scene spiller hovedrollen i sitt drama. Derfor strever jeg med \u00e5 gi alle en historie, noe de b\u00e6rer med seg inn i stykket. Tenk p\u00e5 Armfeldts folk da de skulle marsjere hjem fra Tydalen til Sverige. De hadde deltatt i krigen i 18 \u00e5r - atten \u00e5r - tenk det! Klart de hadde dramaene og de sterke opplevelsene med seg, sier Eli S\u00f8rensen, f\u00f8r hun gj\u00f8r en lang runde innom krigen i Kosovo, bortskjemte norske fotballspillere, v\u00e5r nye kvalmende velstand, krisen i Midt-\u00d8sten, og Anne Frank, som hun snart skal sette opp p\u00e5 Inder\u00f8y. - Premi\u00e8re 3. februar, husk det, sier hun formanende, f\u00f8r hun spretter til i sofaen. Det var noe hun hadde glemt: - Men er det noen som st\u00e5r der og flirer, forteller vitser og glemmer at de er med i en forestilling, blir jeg hoppende, forbannet rasende. - I orden med temperamentet fortsatt, skj\u00f8nner vi? - Jo da, litt futt og fart m\u00e5 det v\u00e6re, men det meste fortar seg med \u00e5rene - dessverre, ogs\u00e5 ungdommens vanvittig sterke lykkef\u00f8lelse. Men det er klart - de like dype depresjonene kan jeg godt klare meg uten. Hun pusher julebakst og rundstykker med intens overtalelse. Selv spiser hun som en hest, p\u00e5st\u00e5r hun: - Hans Olav skj\u00f8nner ikke hvor jeg gj\u00f8r av det. I SOMMER var jeg nede i 42 kilo. Da var ogs\u00e5 legen bekymret, og ryktene begynte \u00e5 g\u00e5. Men n\u00e5 er jeg tilbake til mitt gamle jeg, 47-48 kilo. Jeg har aldri veid mer. Selv i dag kan jeg g\u00e5 inn i kl\u00e6rne jeg hadde som 18-\u00e5ring. S\u00e5nn har det alltid v\u00e6rt. Intensiteten koster. - N\u00e5r er du rolig? - Hos Hans Olav. Han henter meg ned n\u00e5r jeg er for h\u00f8yt oppe, gj\u00f8r ingen krav p\u00e5 meg, og lar meg holde p\u00e5 med det jeg trives med. Hvis to mennesker er motpoler, s\u00e5 er det oss, men vi har det fint sammen. Hun ler: - Det hender vi m\u00f8tes, hvilket mange ikke tror. Det kan v\u00e6re sent p\u00e5 kvelden, ofte n\u00e6rmere midnatt. Da lager vi middag, sitter og prater. Klokka kan bli b\u00e5de to og tre. Det kan bli d\u00e5rlig med s\u00f8vn. Men det spiller likevel ingen rolle. Jeg sover heller ikke godt om nettene. Slik har det v\u00e6rt siden jeg var liten. N\u00e5r jeg er midt oppe i en stor oppsetning som n\u00e5, kan jeg br\u00e5v\u00e5kne midt p\u00e5 natta og tenke: - Gud, det var jo til venstre hun skulle g\u00e5, ikke til h\u00f8yre. . . Eller: Blir det ikke feil med den h\u00e5ndbevegelsen akkurat der? - Hva driver deg - neppe pengene? Eli S\u00f8rensen spede kropp i sofaen bryter sammen i latter: - Pengene? Jeg tjente 117 000 i fjor, har aldri v\u00e6rt over 200 000 i \u00e5rsinntekt. Deretter alvorlig: - Jeg synes jeg er privilegert og at jeg har det fantastisk spennende. Bilkj\u00f8ringen er det som sliter meg. Jeg vet ikke noe mer kjedelig enn \u00e5 kj\u00f8re bil. Enkelte ganger, som n\u00e5r vi pr\u00f8ver i Ogndalen, hender det jeg kj\u00f8rer 30 mil om dagen. Av og til lurer jeg p\u00e5 n\u00e5r jeg kommer til \u00e5 kj\u00f8re av veien. Derfor h\u00e5per jeg \u00e5 kunne f\u00e5 jobbe mer i Trondheim med base i for eksempel Arbeiderforeningen og sammen med noen av de mange unge talentene som n\u00e5 kommer opp i teatermilj\u00f8et. Vi skal ha et m\u00f8te mandag. - Ingen pause? - Jeg synes det er litt j\u00e5lete n\u00e5r folk sier at de m\u00e5 ha s\u00e5 og s\u00e5 lang pause etter at en arbeidsoppgave er avsluttet. Jeg liker \u00e5 starte igjen s\u00e5 fort som mulig."]}, {"field": "category0", "value": "kultur"}, {"field": "contenthash", "value": "0fb8ddb4a3de7f046ddcbe5615b52ccc68aae26202be7c672686c5445b72ebdd"}, {"field": "createtime", "value": "2017-04-30T16:10:32.000Z"}, {"field": "description", "value": "- Litt lavere, halvt hvisker sceneinstrukt\u00f8r Eli S\u00f8rensen overraskende dempet. Hun st\u00e5r p\u00e5 kne p\u00e5 et jorde i Tydal, og er en engel i sn\u00f8en vendt mot skuespiller Elisabeth Matheson. S\u00e5nn kan Eli S\u00f8rensen ogs\u00e5 v\u00e6re. Men det er ikke ofte. JOHAN O. JENSEN"}, {"field": "dominantimage", "value": "http://www.adressa.no/incoming/article1029121.ece5/ALTERNATES/w980-default/ver2%20s%C3%B8rensen_eli"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/424e7285aab9abff54dc5f9a7b5422e9c89b288b.jpg?59517b49"}, {"field": "dominantthumbnaildimensions", "value": "300x169"}, {"field": "heading", "value": "Eli - den evige uro -adressa.no"}, {"field": "id", "value": "424e7285aab9abff54dc5f9a7b5422e9c89b288b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["unge", "spill", "hendt", "h\u00f8y", "sitte", "intens", "dag", "sent", "scene", "evige uro", "uro", "klart", "kort tabl\u00e5", "tenk", "skjer", "hjem", "lar", "teater"]}, {"field": "kw-entity", "value": ["inder\u00f8ya", "bakklandet", "mebonden", "kristiansten", "ogndalen", "jante", "lensvika", "skard\u00f8ra", "hans olav s\u00f8rensen", "armfeldts", "tr\u00f8ndelag teater", "povel ramel", "kalv\u00e5a", "svanesj\u00f8en", "eli", "midt-\u00f8sten", "nedre by\u00e5sens", "olav", "\u00f8rlandet", "tydalen", "ogndal", "hans olav", "arbeiderforeningen", "helsingfors lilla", "brekka"]}, {"field": "kw-location", "value": ["kosovo", "tydal", "kina", "k\u00f8benhavn", "r\u00f8ros", "inder\u00f8y", "selbu", "sverige", "trondheim", "rissa", "almas", "new york"]}, {"field": "kw-pageclass", "value": "article"}, {"field": "kw-person", "value": ["harald gr\u00f8nningen", "arnulf haga", "thoralf engan", "torgeir brandtz\u00e6g", "margot fonteyn", "anne frank", "eli s\u00f8rensen", "elisabeth matheson"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029121.ece5/ALTERNATES/w980-default/ver2%20s%C3%B8rensen_eli"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eli - den evige uro"}, {"field": "og-type", "value": "article"}, {"field": "og-url", "value": "http://www.adressa.no/kultur/article304731.ece"}, {"field": "pageclass", "value": ["article"]}, {"field": "publishtime", "value": "2001-01-13T23:00:00.000Z"}, {"field": "recs-articleid", "value": "2999228"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-13T23:00:00.000Z"}, {"field": "recs-rawtitle", "value": "Eli - den evige uro -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Litt lavere, halvt hvisker sceneinstrukt\u00f8r Eli S\u00f8rensen overraskende dempet. Hun st\u00e5r p\u00e5 kne p\u00e5 et jorde i Tydal, og er en engel i sn\u00f8en vendt mot skuespiller Elisabeth Matheson. S\u00e5nn kan Eli S\u00f8rensen ogs\u00e5 v\u00e6re. Men det er ikke ofte. JOHAN O. JENSEN"}, {"field": "thumbnail", "value": "http://content-thumbnail.cxpublic.com/content/thumbnail200x150/424e7285aab9abff54dc5f9a7b5422e9c89b288b.jpg?59517b49"}, {"field": "thumbnailfullheightdimensions", "value": "200x1356"}, {"field": "timestamp", "value": "2017-06-26T21:23:21.000Z"}, {"field": "title", "value": "Eli - den evige uro"}, {"field": "url", "value": "http://www.adressa.no/kultur/article304731.ece"}, {"field": "urlhash", "value": "424e7285aab9abff54dc5f9a7b5422e9c89b288b"}], "score": 0.6858257, "siteId": "9222270286501375973", "id": "424e7285aab9abff54dc5f9a7b5422e9c89b288b"}

