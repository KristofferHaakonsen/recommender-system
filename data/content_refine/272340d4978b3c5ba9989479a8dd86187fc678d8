{"fields": [{"field": "modifiedtime", "type": "time", "value": "2014-01-21T10:30:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jeg har alltid ment at de som har hevdet \u00abmamma er mitt aller st\u00f8rste forbilde\u00bb har v\u00e6rt preget av kvalm klisj\u00e9. De har ikke forst\u00e5tt det jeg alltid har st\u00e5tt fast p\u00e5; at ubetinget kj\u00e6rlighet kun finnes i familie, og at den slags kj\u00e6rlighet faktisk er ufrivillig. Man kan ikke velge sin familie. Men n\u00e5 har jeg blitt svak. Jeg m\u00e5 f\u00f8ye meg inn i rekken av mamma-elskende barn som kun klarer \u00e5 utdype sine sterke f\u00f8lelser gjennom t\u00e5rev\u00e5te tekster. S\u00e5 st\u00e5lsett deg mamma, for her kommer beskrivelsen av v\u00e5rt snart 18 \u00e5r lange bekjentskap.", "Sammen med det \u00e5 v\u00e6re mor f\u00f8lger en rekke krav, normer og regler. Du skal ikke bare v\u00e6re en mor, du skal ogs\u00e5 gjerne v\u00e6re en god en. Jeg har alltid tatt moderlige egenskaper, st\u00f8tte og hyggestunder som en selvf\u00f8lge, men med tiden har jeg forst\u00e5tt hvor viktig en mamma er, og at ikke alle har det samme forholdet som jeg og min mor.", "Kj\u00e6re mamma , du har alltid v\u00e6rt den som har st\u00e5tt stille i stormen. N\u00e5r jeg har rast fra meg i stikk av hormonelt sinne og frustrasjon har du v\u00e6rt den eneste som har forst\u00e5tt hvordan man skal g\u00e5 frem for \u00e5 roe meg ned. N\u00e5r jeg har v\u00e6rt sta, irritert, kranglete og vrang har du v\u00e6rt den som har merket det aller best. Du har t\u00f8rket utallige krokodillet\u00e5rer og gitt meg de beste klemmene n\u00e5r jeg har trengt dem som mest. Du forst\u00e5r meg bedre enn noen andre. Du er den som vet hvor skoen trykker, men som samtidig ikke er redd for \u00e5 gi meg en dytt n\u00e5r det trengs.", "I store deler av livet har jeg stort sett v\u00e6rt opptatt av hvordan du har behandlet meg, men som en del av det \u00e5 bli voksen, kan jeg n\u00e5 se alle likhetstrekkene mellom oss. Du har l\u00e6rt meg s\u00e5 mye mer enn det du tror. Du har l\u00e6rt meg verdien av ikke-materielle ting. Du har l\u00e6rt meg at man skal f\u00f8lge hjertet og at det av og til kan v\u00e6re en fordel \u00e5 v\u00e6re \u00abbl\u00e5\u00f8yd og naiv\u00bb. Du har l\u00e6rt meg at man skal v\u00e6re et godt menneske uten fordommer og tvil til andre. Jeg har sett p\u00e5 hva du har gjort, og hermer p\u00e5 best mulig m\u00e5te etter ditt fors\u00f8k p\u00e5 \u00e5 gi alle mennesker lik sjanse.", "Dette er ikke ting du har fortalt meg p\u00e5 en moraliserende m\u00e5te og p\u00e5 beste vis pr\u00f8vd \u00e5 banke inn i hjernen min. Dette er ting du har l\u00e6rt meg gjennom \u00e5 v\u00e6re et troverdig forbilde.", "\u00c5 leve av  lidenskapen sin har heller aldri v\u00e6rt lett, men dette er noe av det jeg respekterer deg aller mest for mamma. Det at du strekker deg etter dr\u00f8mmene dine, og at du har nok is i magen til \u00e5 bli v\u00e6rende der du \u00f8nsker, er beundringsverdig. Det f\u00e5r meg til \u00e5 \u00f8nske at jeg skal bli akkurat som deg. Mange bekymringer har trolig v\u00e6rt kneblet og skjult for \u00e5 ikke la ubehagelighet g\u00e5 ut over meg. Dette er ogs\u00e5 ting som har vist meg hvilket godt menneske du er.", "S\u00e5 hva har det egentlig blitt av meg etter at du har preget hverdagen min, kj\u00e6re mor? En sentimental, foreldreavhengig ungdom med altfor sterke b\u00e5nd til mamma? Et barn som elsker mamma ubetinget p\u00e5 en ekkel klisj\u00e9fylt m\u00e5te som nesten fremkaller brekningsf\u00f8lelser?", "Nei, jeg har blitt sterk , selvstendig, sta og kompromissl\u00f8s med dr\u00f8mmer jeg ikke er redd for \u00e5 strekke meg etter. Og slik har jeg blitt fordi jeg har tatt etter en av mine forbilder; verdens beste mamma.", "Karoline (17)"]}, {"field": "category0", "value": "meninger"}, {"field": "category1", "value": "meninger|snakkut"}, {"field": "contenthash", "value": "d44a631eb086b0d046dd95aa979378323b8cb84b1c47fb505f40f3e360eaf973"}, {"field": "createtime", "value": "2014-01-21T10:47:27.849Z"}, {"field": "description", "value": "Jeg m\u00e5 f\u00f8ye meg inn i rekken av mamma-elskende barn som kun klarer \u00e5 utdype sine sterke f\u00f8lelser gjennom t\u00e5rev\u00e5te tekster."}, {"field": "dominantimage", "value": "http://www.adressa.no/meninger/snakkut/article8985687.ece/ALTERNATES/w980-default/shutterstock_57712411.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/272340d4978b3c5ba9989479a8dd86187fc678d8.jpg?5994eb36"}, {"field": "dominantthumbnaildimensions", "value": "300x169"}, {"field": "heading", "value": "Mitt forbilde -adressa.no"}, {"field": "id", "value": "272340d4978b3c5ba9989479a8dd86187fc678d8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "snakkut"]}, {"field": "kw-classification", "value": "family-and-parenting"}, {"field": "kw-concept", "value": ["mamma", "t\u00e5rev\u00e5te tekster", "mor", "mitt forbilde", "rekke", "forbilde", "l\u00e6rt", "sterke f\u00f8lelser", "mamma-elskende barn"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/snakkut"]}, {"field": "og-image", "value": "http://www.adressa.no/meninger/snakkut/article8985687.ece/ALTERNATES/w980-default/shutterstock_57712411.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mitt forbilde"}, {"field": "og-type", "value": "article"}, {"field": "og-url", "value": "http://www.adressa.no/meninger/snakkut/article8985689.ece"}, {"field": "pageclass", "value": ["article"]}, {"field": "publishtime", "value": "2014-01-21T10:30:14.000Z"}, {"field": "recs-articleid", "value": "8985689"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|snakkut"}, {"field": "recs-publishtime", "value": "2014-01-21T10:30:14.000Z"}, {"field": "recs-rawtitle", "value": "Mitt forbilde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/snakkut"]}, {"field": "teaser", "value": "Jeg m\u00e5 f\u00f8ye meg inn i rekken av mamma-elskende barn som kun klarer \u00e5 utdype sine sterke f\u00f8lelser gjennom t\u00e5rev\u00e5te tekster."}, {"field": "thumbnail", "value": "http://content-thumbnail.cxpublic.com/content/thumbnail200x150/272340d4978b3c5ba9989479a8dd86187fc678d8.jpg?5994eb36"}, {"field": "thumbnailfullheightdimensions", "value": "200x1031"}, {"field": "timestamp", "value": "2017-08-17T01:02:46.000Z"}, {"field": "title", "value": "Mitt forbilde"}, {"field": "url", "value": "http://www.adressa.no/meninger/snakkut/article8985689.ece"}, {"field": "urlhash", "value": "272340d4978b3c5ba9989479a8dd86187fc678d8"}], "score": 0.6282872, "siteId": "9222270286501375973", "id": "272340d4978b3c5ba9989479a8dd86187fc678d8"}

