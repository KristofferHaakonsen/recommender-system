{"fields": [{"field": "modifiedtime", "type": "time", "value": "2015-12-27T11:41:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jan gunnar furuly/aftenposten"}, {"field": "body", "value": ["Saken oppdateres.", "- Kanskje er jeg bedre p\u00e5 dansk enn p\u00e5 norsk, selv om det hadde v\u00e6rt ganske absurd, sier han om populariteten blant danske filmskapere.", "I januar og februar er det klart for kinopremi\u00e8re p\u00e5 tre filmer der den 29 \u00e5r gamle skuespilleren er i en hovedrolle. De to f\u00f8rste er danske.", "Oftebro er den etter hvert hardt plagede , danske botanikeren og kaffeplantasjepioneren Wulff i Daniel Denciks film Gullkysten. Den forteller om m\u00f8rke sider av nordisk historie fra 1800-tallets Dansk Guinea, i en tid da kolonimakten Danmark drev med slavehandel i Vest-Afrika.", "Deretter f\u00e5r vi se ham som en utagerende, krigslengtende og skj\u00f8rtejagende Peter Wessel Tordenskjold i Henrik Ruben Genz' komedie Tordenskjold og Kold \u2013 basert p\u00e5 et manus av Erlend Loe.", "Han har ogs\u00e5 rollen som den ikoniske ski- og oppr\u00f8rerhelten Skjervald Skrukka i Nils Gaups Birkebeinerne.", "- Det er absolutt ingenting som kan sammenlignes med kino\u00e5ret 2016, for min del, sier Oftebro n\u00e5r vi m\u00f8ter ham p\u00e5 en hamburgerrestaurant p\u00e5 Tjuvholmen. Utenfor er f\u00f8rjuls-Oslo stenket i gr\u00e5v\u00e6r og kald yr.", "Filmene ble spilt inn fra sommeren 2014 til februar i \u00e5r, og innebar voldsomme kontraster b\u00e5de n\u00e5r det gjaldt opptaksforholdene og hva Oftebro m\u00e5tte g\u00e5 gjennom for \u00e5 gj\u00f8re maksimalt i rollene.", "- Den hardeste overgangen var fra innspillingen av Gullkysten i Ghana til Tordenskjold og Kold i Tsjekkia. Jeg gikk ned 18 kilo i forbindelse med jobben i Vest-Afrika, for \u00e5 kunne vise frem Wulffs kamp og lidelse. Deretter skulle jeg s\u00e5 g\u00e5 kraftig opp igjen til \u00e5 spille adelsmann i Tordenskjold-filmen. Adelsmenn p\u00e5 den tiden viste jo rikdommen sin med livvidde, sier han.", "De to m\u00e5nedene mellom prosjektene brukte han tiden mest hjemme til \u00e5 spise seg opp.", "- Hvordan gj\u00f8r man det?", "- Det handler om \u00e5 spise masse, selv om du ikke er sulten. I starten var det deilig \u00e5 spise igjen, men s\u00e5 ble det vondt. Men kroppen er veldig tilpasningsdyktig. Det tok kanskje fire-fem m\u00e5neder \u00e5 g\u00e5 ned i vekt, og bare tre uker \u00e5 komme tilbake til det normale, forklarer han.", "Fjor\u00e5rets vinterinnspilling med Gaup og hans team ble mye actionfylt lek.", "- Jeg hadde november og desember og januar til \u00e5 g\u00e5 p\u00e5 ski, skyte med pil og bue og sl\u00e5ss med sverd. Det var g\u00f8y. Det var tre m\u00e5neder med ordentlig bootcamp, ler Oftebro.", "Skuespillerne gjorde det meste av skig\u00e5ingen selv, men overlot de verste stuntene til eksperter fra milj\u00f8et rundt skibladet Fri flyt.", "- Det gikk hardt for seg til tider. Jeg holdt p\u00e5 \u00e5 brekke en fot og slo ut deler av en fortann, forteller han.", "Jakob Oftebro sultet seg inn i rollen som tropesyk slavedriver i Afrika", "Da Gullkysten hadde premiere i Danmark tidligere i \u00e5r fikk regiss\u00f8r Daniel Dencik en god del kritikk for at filmen ikke var historisk korrekt.", "Blant annet blir det aldri skildret hvordan den historiske figuren fortellingen delvis er basert p\u00e5, Wulff Joseph Wulff, lever sammen med en lokal afrikansk kvinne og f\u00e5r flere barn med henne.", "- Det var et bevisst valg. Vi kaller da ogs\u00e5 min karakter for Wulff Fredrik Wulff. Han er l\u00f8selig basert p\u00e5 tre ulike figurer fra historiske b\u00f8ker. Wulff Joseph Wulff ble til slutt en ekstremt usympatisk type, ogs\u00e5 hans skildring av lokalsamfunnet gjorde at det ville blitt vanskelig \u00e5 lage film om det, sier Oftebro.", "Han er forberedt p\u00e5 at kritikk om manglende historisk korrekthet muligens ogs\u00e5 vil hagle etter premi\u00e8ren p\u00e5 Tordenskjold og Kold. Dette blir nemlig ikke en film der den norskf\u00f8dte admiralens mange suksessrike sj\u00f8slag og angrep er i fokus.", "N\u00e5 snuser det store filmutland p\u00e5 Jakob Oftebro", "- Vi ser p\u00e5 hva som skjedde med Tordenskjold etter krigene. Det er p\u00e5 mange m\u00e5ter historien om en hjemvendt Afghanistan-soldat, og det er blitt en befriende og kul film, sier Oftebro.", "Tordenskjolds aller st\u00f8rste fiende i livet var nemlig at krigen var over. Hans m\u00e5te \u00e5 l\u00f8se p\u00e5 dette er if\u00f8lge Erlend Loes sprelske manus \u00e5 leve et sv\u00e6rt utsvevende liv med festing og damer, tett fotfulgt av kammertjeneren Kold.", "- Tordenskjold slet fryktelig med \u00e5 betale barnebidrag. Han hadde utrolig mange l\u00f8sunger rundt om i Europa, og det er ingen tvil om at han var glad i \u00e5 drikke og feste. Hvis du ser maleriene av ham mot slutten, da han gikk mot 30 \u00e5r, ser han ganske sliten og diger ut. Han levde veldig hardt og belevent, og var p\u00e5 mange m\u00e5ter sin tids rockeartist eller realitystjerne, sier Oftebro.", "For noen \u00e5r siden var det et aldri s\u00e5 lite kappl\u00f8p mellom Norge og Danmark om \u00e5 komme f\u00f8rst med en film om Tordenskjold, men da regiss\u00f8r Morten Tyldum ble snappet opp av Hollywood til \u00e5 lage The Imitation Game mistet Filmkameratene finansieringen og prosjektet ble forel\u00f8pig skrinlagt.", "- John M. Jacobsen har jo fortsatt sitt manus liggende, og den vil nok bli laget, sier Oftebro.", "- Uansett film om en s\u00e5 mytebefengt fyr som Tordenskjold, vil historikerne reise seg og skrike: Dette er ikke riktig, og dette er ikke riktig. B\u00e5de Max Manus, Kon-Tiki og Kampen om tungtvannet fikk kritikk for ting som var feil i forholdet til det historiske. Med Tordenskjold og Kold har vi helt klart sagt ifra om at her er det masse feil, men det er ikke det som er det viktigste, sier han.", "Den siste tiden har Oftebro v\u00e6rt i Danmark for \u00e5 lage filmen Mesteren med Charlotte Sieling, der han blant annet spiller mot legenden S\u00f8ren Malling.", "- Det er sv\u00e6rt spennende \u00e5 samarbeide med Charlotte. Hun var jo blant annet konseptuerende regiss\u00f8r p\u00e5 Broen, og hadde regi p\u00e5 store serier som Forbrytelsen og Borgen . Og s\u00e5 er hun en gammel venn av familien min. Hun har kjent min far i mange \u00e5r, sier han.", "Tidligere i \u00e5r spilte han ogs\u00e5 en av hovedrollene i danske Skammerens datter, i tillegg til at han var en av gjennomgangskarakterene i TV-serien 1864 fra 2014.", "- Er det tilfeldig at du f\u00e5r s\u00e5 mange store roller i dansk film p\u00e5 s\u00e5 kort tid?", "- Jeg vet ikke, men m\u00e5 innr\u00f8mme at jeg er veldig stolt over det. Jeg har jobbet ekstremt hardt for \u00e5 l\u00e6re meg dansk og ha en fot i Danmark. Og plutselig er det der jeg har f\u00e5tt jobbe mest de siste \u00e5rene. Det har gitt meg flere hovedroller p\u00e5 dansk enn p\u00e5 norsk. Men n\u00e5 kommer jo Birkebeinerne , s\u00e5 det blir g\u00f8y \u00e5 se hva det kan f\u00f8re til.", "- Er du redd for at det kan bli for mye Jakob Oftebro p\u00e5 en gang, at du bruker deg selv opp overfor publikum?", "- Selvf\u00f8lgelig er jeg redd for det. Jeg g\u00e5r hardt ut for \u00e5 selge en dansk film som Gullkysten, og viser ansiktet mitt over alt i norske medier. Hittil har jeg bare gjort to hovedroller i norske kinofilmer: Victoria , som ble sett av 80.000 og Birkebeinern e, som kommer n\u00e5. Jeg h\u00e5per ikke folk i Norge blir lei meg av den grunn, svarer Oftebro.", "- Hva skal du gj\u00f8re i juleferien?", "- Jeg skal bare kose meg hjemme med familien og venner, spise masse sild og rakfisk og annen god julemat. Romjulen er den beste tiden. Da er alle hjemme. Planen er \u00e5 bruke dagene i Oslo og g\u00e5 p\u00e5 ski.", "- Det ser d\u00e5rlig ut for det if\u00f8lge v\u00e6rmeldingene?", "- Jada, men da er jeg forberedt p\u00e5 at jeg muligens m\u00e5 kj\u00f8re et godt stykke utenfor Oslo. Er det noe som er sikkert denne julen, er det at jeg skal g\u00e5 p\u00e5 ski, sier han."]}, {"field": "category0", "value": "kultur"}, {"field": "contenthash", "value": "f0835f1fe2e7077899a1b00e525d427de4ba5ce819762800f0f22e55b76fe374"}, {"field": "createtime", "value": "2016-10-18T21:07:46.000Z"}, {"field": "description", "value": "Etter at Jakob Oftebro l\u00e6rte seg dansk, har han p\u00e5 kort tid oppn\u00e5dd flere filmhovedroller i Danmark enn hittil i Norge."}, {"field": "dominantimage", "value": "http://www.adressa.no/incoming/article11966283.ece/72uih5/ALTERNATES/w980-default/Oftebro2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/405a654a690873ccec384f0c44d0793b23ecda76.jpg?58b334b4"}, {"field": "dominantthumbnaildimensions", "value": "300x169"}, {"field": "heading", "value": ["2016 blir Jakobs store kino\u00e5r -adressa.no", "Gikk ned 18 kilo", "Holdt p\u00e5 \u00e5 brekke en fot", "Fikk kritikk for historisk juks", "Utagerende Tordenskjold", "Ny film i Danmark", "Skal g\u00e5 p\u00e5 ski"]}, {"field": "id", "value": "405a654a690873ccec384f0c44d0793b23ecda76"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["film", "spise masse", "dansk film", "dansk"]}, {"field": "kw-entity", "value": ["victoria", "skammerens", "tjuvholmen", "kon-tiki og kampen", "jakobs", "skjervald skrukka", "mesteren", "forbrytelsen og borgen", "wulff", "gullkysten", "tordenskjold og kold", "kold", "filmkameratene", "broen", "norge og danmark", "vest-afrika", "the imitation game"]}, {"field": "kw-location", "value": ["europa", "hollywood", "oslo", "danmark", "afghanistan", "afrika", "tsjekkia", "norge", "ghana"]}, {"field": "kw-pageclass", "value": "article"}, {"field": "kw-person", "value": ["s\u00f8ren malling", "charlotte sieling", "nils gaups birkebeinerne", "dansk guinea", "henrik ruben genz", "wulff joseph wulff", "morten tyldum", "john m. jacobsen", "wulff fredrik wulff", "erlend loe", "jakob oftebro", "max manus", "daniel dencik", "peter wessel tordenskjold"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article11966283.ece/72uih5/ALTERNATES/w980-default/Oftebro2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "2016 blir Jakobs store kino\u00e5r"}, {"field": "og-type", "value": "article"}, {"field": "og-url", "value": "http://www.adressa.no/kultur/2015/12/27/2016-blir-Jakobs-store-kino%C3%A5r-11966281.ece"}, {"field": "pageclass", "value": null}, {"field": "publishtime", "value": "2015-12-27T11:41:02.000Z"}, {"field": "recs-articleid", "value": "11966281"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-12-27T11:41:02.000Z"}, {"field": "recs-rawtitle", "value": "2016 blir Jakobs store kino\u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Etter at Jakob Oftebro l\u00e6rte seg dansk, har han p\u00e5 kort tid oppn\u00e5dd flere filmhovedroller i Danmark enn hittil i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/405a654a690873ccec384f0c44d0793b23ecda76.jpg?58b334b4"}, {"field": "thumbnailfullheightdimensions", "value": "200x2206"}, {"field": "timestamp", "value": "2017-02-26T20:04:04.000Z"}, {"field": "title", "value": "2016 blir Jakobs store kino\u00e5r"}, {"field": "url", "value": "http://www.adressa.no/kultur/2015/12/27/2016-blir-Jakobs-store-kino%c3%a5r-11966281.ece"}, {"field": "urlhash", "value": "405a654a690873ccec384f0c44d0793b23ecda76"}], "score": 0.7659594, "siteId": "9222270286501375973", "id": "405a654a690873ccec384f0c44d0793b23ecda76"}

