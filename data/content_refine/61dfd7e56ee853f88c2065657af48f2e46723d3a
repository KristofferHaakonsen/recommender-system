{"fields": [{"field": "modifiedtime", "type": "time", "value": "2012-04-17T18:41:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Demens har i mange \u00e5r v\u00e6rt tabu \u00e5 snakke om. Men stadig flere rammes av denne tunge lidelsen \u2013 og vi vet altfor lite om den. Det vil Helseunders\u00f8kelsen i Nord-Tr\u00f8ndelag (HUNT) endre p\u00e5.", "\u2013 Informasjonen vi har gjennom helseunders\u00f8kelsen gir oss en unik mulighet til \u00e5 finne risikofaktorer og \u00e5rsaker til demens. Kunnskap som kan gi oss metoder for \u00e5 forebygge, sier Jostein Holmen, professor i samfunnsmedisin og daglig leder for HUNT forskningssenter i Verdal.", "Med eldreb\u00f8lgen vil antall tilfeller av demens \u00f8ke dramatisk de kommende \u00e5rene; b\u00e5de i Norge og ellers i verden. I Norge er det i dag anslagsvis 40.000-60.000 som er rammet. Hvert \u00e5r er det 9000 nye tilfeller, og flere ventes det \u00e5 bli. Men selv om mellom 2 og 8 prosent av den vestlige befolkningen over 65 \u00e5r antas \u00e5 v\u00e6re rammet av demens, er kunnskapen om sykdommen relativt d\u00e5rlig.", "\u2013 Det som skjer ved demens er at strukturer i hjernen skrumper inn og forbindelsen mellom nervecellene i hjernen blir \u00f8delagt. Vi vet at demens kan ha en arvlig komponent, men at det ogs\u00e5 m\u00e5 v\u00e6re milj\u00f8messige faktorer som spiller inn. Men hvilke vet vi sv\u00e6rt lite om, sier Holmen.", "Han mener forskningen vil v\u00e6re viktig grunnlag blant annet for fremtidsrettet planlegging innen helsesektoren: Hva b\u00f8r for eksempel kommunehelsetjenesten tilby, og hva kreves det for \u00e5 m\u00f8te denne sterkt voksende gruppen pasienter?", "Nasjonalt folkehelseinstitutt har gitt to millioner kroner til f\u00f8rste del av studien, som skal g\u00e5 over flere \u00e5r. Studien tar blant annet m\u00e5l av seg til \u00e5 b\u00e5de sikre riktigere diagnostisering og gi svar p\u00e5 hvorfor noen av oss blir demente.", "Helseunders\u00f8kelsen i Nord-Tr\u00f8ndelag har i tre omganger p\u00e5 1980-, 1990- og 2000-tallet samlet inn et bredt spekter av helseopplysninger fra over 100.000 nordtr\u00f8ndere. Den siste unders\u00f8kelsen p\u00e5g\u00e5r enn\u00e5. Deltakerne har ogs\u00e5 avgitt blodpr\u00f8ver til forskning. Ved \u00e5 sammenstille opplysninger om livsstil og helse med demensdiagnose fra sykejournaler, venter forskerne \u00e5 finne milj\u00f8messige og genetiske likheter blant dem som rammes. Med andre ord \u2013 avdekke risikofaktorer.", "\u2013 Blant annet var det tidligere antatt at r\u00f8yking bremset utviklingen av demens, noe som senere er tilbakevist, sier Holmen.", "De fleste demenstilfeller skyldes Alzheimers sykdom, mens de \u00f8vrige aldersdemenser i hovedsak skyldes forhold i blod\u00e5rene. Sykdommen gir svikt i kognitive hjernefunksjoner. Mest kjente er hukommelsessvikt som de fleste demente rammes av. HUNT, som tilh\u00f8rer NTNU, samarbeider med Helse Midt-Norge blant annet om diagnostiseringsarbeidet.", "\u2013 Symptomene er mange og forskjellige og dermed er det ofte vanskelig \u00e5 stille diagnosen. F\u00f8rste fase i v\u00e5r studie blir derfor \u00e5 kartlegge forekomsten av demens og \u00e5 kvalitetssikre diagnosene som sykehusene, fastlegene og kommunehelsetjenesten setter, sier Jostein Holmen. Som allmennlege har Holmen selv i en \u00e5rrekke behandlet demente, og vet hvor vanskelig sykdommen kan v\u00e6re \u00e5 takle \u2013 b\u00e5de for pasientene selv, p\u00e5r\u00f8rende og helsepersonell.", "\u2013 Bare det \u00e5 f\u00e5 diagnosen kan gi depresjon. Dette er en trasig sykdom. Hjelpel\u00f8shet er gjennomg\u00e5ende, sier han.", "Maktesl\u00f8sheten overfor demens er det ikke bare pasientene selv som opplever. P\u00e5r\u00f8rende kan ogs\u00e5 bli sterkt preget av at deres kj\u00e6re svinner hen. Derfor skal HUNT-studien ogs\u00e5 unders\u00f8ke hvordan det er \u00e5 v\u00e6re p\u00e5r\u00f8rende til demente og hvordan sykdommen p\u00e5virker psyken og den fysiske helsen til personene rundt.", "\u2013 Det som er tyngst er at det sakte, men sikkert g\u00e5r feil vei. Det f\u00f8les som om jeg har mistet Aud.", "Bj\u00f8rn Holte legger ikke skjul p\u00e5 at det er tungt \u00e5 takle det som skjer med kona Aud. De har v\u00e6rt gift i en mannsalder, men siden 90-tallet har den Aud som Bj\u00f8rn traff i 1973 forsvunnet sakte, men sikkert fra ham. Bare 51 \u00e5r gammel fikk Aud demensdiagnosen \u2013 etter tre \u00e5rs utredning. Like etter jul flyttet hun til Fosslia bosenter. Bj\u00f8rn inns\u00e5 at han ikke klarte \u00e5 passe godt nok p\u00e5 henne alene lenger.", "\u2013 Alt er snudd p\u00e5 hodet. Sykdommen har forandret personligheten hennes. Men jeg slipper ikke taket i henne f\u00f8r hun ikke kjenner meg igjen lenger, sier Bj\u00f8rn Holte.", "Mens ektefellene deres sakte, men sikkert forsvinner fra dem, forsaker Bj\u00f8rn Holte og Sissel Solvold mye av sine egne liv p\u00e5 grunn av sine kj\u00e6res sykdom. Sissels ektemann Helge (60) har en annen form for demens enn Aud. Han har ingen problemer med hukommelsen, men blant annet med spr\u00e5k og taleevne. Men ogs\u00e5 han har skiftet personlighet, og er ikke den samme mannen som Sissel hadde.", "\u2013 Jeg f\u00f8ler at jeg har mistet kj\u00e6resten min. Mange ganger har jeg v\u00e6rt nede i kjelleren og gr\u00e5tt fordi vi er syke, sier hun. Sykdommen p\u00e5virker livet til Sissel s\u00e5 sterkt at hun omtaler seg og Helge som syke sammen.", "\u2013 Demente mister ofte empatisansen. Dermed skj\u00f8nner ikke de at vi lider og klarer ikke \u00e5 gi oss st\u00f8tte, sier Sissel.", "I Stj\u00f8rdal har man if\u00f8lge Sissel slitt med \u00e5 f\u00e5 medlemmer til demensforeningen. Hun mistenker at sykdommen fremdeles er tabubelagt for mange. Hun tror imidlertid p\u00e5r\u00f8rende som holder sine bekymringer, frustrasjoner og sorger for seg selv vil f\u00e5 problemer.", "\u2013 De vil sikkert bli syke av det. For dette er tungt, sier hun."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "77ebcf18ee25b8cb0d3d9f9fad719eb5e5448d27f3c6cf22255a50999618888b"}, {"field": "createtime", "value": "2017-01-26T23:25:23.000Z"}, {"field": "description", "value": "Helseunders\u00f8kelsen i Nord-Tr\u00f8ndelag (HUNT) vil om f\u00e5 \u00e5r kunne gi oss banebrytende kunnskap som kan forebygge demens."}, {"field": "dominantimage", "value": "http://www.adressa.no/incoming/article1237285.ece5/ALTERNATES/w980-default/Jostein_Holmen_HUNT"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/61dfd7e56ee853f88c2065657af48f2e46723d3a.jpg?594baf45"}, {"field": "dominantthumbnaildimensions", "value": "300x169"}, {"field": "heading", "value": ["HUNT vil l\u00f8se demensg\u00e5ten -adressa.no", "Mange flere rammes", "Arv- og milj\u00f8faktorer", "- F\u00f8les som jeg mistet Aud"]}, {"field": "id", "value": "61dfd7e56ee853f88c2065657af48f2e46723d3a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "health-and-fitness"}, {"field": "kw-concept", "value": ["sykdommen p\u00e5virker", "demens", "sykdom", "l\u00f8se demensg\u00e5ten"]}, {"field": "kw-entity", "value": ["aud", "helge", "helse midt-norge", "sissel", "alzheimers", "helseunders\u00f8kelsen", "fosslia", "bj\u00f8rn holte og sissel solvold"]}, {"field": "kw-location", "value": ["verdal", "nord-tr\u00f8ndelag", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["sissel solvold", "bj\u00f8rn holte", "jostein holmen"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1237285.ece5/ALTERNATES/w980-default/Jostein_Holmen_HUNT"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "HUNT vil l\u00f8se demensg\u00e5ten"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article1042437.ece"}, {"field": "pageclass", "value": ["article"]}, {"field": "publishtime", "value": "2008-03-05T06:42:18.000Z"}, {"field": "recs-articleid", "value": "1682222"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2008-03-05T06:42:18.000Z"}, {"field": "recs-rawtitle", "value": "HUNT vil l\u00f8se demensg\u00e5ten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Helseunders\u00f8kelsen i Nord-Tr\u00f8ndelag (HUNT) vil om f\u00e5 \u00e5r kunne gi oss banebrytende kunnskap som kan forebygge demens."}, {"field": "thumbnail", "value": "http://content-thumbnail.cxpublic.com/content/thumbnail200x150/61dfd7e56ee853f88c2065657af48f2e46723d3a.jpg?594baf45"}, {"field": "thumbnailfullheightdimensions", "value": "200x1513"}, {"field": "timestamp", "value": "2017-06-22T11:51:33.000Z"}, {"field": "title", "value": "HUNT vil l\u00f8se demensg\u00e5ten"}, {"field": "url", "value": "http://www.adressa.no/nyheter/nordtrondelag/article1042437.ece"}, {"field": "urlhash", "value": "61dfd7e56ee853f88c2065657af48f2e46723d3a"}], "score": 0.8998928, "siteId": "9222270286501375973", "id": "61dfd7e56ee853f88c2065657af48f2e46723d3a"}

