{"fields": [{"field": "modifiedtime", "type": "time", "value": "2012-04-19T10:30:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det blir bare for dumt. Vi lever tross alt i 2003, sier konsernsjef Berit Kjeldsberg. Adresseavisen skrev l\u00f8rdag om den lukkede klubben Harmonien i Trondheim - der de fleste som kan krype og g\u00e5 med makt er medlemmer. Menn vel \u00e5 merke. Foreningens ordf\u00f8rer, Nils Kristian Nakstad, sa til Adresseavisen at \u00abv\u00e5r eneste hensikt er hyggelig samv\u00e6r\u00bb. Han la ogs\u00e5 til at det klubbens medlemmer bedriver der, ikke er vesentlig for ut\u00f8velse av makt i Midt-Norge. Tidligere Gjensidige-topp, den profilerte Bente Rathe (bildet), trekker p\u00e5 smileb\u00e5ndet. Hun har hovedsakelig sitt nettverk i Oslo, men etter at hun tok valget om \u00e5 forlate toppjobben i Oslo, er hun n\u00e5 i ferd med \u00e5 gj\u00f8re seg ytterligere kjent i Trondheim.", "- Harmonien er en viktig maktfaktor i Trondheim - spesielt for de som bruker klubben ofte. Jeg tror ikke de ville g\u00e5tt der hvis ikke det var viktig. Ingen gj\u00f8r den type ting uten nytte - dette er ikke kun for hygge, sier Rathe, som har kjent til selskapet i mange \u00e5r - og via medarbeidere og samboer har hun leid selskapslokalet flere ganger.", "- Det er makt", "Rathe synes hele fenomenet er merkelig.", "- Det er ganske spesielt at den type fora finnes i dag. \u00c5 skille mellom menn og kvinner p\u00e5 den m\u00e5ten er kunstig, fastsl\u00e5r hun.", "Senterleder p\u00e5 Solsiden, Bente G\u00e4tzschman og konsernsjef i R. Kjeldsberg as, Berit Kjeldsberg, har heller ikke mye til overs for argumentet om at selskapsklubben ikke er viktig som maktarena.", "- Det er n\u00e5 bare \u00e5 se p\u00e5 medlemslista - hvem som er med. Der er makt, nettverksbygging og prestisje, sier Kjeldsberg og legger til:", "- Der bygges nettverk - helt \u00e5penbart. Og det fungerer som en rykteb\u00f8rs. Jeg som driver i eiendom ville selvsagt hatt nytte av \u00e5 vite om bedrifter som skal flytte ut og trenger st\u00f8rre lokaler, nye bygg som skal reises, tomter som skal selges etc. N\u00e5r klubbaftenen er over vet de som har v\u00e6rt der mer enn da de kom, konstaterer Kjeldsberg.", "Hun har tatt opp sp\u00f8rsm\u00e5let med sin far, Francis Kjeldsberg.", "- Fattern sa: Hva med Zonta, ler Kjeldsberg og p\u00e5peker at i n\u00e6ringslivssammenheng har dette kvinnenettverket ingen betydning.", "- For meg er det rett og slett provoserende at noe slik eksisterer i dag. Det er langt over kanten i 2003. Mest skuffet er jeg over de yngre mennene i Harmonien. Hvorfor tar ikke de diskusjonen i dag? Det er p\u00e5 tide at noen av dem markerer at dette er for dumt. Jeg skulle tro kvinner har mye \u00e5 tilf\u00f8re nettverket - b\u00e5de omgangsm\u00e5te og hva som diskuteres, mener Kjeldsberg.", "B\u00e5de Kjeldsberg og G\u00e4tzschmann regner med at det vil komme negative og overb\u00e6rende reaksjoner p\u00e5 at de g\u00e5r ut og sier det de gj\u00f8r. De understreker at dette ikke handler om at de har brennende lyst til \u00e5 bli medlemmer, men at nettverksbygging hvor ett kj\u00f8nn er ekskludert er usunt for n\u00e6ringslivet i byen.", "- Maktserien til Adresseavisen har med all tydelighet vist at nettverksbygging er en viktig maktfaktor, p\u00e5peker G\u00e4tzschmann, som selv har v\u00e6rt aktiv nettverksbygger i b\u00e5de rene kvinnenettverk og i blandete forsamlinger. Hun mener imidlertid at Harmonien - hvor s\u00e5 mye makt er konsentrert - b\u00f8r v\u00e6re \u00e5pen for begge kj\u00f8nn.", "- Hvorfor tror dere kvinner er ekskludert?", "- Det kan ligge et element i at man vil bevare maktstrukturene slik de er - og holde nettverkene for seg selv. Et argument som faktisk brukes er at konene til disse mennene f\u00f8ler seg tryggere n\u00e5r det ikke er damer der, framholder Kjeldsberg.", "- Forhindrer denne type klubber rekruttering av kvinner til toppverv i n\u00e6ringslivet?", "- Det er jo \u00e5penbart. Disse mennene kjenner jo ikke alle de dyktige kvinnene de kunne rekruttert til styrer og ledelse, er de to enige om.", "- Jeg tror vi har en veldig lang vei igjen \u00e5 g\u00e5. Mennene vil gjerne ha sine arenaer i fred. Dette m\u00e5 det bli en forandring p\u00e5 f\u00f8r eller senere. Det er helt unaturlig med slike fora. Kanskje er det annerledes om ti \u00e5r, sp\u00f8r G\u00e4tzschmann.", "- Blir vel skutt", "Kvinnene f\u00e5r faktisk st\u00f8tte av en mann som burde vite hva han snakker om: Tidligere ordf\u00f8rer i selskapet, advokat Endre Kolbj\u00f8rnsen (bildet).", "- I Harmonien diskuteres viktige saker og det knyttes vennskapsb\u00e5nd. Slik jeg oppfatter det utgj\u00f8r Harmonien en vesentlig del av maktkjernen i Trondheim. Der utvikles nettverk, sier Endre Kolbj\u00f8rnsen p\u00e5 telefon fra Gran Canaria, hvor han jobber med \u00e5 utvikle Lyngs turistprosjekt i Taurodalen.", "- N\u00e5 blir jeg vel skutt n\u00e5r jeg kommer hjem - etter \u00e5 ha sagt dette, sm\u00e5ler han.", "- Er det et problem at kvinner ikke er med i slike maktsirkler?", "- De blir jo utestengt. S\u00e5 enkelt er det, svarer Kolbj\u00f8rnsen.", "Med i Rotary", "B\u00e5de G\u00e4tzschmann og Kjeldsberg understreker at utelukkelsen fra Harmonien ikke betyr at de er avstengt fra annen nettverksbygging i byen. Det er fremdeles mange muligheter til \u00e5 bli kjent med andre n\u00e6ringslivsfolk. G\u00e4tzschmann fikk i sin tid Kjeldsberg med i Rotary, avdeling Lade.", "- Jeg hadde aldri trodd om meg selv at jeg skulle bli medlem i Rotary, men n\u00e5 er jeg det, ler Kjeldsberg. Hun har ogs\u00e5 deltatt p\u00e5 Sparebank 1 Midt-Norge sin tur til Baltikum nylig - noe hun opplevde som sv\u00e6rt nyttig.", "At kvinner nesten er frav\u00e6rende p\u00e5 Adresseavisens maktliste, overrasker ikke de to.", "- Verden er nok slik dere har beskrevet, enn s\u00e5 synd det er. Maktserien har synliggjort betydningen av nettverk. Vi har v\u00e6rt for lite bevisste p\u00e5 det, mener Kjeldsberg."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "848182e11fa1d3b507eca8118e0ff7ec9f5f4b3775546befd482e4383137a55b"}, {"field": "createtime", "value": "2015-04-25T20:11:45.000Z"}, {"field": "description", "value": "Forretningskvinner i Trondheim fnyser av p\u00e5standen om at Herreklubben Harmonien ikke er en maktarena. De reagerer p\u00e5 at det fortsatt eksisterer en lukket klubb for byens mektige herrer hvor kvinner er utelukket."}, {"field": "dominantimage", "value": "http://www.adressa.no/incoming/article1066231.ece5/ALTERNATES/w980-default/ver2%20G%C3%A4tchmann%20og%20Kjeldsberg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4e003743d4a53f831d23382eb911a61425be0bfd.jpg?597266d9"}, {"field": "dominantthumbnaildimensions", "value": "300x169"}, {"field": "heading", "value": "- Det blir bare for dumt -adressa.no"}, {"field": "id", "value": "4e003743d4a53f831d23382eb911a61425be0bfd"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-company", "value": ["lade", "gjensidige"]}, {"field": "kw-concept", "value": ["klubb", "lukket klubb", "kvinner", "trondheim", "menn", "nettverk", "makt"]}, {"field": "kw-entity", "value": ["g\u00e4tzschmann og kjeldsberg", "lyngs", "sparebank 1", "kjeldsberg", "solsiden", "rotary", "taurodalen", "zonta", "baltikum", "g\u00e4tzschmann", "kjeldsberg og g\u00e4tzschmann", "adresseavisen", "herreklubben harmonien"]}, {"field": "kw-location", "value": ["trondheim", "oslo", "gran canaria", "midt-norge"]}, {"field": "kw-pageclass", "value": "article"}, {"field": "kw-person", "value": ["r. kjeldsberg", "bente rathe", "endre kolbj\u00f8rnsen", "berit kjeldsberg", "francis kjeldsberg", "nils kristian nakstad", "bente g\u00e4tzschman"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1066231.ece5/ALTERNATES/w980-default/ver2%20G%C3%A4tchmann%20og%20Kjeldsberg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det blir bare for dumt"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article49223.ece"}, {"field": "pageclass", "value": ["article"]}, {"field": "publishtime", "value": "2003-09-07T22:12:58.000Z"}, {"field": "recs-articleid", "value": "2202206"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-09-07T22:12:58.000Z"}, {"field": "recs-rawtitle", "value": "- Det blir bare for dumt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Forretningskvinner i Trondheim fnyser av p\u00e5standen om at Herreklubben Harmonien ikke er en maktarena. De reagerer p\u00e5 at det fortsatt eksisterer en lukket klubb for byens mektige herrer hvor kvinner er utelukket."}, {"field": "thumbnail", "value": "http://content-thumbnail.cxpublic.com/content/thumbnail200x150/4e003743d4a53f831d23382eb911a61425be0bfd.jpg?597266d9"}, {"field": "thumbnailfullheightdimensions", "value": "200x1041"}, {"field": "timestamp", "value": "2017-07-21T20:40:57.000Z"}, {"field": "title", "value": "- Det blir bare for dumt"}, {"field": "url", "value": "http://www.adressa.no/nyheter/trondheim/article49223.ece"}, {"field": "urlhash", "value": "4e003743d4a53f831d23382eb911a61425be0bfd"}], "score": 0.44527885, "siteId": "9222270286501375973", "id": "4e003743d4a53f831d23382eb911a61425be0bfd"}

