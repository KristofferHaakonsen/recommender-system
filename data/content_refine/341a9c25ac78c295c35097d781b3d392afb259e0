{"fields": [{"field": "modifiedtime", "type": "time", "value": "2012-06-19T12:07:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Langs bryggen ligger b\u00e5tene tett. Ensomme, dekket av frostlag venter de p\u00e5 sommeren.", "\u2013 Hjemmet v\u00e5rt har verdens flotteste all\u00e9, smiler Leif, mens vi g\u00e5r mot den st\u00f8rste b\u00e5ten i Vestre Kanalhavn i Trondheim. Den med to etasjer, og attp\u00e5til en innbygd takterrasse p\u00e5 toppen. Eller en flybridge som det heter p\u00e5 b\u00e5tspr\u00e5ket. Det lyser lunt fra vinduene i en vinterm\u00e5ned hvor det f\u00f8les som om dagslyset aldri er p\u00e5 for fullt.", "Kaffen serveres mens b\u00e5ten duver lett, men det er det bare vi som er p\u00e5 bes\u00f8k som merker. Langsomme, beroligende bevegelser. M\u00e5kene skriker forkj\u00f8lelseshest utenfor, og en utvidet andefamilie sv\u00f8mmer forbi p\u00e5 n\u00e6rt hold.", "Raus utsikt", "Dette er den faste adressen til de to forlovede, som sitter i hver sin lenestol i tung chesterfieldstil. Leif er fra Trondheim, Line er fra R\u00e6lingen i Akershus. De m\u00f8ttes som godt voksne. Line hadde hus i Dr\u00f8bak, hvor Leif flyttet inn. Men begge elsket b\u00e5tlivet, s\u00e6rlig Leif. Line skulle han f\u00e5 like b\u00e5tfrelst. For da dr\u00f8mmeb\u00e5ten dukket opp ble huset solgt.", "\u2013 De aller fleste som bor i b\u00e5t bor i seilb\u00e5t, slik er det ogs\u00e5 her i Kanalen hvor det bor folk i kanskje 15 b\u00e5ter, sier Leif. Minuset med en seilb\u00e5t, syns Line og Leif, er at du bor nede i b\u00e5ten med begrenset utsikt. Vinduene er helt \u00f8verst, mot taket. Slik m\u00e5 du st\u00e5 oppreist for \u00e5 se ut.", "\u2013 I en yacht som denne, som har flere etasjer, har vi god utsikt. Store vinduer i b\u00e5de bysse, salong og styrehus, sier Leif.", "Varmt og romslig", "Bysse, eller kj\u00f8kken, med komfyr kj\u00f8le- og fryseskap, oppvaskmaskin og mikrob\u00f8lgeovn. Salong, eller stue, med sofa, godstoler og tv. Ned en trapp, til etasjen med glugger \u00f8verst mot taket. Her er det stort soverom og bad som til og med har badekar. Nede, under styrehuset, er det to gjesterom med eget bad.", "Line og Leif mangler ingenting.", "\u2013 Jeg har aldri hatt st\u00f8rre soverom enn her jeg, smiler Line. Aldri har hun hatt det s\u00e5 varmt heller, p\u00e5st\u00e5r hun. Dermed holdt ikke to fordommer: Ikke er det trangt om bord og ikke er det kaldt \u00e5 bo i b\u00e5t om vinteren.", "Det er mange sp\u00f8rsm\u00e5l vi landkrabber lurer p\u00e5, og etter \u00e5 ha bes\u00f8kt Line og Leif vet vi blant annet at: De betaler m\u00e5nedlig leie til Trondheim havn for \u00e5 ha b\u00e5ten liggende ved bryggen. Posten f\u00e5r de i postboks i sentrum. De har sentralfyr som avgir 19 kilowatt med varme, fordelt p\u00e5 13 radiatorer. Dette g\u00e5r p\u00e5 diesel, det gj\u00f8r ogs\u00e5 hovedmotoren. Diesel bestilles, og kommer med tankbil. B\u00e5ten tar 3000 liter diesel. De har ogs\u00e5 et str\u00f8maggregat, som kan levere 16 kilowatt med str\u00f8m. Vann har de i to store beholdere som til sammen rommer 1300 liter, og hver uke drar de p\u00e5 minicruise til Ravnkloa for \u00e5 fylle opp med vann.", "Og s\u00e5 har de et eget avansert alarmsystem om bord, noe de m\u00e5 ha n\u00e5r de ligger til kai s\u00e5 sentralt.", "Finnes bare en", "Yachten, som heter Kystfareren, har en spesiell historie.", "\u2013 Den ble bygd i USA i 1972, og er den eneste i sitt slag. Den var en spesialbestilling til fabrikken, og den var som ferdig verdens st\u00f8rste seriebygde lystyacht med glassfiberskrog. B\u00e5ten er 18 meter lang, havg\u00e5ende, kraftig bygget og veier 40 tonn n\u00e5r vi er fullbunkret. I 2004 kom yachten til Norge, og da ble alt det tekniske oppgradert, sier Leif som gj\u00f8r alt p\u00e5 b\u00e5ten selv; han er b\u00e5de kaptein, mekaniker og vedlikeholder. Slik m\u00e5 det v\u00e6re, hvis ikke hadde det blitt veldig kostbart \u00e5 holde liv i yachten.", "Line og Leif kom med b\u00e5t til Trondheim i mai 2010, og siden har de bodd her. Begge er uf\u00f8retrygdet, men Leif jobber innimellom som frivillig skipper p\u00e5 Los og redningsb\u00e5ten M/S.", "\u2013 Jeg hadde aldri bodd i b\u00e5t f\u00f8r jeg m\u00f8tte Leif. Det er et annerledes liv, men jeg liker det. Jeg er veldig glad i natur, i b\u00e5de dyr, sj\u00f8, v\u00e6r og frihetsf\u00f8lelsen det gir \u00e5 bo i b\u00e5t, sier Line.", "\u2013 Jeg liker best friheten, sier Leif.", "\u2013 Er vi lei av utsikten, ja, s\u00e5 er det bare \u00e5 snu b\u00e5ten. Eller ta en tur, sier Leif. Det blir ofte helgeturer ut til Fosen, eller kanskje mot Nordm\u00f8re. N\u00e5 dr\u00f8mmer de om Helgelandskysten. Fjordluft, tett p\u00e5 naturen. Men samtidig bor de sv\u00e6rt urbant, s\u00e5 sentralt i Midtbyen at Leif har havnet i Adresseavisens nyhetsspalter fordi han har reddet folk fra \u00e5 drukne i kanalen. Sist var i jula da en mann skulle sl\u00e5 lens fra kaia, og havnet i det iskalde vannet. Heldigvis satt Leif i salongen om bord og h\u00f8rte ropene.", "Maritim stil", "Det er hjemmekoselig inne i b\u00e5ten. M\u00f8blene i salongen ble i sin tid spesiallaget. Skinn og tungt, m\u00f8rkt tre; det kler en yacht.", "\u2013 Det er klart, at interi\u00f8rmessig er vi ganske l\u00e5st. M\u00f8blene er her og m\u00e5 st\u00e5 der de st\u00e5r. Vi har en container med m\u00f8bler st\u00e5ende, etter at vi solgte huset i Dr\u00f8bak. Men n\u00e5, mens vi bor i b\u00e5t, f\u00e5r vi heller variere med de sm\u00e5 tingene, sier Line og fors\u00f8ker lattermildt \u00e5 nekte fotografen \u00e5 ta bilde av to miniatyrstoler i maritim stil som er telysholdere.", "\u2013 De der var her da vi kj\u00f8pte b\u00e5ten, men de skulle v\u00e6rt kastet over bord, sp\u00f8ker Line. Men Leif mener de er riktig s\u00e5 vakre, og viser til messingskiltet han har hengt opp inne i styrerommet: \"The captain's word is law\". Det er en vennskapelig krangling, i et hjem som har flere maritime innslag, naturlig nok. Som et stort fotografi av et fyrt\u00e5rn i storm, og gardiner og puter med anker og skjell p\u00e5.", "Tv-en i salongen kan heves og senkes, slik dekker den ikke utsikten n\u00e5r den ikke er i bruk. Og skulle Line begynne \u00e5 savne vedfyring, ja s\u00e5 setter bare Leif p\u00e5 en dvd med en peis som brenner.", "\u2013 Det Line fryktet mest hun kom til \u00e5 savne da vi flyttet om bord var peis, s\u00e5 da kj\u00f8pte jeg peiskos p\u00e5 dvd til henne, smiler Leif.", "\u2013Er det ingenting ulemper med \u00e5 bo i b\u00e5t?", "Line og Leif blir stille. De pr\u00f8ver virkelig \u00e5 komme p\u00e5 noe, men de gj\u00f8r ikke det."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "97c617e40742188ddf86752e10a12b66c3c91b20a2c833d773e7b14288dab7fa"}, {"field": "createtime", "value": "2017-04-30T21:20:49.000Z"}, {"field": "description", "value": "Ved enden av flytebrygga nede ved Kanalen i Trondheim ligger b\u00e5ten som er hjemmet til Line Lima Johansen og Leif Henning Tofte."}, {"field": "dominantimage", "value": "http://www.adressa.no/incoming/article2130907.ece5/ALTERNATES/w980-default/newPic_5130.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/341a9c25ac78c295c35097d781b3d392afb259e0.jpg?597c78fe"}, {"field": "dominantthumbnaildimensions", "value": "300x169"}, {"field": "heading", "value": "Lykkelig b\u00e5tliv i Kanalen -adressa.no"}, {"field": "id", "value": "341a9c25ac78c295c35097d781b3d392afb259e0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "posten"}, {"field": "kw-concept", "value": ["b\u00e5t", "maritim stil"]}, {"field": "kw-entity", "value": ["nordm\u00f8re", "fosen", "vestre kanalhavn", "ravnkloa", "leif", "line", "line lima johansen og leif henning tofte", "midtbyen", "adresseavisens", "line og leif", "kanalen", "los", "helgelandskysten", "kystfareren"]}, {"field": "kw-location", "value": ["akershus", "trondheim", "norge", "r\u00e6lingen", "dr\u00f8bak"]}, {"field": "kw-pageclass", "value": "article"}, {"field": "kw-person", "value": ["line lima johansen", "leif henning tofte"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2130907.ece5/ALTERNATES/w980-default/newPic_5130.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lykkelig b\u00e5tliv i Kanalen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1766094.ece"}, {"field": "pageclass", "value": ["article"]}, {"field": "publishtime", "value": "2012-01-30T08:49:22.000Z"}, {"field": "recs-articleid", "value": "3115800"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-01-30T08:49:22.000Z"}, {"field": "recs-rawtitle", "value": "Lykkelig b\u00e5tliv i Kanalen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Ved enden av flytebrygga nede ved Kanalen i Trondheim ligger b\u00e5ten som er hjemmet til Line Lima Johansen og Leif Henning Tofte."}, {"field": "thumbnail", "value": "http://content-thumbnail.cxpublic.com/content/thumbnail200x150/341a9c25ac78c295c35097d781b3d392afb259e0.jpg?597c78fe"}, {"field": "thumbnailfullheightdimensions", "value": "200x2946"}, {"field": "timestamp", "value": "2017-07-29T12:01:02.000Z"}, {"field": "title", "value": "Lykkelig b\u00e5tliv i Kanalen"}, {"field": "url", "value": "http://www.adressa.no/forbruker/hjem/article1766094.ece"}, {"field": "urlhash", "value": "341a9c25ac78c295c35097d781b3d392afb259e0"}], "score": 0.6305427, "siteId": "9222270286501375973", "id": "341a9c25ac78c295c35097d781b3d392afb259e0"}

