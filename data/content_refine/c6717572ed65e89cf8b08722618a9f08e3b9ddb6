{"fields": [{"field": "modifiedtime", "type": "time", "value": "2012-04-24T12:03:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En kamuflasjefarget milit\u00e6rbil svinger inn p\u00e5 parkeringsplassen p\u00e5 Persaunet leir. Det er tidlig l\u00f8rdag morgen og kuldegrader. To menn stiger ut av bilen og setter kursen mot en av bygningene. De presenterer seg som l\u00f8ytnant Tore Tofte (31) og sersjant Svein Arne Eggen (24). HV st\u00e5r det over d\u00f8ra p\u00e5 bygningen.", "- S\u00f8ren, jeg har glemt n\u00f8klene, sier l\u00f8ytnant Tofte.", "- Kaffetrakteren st\u00e5r heldigvis i gangen.", "Gangen er milit\u00e6rgr\u00f8nn og lang. En sofa er plassert helt i enden av den. P\u00e5 veggene henger det masse bilder. Et av dem viser noen s\u00e6rdeles unge gutter i uniform som skj\u00e6rer grimaser idet de kommer ut av et r\u00f8ykfullt telt.", "Det er CS-gass (gass som irriterer slimhinnene) de utsettes for . . .", "- Jeg var gjennom det der da jeg var 16 og syntes det var dritkult, sier Eggen.", "- Det er ikke lov lenger \u00e5 utsette ungdommene i Ungdomsheimevernet for slikt, forklarer Tofte.", "Etter Hadelands-drapene i 1981, hvor to av gjerningsmennene fra det h\u00f8yreekstreme milj\u00f8et hadde sin bakgrunn i Heimevernet, har det v\u00e6rt mye debatt rundt HV-ungdommen. Nylig ble det foresl\u00e5tt at man skulle nekte dem skytetrening:", "- Hadde vi droppet skytetreningen, ville HV-ungdommen blitt som en hvilken som helst speideravdeling og da kunne det v\u00e6rt det samme, sier Tofte og skjenker opp i kaffe.", "- Men vi er veldig oppmerksomme p\u00e5 grumsete holdninger, sier Tofte og legger til at de ikke har opplevd noe \u00abgrums\u00bb i Tr\u00f8ndelag de siste \u00e5rene.", "Tofte er leder for Ungdomsheimevernet i Trondheim.", "- Det tar to timer \u00e5 kj\u00f8re, s\u00e5 vi m\u00e5 vel dra n\u00e5? Sp\u00f8r sersjant Eggen.", "Denne l\u00f8rdagen har Ungdomsheimevernet i S\u00f8r-Tr\u00f8ndelag \u00f8velse i Haltdalen, og \u00f8velsen har f\u00e5tt navnet \u00abBasic Winter\u00bb. Tofte og Eggen har ansvaret for at utstyret er i orden. De setter fra seg kaffekoppene og g\u00e5r ut til bilen.", "F\u00f8rst m\u00e5 de fylle drivstoff. Deretter svinger den store bilen utp\u00e5 E6 med kurs s\u00f8rover.", "Veien opp til \u00f8vingsomr\u00e5det i Haltdalen er s\u00e5peglatt. Utenfor HV-bygningen har noen av de eldste ungdommene samlet seg rundt et b\u00e5l. Inne i bygningen sitter befalet og koker kaffe.", "Tofte tar av seg ytterjakka. Han var bare 15 \u00e5r da han s\u00f8kte om \u00e5 f\u00e5 bli med i Heimevernet. Allerede p\u00e5 det tidspunktet hadde han bestemt seg for \u00e5 s\u00f8ke befalsskolen. Han har ogs\u00e5 tjenestegjort i utlandet . . .", "- Systemet forandrer deg enten du vil det eller ei. Jeg sliter for", "eksempel med tellekanter i klesskapet, smiler Tofte og legger til:", "- Du l\u00e6rer mye nyttig ogs\u00e5. Disiplin for eksempel.", "Han blir avbrutt av en stor skuddsalve.", "Skuddsalven kommer fra skytebanen. 12 av de yngste ungdommene ligger p\u00e5 betonggulvet p\u00e5 skytebanen med hver sin AG3 der automatikken er avsl\u00e5tt. De f\u00e5r bare skyte ett og ett skudd. Befalet kontrollerer at alle har satt i magasinet riktig.", "- Er alt klart med sikringen? Roper en sersjant og ungdommene nikker.", "- OK! Da skyter vi.", "Tofte og Eggen fikler frem \u00f8reproppene fra lommene sine. Det smeller noe helt vanvittig n\u00e5r skuddene g\u00e5r. Helt til venstre ligger en jente. Hun heter Hilde Skj\u00e6rvold, og er ikledd hvit bukse og gr\u00f8nne, sv\u00e6re st\u00f8vler. Det lyse h\u00e5ret skjuler h\u00f8rselsvernet. Hun skyter tre skudd mot blinken.", "Skytebanen er dekket av sn\u00f8, et og annet gr\u00f8nt grantre stikker opp.", "Hilde er 17 \u00e5r og hun har ikke bestemt seg for om hun vil inn i Forsvaret \u00abp\u00e5 ordentlig\u00bb. Men det vil Arne Johnsen (16), Karl Christian Kviseth (17) og Emil Johansen (16) som ligger ved siden av henne og skyter.", "- \u00c5 v\u00e6re med i HV-ungdommen kan gi oss en flying start n\u00e5r vi skal s\u00f8ke p\u00e5 befalsskolen, sier Karl Christian.", "Karl Christian er lagf\u00f8rer for sin gruppe i Ungdomsheimevernet:", "- Jeg l\u00e6rer \u00e5 ta ansvar. Jeg l\u00e6rer \u00e5 samarbeide . . .", "- Og du l\u00e6rer \u00e5 holde ut, flirer Emil og legger til at de hadde det ganske vondt natten i forveien:", "- Vi fikk ikke sove, fordi \u00abnoen\u00bb var utenfor leiren v\u00e5r og lusket.", "De fire f\u00e5r beskjed om \u00e5 skyte videre. L\u00f8ytnant Tofte ler litt i bakgrunnen, han hvisker:", "- Det eneste som lusket rundt leiren deres i natt var fantasifigurer. De er s\u00e5 nerv\u00f8se for at de eldre ungdommene skal komme og skremme dem.", "For mens Emil, og de andre deltar i Basic Winter for \u00e5 l\u00e6re \u00e5 overleve i kulda, er de eldre ungdommene med for \u00e5 l\u00e6re seg patruljetjeneste. Dette inneb\u00e6rer at de skal \u00absnike\u00bb seg innp\u00e5 de yngre . . .", "Men akkurat n\u00e5 er de eldre ungdommene harml\u00f8se der de st\u00e5r og varmer seg rundt et b\u00e5l ute p\u00e5 g\u00e5rdsplassen.", "- Det skjer ikke ofte at vi f\u00e5r varme oss med \u00e5 tenne b\u00e5l, sier en snufsete hvitkledd gutt ved navn Torgrim Schintler (17). Ved siden av ham st\u00e5r lagf\u00f8rer \u00d8yvind Eidem (18). Det er slutt p\u00e5 pausen, og Eidem br\u00f8ler til de andre at de m\u00e5 finne frem utstyr. Laget hans skal p\u00e5 skitur.", "- Folk har et s\u00e5 feilaktig bilde av Ungdomsheimevernet. De tror alt handler om \u00e5 springe rundt og skyte vilt med v\u00e5pen. Folk tror det er en skikkelig Rambo-kultur her, sier \u00d8yvind mens laget lemper ut NATO-plankene (ski).", "Hilde Gabrielsen (18) spenner skiene p\u00e5 seg. Hun fikk lyst til \u00e5 melde seg inn i Ungdomsheimevernet etter at ekskj\u00e6resten hennes var inne til f\u00f8rstegangstjeneste.", "- Jeg var redd jeg kom til \u00e5 v\u00e6re den eneste jenta. Det var jeg heldigvis ikke. Det er ikke s\u00e5nn \u00abse bort, jeg m\u00e5 skifte\u00bb, flirer Hilde og demonstrerer med \u00e5 dekke til kroppen sin.", "Over 2500 ungdommer i alderen 16-21 \u00e5r er med i HV-ungdommen - mer enn 20 prosent av disse er jenter.", "Ungdomsheimevernet har m\u00f8tt en del motstand. Ikke alle er like begeistret for at ten\u00e5ringer l\u00f8per rundt og leker krig, og da det viste seg at den ene av de to siktede i Baneheia-saken hadde v\u00e6rt aktiv i HV-ungdommen i flere \u00e5r, bl\u00e5ste debatten opp p\u00e5 nytt.", "Barneombudet har flere ganger g\u00e5tt inn for \u00e5 heve aldersgrensen for HV-ungdommen, men har m\u00f8tt motstand fra b\u00e5de Heimevernet og Forsvarsdepartementet.", "- Det finnes ingen milit\u00e6re strategiske grunner for \u00e5 la barn under 18 \u00e5r v\u00e6re med i Heimevernet. Uansett hvordan man vrir p\u00e5 dette, s\u00e5 er Heimevernet en del av milit\u00e6ret - og vi synes ikke det er riktig at barn skal delta p\u00e5 v\u00e5pentreninger, sier barneombud Trond Waage, som legger til at det er nok av kommersielle krefter som p\u00e5virker barn som det er, s\u00e5 som dataspill som bruker reelle typebetegnelser p\u00e5 v\u00e5pen og detaljrik beskrivelse av hvordan de virker.", "- Vi vet at barn som har blitt trent i v\u00e5pen, kan finne p\u00e5 \u00e5 bruke v\u00e5pen i andre sammenhenger. Det finnes en rekke tragiske", "eksempler p\u00e5 akkurat dette. Internasjonalt jobbes det n\u00e5 intensivt for \u00e5 stoppe all v\u00e5pentrening av barn under 18 \u00e5r. Men vi sl\u00e5ss mot store krefter, og selv om Heimevernet er en liten brikke i det hele, s\u00e5 er det viktig at Norge viser et internasjonalt ansvar og vedtar at ingen v\u00e5pentrening skal gis ungdom under 18 \u00e5r, sier Waage.", "- Jeg kan forst\u00e5 at enkelte er skeptiske til at vi har s\u00e5 unge medlemmer i HV-ungdommen, men det er viktig \u00e5 huske p\u00e5 at vi ikke behandler ungdommene som soldater. Vi som er befal, fungerer mer som onkler, sier Tofte.", "Befalet har benket seg innend\u00f8rs med hver sin primus. Ser-sjant Eggen legger noen baconskiver i panna. Utenfor forbereder ungdommene seg p\u00e5 \u00e5 sette opp knappetelt. Natten i forveien fikk de yngste ikke opp teltene sine f\u00f8r langt p\u00e5 natt, i dag startet de arbeidet litt tidligere. HV-ungdommen i Trondheim reiser ut p\u00e5 slike \u00f8velser en gang i m\u00e5neden. I tillegg m\u00f8tes de hver tirsdag p\u00e5", "Persaunet.", "Hilde, Arne, Karl Christian og Emil st\u00e5r ute og sm\u00e5fryser. Det begynner \u00e5 bli kaldt, det begynner \u00e5 bli sent ogs\u00e5, og de fire m\u00e5 m\u00f8te uthvilt morgenen etter - da skal de nemlig ut p\u00e5 skimarsj.", "- Hva sier foreldrene deres til at dere er med?", "- Mamma sier ikke s\u00e5 mye. Pappa var yrkesoffiser, sier Emil.", "- Pappaen min ble dimmet etter seks timer, sier Arne.", "De ler, og g\u00e5r for \u00e5 sette opp knappeteltet.", "Basic Winter er enn\u00e5 ikke over . . ."]}, {"field": "category0", "value": "kultur"}, {"field": "contenthash", "value": "8fac02413fa55a1245c34a9016b01bc225e1f140f49a98e9fa15afcaace1c156"}, {"field": "createtime", "value": "2016-04-23T09:39:02.000Z"}, {"field": "description", "value": "Det er iskaldt. Vanvittige smell h\u00f8res n\u00e5r 16-17-\u00e5ringer trener med AG3. De ferske medlemmene i HV-ungdommen har sin f\u00f8rste vinter\u00f8velse."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6717572ed65e89cf8b08722618a9f08e3b9ddb6.jpg?59343a9b"}, {"field": "dominantthumbnaildimensions", "value": "256x256"}, {"field": "heading", "value": "\u00d8velse Basic Winter -adressa.no"}, {"field": "id", "value": "c6717572ed65e89cf8b08722618a9f08e3b9ddb6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "family-and-parenting"}, {"field": "kw-concept", "value": ["eldre ungdommene", "ungdom", "barn", "skyte"]}, {"field": "kw-entity", "value": ["arne", "ungdomsheimevernet", "hilde", "karl christian og emil", "hadelands", "persaunet", "baneheia", "s\u00f8ren", "heimevernet og forsvarsdepartementet", "haltdalen", "basic winter", "heimevernet", "forsvaret", "rambo"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["torgrim schintler", "karl christian", "hilde gabrielsen", "tore tofte", "\u00f8yvind eidem", "karl christian kviseth", "trond waage", "hilde skj\u00e6rvold", "svein arne eggen", "arne johnsen", "emil johansen"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8velse Basic Winter"}, {"field": "og-type", "value": "article"}, {"field": "og-url", "value": "http://www.adressa.no/kultur/article298768.ece"}, {"field": "pageclass", "value": ["article"]}, {"field": "publishtime", "value": "2001-02-01T23:00:00.000Z"}, {"field": "recs-articleid", "value": "2988196"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-01T23:00:00.000Z"}, {"field": "recs-rawtitle", "value": "\u00d8velse Basic Winter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er iskaldt. Vanvittige smell h\u00f8res n\u00e5r 16-17-\u00e5ringer trener med AG3. De ferske medlemmene i HV-ungdommen har sin f\u00f8rste vinter\u00f8velse."}, {"field": "thumbnail", "value": "http://content-thumbnail.cxpublic.com/content/thumbnail200x150/c6717572ed65e89cf8b08722618a9f08e3b9ddb6.jpg?59343a9b"}, {"field": "thumbnailfullheightdimensions", "value": "200x1701"}, {"field": "timestamp", "value": "2017-06-04T16:51:39.000Z"}, {"field": "title", "value": "\u00d8velse Basic Winter"}, {"field": "url", "value": "http://www.adressa.no/kultur/article298768.ece"}, {"field": "urlhash", "value": "c6717572ed65e89cf8b08722618a9f08e3b9ddb6"}], "score": 0.8655461, "siteId": "9222270286501375973", "id": "c6717572ed65e89cf8b08722618a9f08e3b9ddb6"}

