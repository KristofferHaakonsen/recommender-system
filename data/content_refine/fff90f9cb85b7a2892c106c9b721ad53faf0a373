{"fields": [{"field": "modifiedtime", "type": "time", "value": "2012-10-24T08:56:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["linn holberg. leder i human-etisk forbund", "trondheim"]}, {"field": "body", "value": ["Saken oppdateres.", "Hvert \u00e5r f\u00f8des det i snitt ca. 60 000 barn i Norge. For hvert av disse barna sender den enkelte f\u00f8deinstitusjon inn en melding om f\u00f8dsel til et utvalgt skattekontor. Ark nummer to av tre i meldingen videresendes til Den Norske Kirke. Og hvis barnets mor eller far er medlem i kirken, blir barnet f\u00f8rt inn i kirkeregisteret, og det uten at foreldrene gis noen som helst informasjon om det. At den andre forelderen er medlem i et annet tros- og livssynssamfunn er tydeligvis for staten likegyldig.", "\u00ab\u00c5 h\u00f8re inn under\u00bb Kirken er ikke det samme som medlemskap. Man m\u00e5 d\u00f8pes for \u00e5 bli medlem av kirken. Men tilh\u00f8righet har noen av de samme virkningene, og de tilh\u00f8rige telles med n\u00e5r man offentliggj\u00f8r medlemstall og statistikk fra Kirken. Barna blir st\u00e5ende oppf\u00f8rt som tilh\u00f8rige til de fyller 18 \u00e5r, eller lenger.", "Som konstituert leder av Human-Etisk Forbund i Trondheim f\u00e5r jeg til stadighet h\u00f8re fra medlemmer om foreldre som sjokkert oppdager at deres barn tilh\u00f8reri Kirken, uten at barnet er d\u00f8pt. Det er med vantro de sp\u00f8r om hvordan dette kan skje. Og det er da jeg kan fortelle dem, at blant annet jeg, gjennom min jobb som jordmor, er pliktig til \u00e5 gj\u00f8re nettopp dette.", "I forskrift om melding av f\u00f8dsler (1982-10-25 nr 1524) skal jordmor eller lege gi opplysning om kirketilh\u00f8righeten i f\u00f8dselsmeldingen. Videre er det folkeregisteret som skal sende s\u00e6rskilt melding om f\u00f8dsel til presten i det kirkesognet moren er registrert som bosatt. P\u00e5 denne m\u00e5ten melder f\u00f8dselsinstitusjonen fra til kirken om at nettopp deres barn etter kirkeloven skal ansees som tilh\u00f8rig til et trossamfunn de kanskje ikke tror p\u00e5.", "Det er som nevnt tidligere f\u00f8deinstitusjonene som sender inn denne meldingen uten at de p\u00e5 noen m\u00e5te er p\u00e5lagt \u00e5 gi foreldrene denne informasjonen. Som ansatt i helsevesenet er man p\u00e5lagt opplysningsplikt om sv\u00e6rt mye. Men her er det slett ikke s\u00e5nn. Etter endt skolegang og praksis ble ikke disse skjemaene nevnt med ett ord \u2013 annet enn at dette er tre ark man m\u00e5 fylle ut, stemple og signere. Jeg har diskutert dette med flere av mine kollegaer, og de fleste av dem er heller ikke kjent med dette lovverket.", "Jeg har snakket med medlemmer som har spurt sin fastlege eller jordmor n\u00e5r de har g\u00e5tt til svangerskapskontroller om hvorfor trossamfunn skal f\u00f8res opp p\u00e5 deres \u00abhelsekort for gravide\u00bb. F\u00e5 har f\u00e5tt det riktige svaret. Et medlem fikk h\u00f8re av sin fastlege at \u00abdet har ingen betydning\u00bb. En annen fikk h\u00f8re at \u00abdet er fint for oss \u00e5 vite i tilfelle det skjer deg eller barnet noe alvorlig\u00bb. Alts\u00e5 er jordm\u00f8dre og leger som samler og sender inn denne informasjonen like uvitende som foreldrene.", "I Human-Etisk Forbund er vi p\u00e5 ingen m\u00e5te i mot at folk melder seg inn i et forbund de tror p\u00e5, men det er uakseptabelt at barn blir f\u00f8rt inn i kirkeregisteret uten at foreldrene er klar over det, og uten at det gis en melding om at oppf\u00f8ringen er skjedd. Foreldre er selvsagt opptatt av barna sine og tar et bevisst valg om hvorvidt de skal d\u00f8pe barnet sitt eller ikke. Human-Etisk Forbund har tiltro til at dagens foreldre er bevisste sitt valg, men det utdaterte systemet om tilh\u00f8righet viser at myndighetene ikke har den samme tiltroen. Mange av dem som velger ikke \u00e5 d\u00f8pe barna forklarer det med at de vil at barna skal velge religion eller livssyn selv n\u00e5r de blir eldre. Det mange av dem ikke vet er at barna allerede er registrert i Kirken.", "Det er ingen som liker \u00e5 st\u00e5 som medlem i en organisasjon man ikke har meldt seg inn i. Ingen synes heller det er OK \u00e5 m\u00e5tte melde seg ut av en organisasjon man ikke anser seg som medlem av. Andre organisasjoner som registrerer medlemmer uten \u00e5 motta en uttrykkelig innmelding blir raskt kritisert for medlemsjuks.", "De som st\u00e5r som tilh\u00f8rige i kirken kan selvf\u00f8lgelig ogs\u00e5 melde seg ut og eventuelt inn et annet sted. Problemet er bare at de sannsynligvis ikke vet at de st\u00e5r i kirkens register. Human-Etisk Forbund f\u00e5r hvert \u00e5r klager fra unge mennesker, eller fra foreldrene deres, om at barna etter fylte 15 \u00e5r, som gjerne ville bli medlem hos oss oppdager at de st\u00e5r i kirkeregisteret. Det oppdager de ved at barna eller foreldrene f\u00e5r beskjed at de st\u00e5r oppf\u00f8rt b\u00e5de i Kirkens register og i registeret til Human-Etisk Forbund (hvor man for \u00f8vrig bare registreres etter uttrykkelig, skriftlig samtykke).", "Human-Etisk Forbund vil oppfordre myndighetene p\u00e5 det sterkeste til \u00e5 avskaffe ordningen med tilh\u00f8righet til tros- og livssynssamfunn. Ideelt sett burde barn f\u00e5 lov til \u00e5 bestemme sin tro eller sitt livssyn selv n\u00e5r de blir gamle nok, men skal man akseptere barnemedlemmer eller tilh\u00f8rige i tros- og livssynssamfunn s\u00e5 m\u00e5 det i hvert fall skje en aktiv handling fra foreldrene p\u00e5 vegne av barna. D\u00e5pen alene burde v\u00e6re grunnlag for medlemskap i kirken. \u00c5 bli regnet som tilh\u00f8rende en organisasjon uten at verken en selv eller foreldrene vet det, oppleves sv\u00e6rt krenkende for mange."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9a8d409e8211635af5c428e6e7419443d5f8a5dffea98c3fdad147d3e7520c29"}, {"field": "createtime", "value": "2017-05-01T08:49:28.000Z"}, {"field": "description", "value": "Er det riktig at de fleste nyf\u00f8dte barn fortsatt blir f\u00f8rt inn i kirkeregisteret."}, {"field": "dominantimage", "value": "http://www.adressa.no/incoming/article6555887.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fff90f9cb85b7a2892c106c9b721ad53faf0a373.jpg?5992cee3"}, {"field": "dominantthumbnaildimensions", "value": "300x169"}, {"field": "heading", "value": "Du skal tro som far og mor! -adressa.no"}, {"field": "id", "value": "fff90f9cb85b7a2892c106c9b721ad53faf0a373"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["kirkens register", "foreldre", "kirke", "barn", "d\u00f8pe barna", "medlem"]}, {"field": "kw-entity", "value": ["den norske kirke", "human-etisk forbund", "kirken"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6555887.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Du skal tro som far og mor!"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6555883.ece"}, {"field": "pageclass", "value": ["article"]}, {"field": "publishtime", "value": "2012-10-29T04:00:50.000Z"}, {"field": "recs-articleid", "value": "6555883"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-10-29T04:00:50.000Z"}, {"field": "recs-rawtitle", "value": "Du skal tro som far og mor! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Er det riktig at de fleste nyf\u00f8dte barn fortsatt blir f\u00f8rt inn i kirkeregisteret."}, {"field": "thumbnail", "value": "http://content-thumbnail.cxpublic.com/content/thumbnail200x150/fff90f9cb85b7a2892c106c9b721ad53faf0a373.jpg?5992cee3"}, {"field": "thumbnailfullheightdimensions", "value": "200x1252"}, {"field": "timestamp", "value": "2017-08-15T10:37:23.000Z"}, {"field": "title", "value": "Du skal tro som far og mor!"}, {"field": "url", "value": "http://www.adressa.no/meninger/kronikker/article6555883.ece"}, {"field": "urlhash", "value": "fff90f9cb85b7a2892c106c9b721ad53faf0a373"}], "score": 0.46493524, "siteId": "9222270286501375973", "id": "fff90f9cb85b7a2892c106c9b721ad53faf0a373"}

