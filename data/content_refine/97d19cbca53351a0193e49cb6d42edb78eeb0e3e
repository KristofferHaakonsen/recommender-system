{"fields": [{"field": "modifiedtime", "type": "time", "value": "2016-05-24T09:19:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Louis van Gaal", "Engelsk fotball", "Manchester United", "Jos\u00e9 Mourinho"]}, {"field": "author", "value": "sjur magnus bergstr\u00f8m"}, {"field": "body", "value": ["Saken oppdateres.", "Louis van Gaal er ferdig som Manchester United-manager etter to \u00e5r. Det bekrefter klubben p\u00e5 sine hjemmesider .", "\u2014 Jeg \u00f8nsker \u00e5 takke Louis og hans trenerstab for deres fantastiske arbeid de siste to \u00e5rene, som ble avluttet med FA-cuptittelen. Han har opptr\u00e5dt sv\u00e6rt profesjonelt og med stor verdighet gjennom sin periode her. Han forlater oss etter \u00e5 ha gitt flere unge spillere selvtilliten til \u00e5 vise ferdighetene sine p\u00e5 den st\u00f8rste scenen. Alle i klubben \u00f8nsker ham lykke til i fremtiden, sier klubbdirekt\u00f8r Ed Woodward i en pressemelding.", "If\u00f8lge The Times-journalist Matt Hughes f\u00e5r nederlenderen en fallskjerm p\u00e5 knappe 55 millioner kroner etter sparkingen. Han skal ogs\u00e5 ha f\u00e5tt en bonus p\u00e5 nesten fem millioner kroner etter l\u00f8rdagens triumf i FA-cupen.", "Van Gaal skriver i en egen pressemelding at det har v\u00e6rt en \u00e6re \u00e5 lede Manchester United og \u00e5 ha vunnet FA-cupen, som han ser p\u00e5 som noe av det st\u00f8rste han har gjort i karrieren. Han legger likevel ikke skjul p\u00e5 at han er skuffet over \u00e5 miste jobben.", "\u2014 Jeg er veldig skuffet over at jeg ikke f\u00e5r fullf\u00f8re tre\u00e5rsplanen jeg hadde sett for meg. Jeg mener at fundamentet som trengs for \u00e5 skape enda st\u00f8rre suksess er p\u00e5 plass, sier Van Gaal.", "Han h\u00e5per at triumfen i FA-cupen kan gi klubben en plattform \u00e5 bygge p\u00e5 for \u00e5 gi supporterne suksessen de \u00f8nsker. Videre beskriver han tiden i England som fantastisk, f\u00f8r han g\u00e5r videre i en lang takketale, der han takker alt fra spillere til banemannskapet, til kantinearbeiderne:", "\u2014 Jeg vil takke spillerne og \u00f8nske dem lykke til neste sesong. Det har v\u00e6rt en glede \u00e5 jobbe med dem og det har v\u00e6rt spesielt godt \u00e5 se s\u00e5 mange unge spillere sl\u00e5 gjennom i f\u00f8rstelaget. Jeg gleder meg til \u00e5 se deres videre utvikling. Takk til eierne og styret for at \u00e5 ha gitt meg denne sjansen, og jeg \u00f8nsker \u00e5 f\u00e5 frem min takknemlighet for supporterne. De er virkelig verdens beste fans.", "Han avslutter med \u00e5 rette en spesiell takk til Sir Alex Ferguson og Sir Bobby Charlton.", "\u2014 De har alltid f\u00e5tt meg og familien min til \u00e5 f\u00f8le oss velkommen gjennom hele min periode som sjef i Manchester United.", "United skriver i sin pressemelding at Van Gaals erstatter vil bli presentert snart.", "Tidligere Chelsea-manager Jos\u00e9 Mourinho er storfavoritt til \u00e5 overta og engelske medier forventer at ansettelsen blir bekreftet tirsdag. The Telegraph meldte i helgen at portugiseren skrev under en kontrakt med klubben for over en uke siden. I tillegg skal det ha blitt observert flyttemannskap utenfor hans hjem i London mandag ettermiddag.\u2014 I juli er jeg tilbake. Vi er i mai, s\u00e5 mai til juli er ingenting. Jeg nyter livet med familien min, men i juli er jeg tilbake, svarte Mourinho tidligere i mai da han ble spurt om en managerjobb fristet.", "If\u00f8lge Craig Norwood, en troverdig Manchester-basert fotograf som har gjort mange oppdrag for klubbens offisielle hjemmeside, skal Mourinho i m\u00f8te med United i l\u00f8pet av kort tid.", "\u2014 Mourinho vil sammen med sin agent Jorge Mendes m\u00f8te Ed Woodward i l\u00f8pet av de neste 48 timene for \u00e5 fullf\u00f8re kontrakten, skriver han p\u00e5 Twitter .", "Lederen av Manchester Uniteds norske supporterklubb, B\u00e5rd Skaar Viken, stiller seg positiv til ansettelsen av portugiseren.", "\u2014 Han er en vinnerskalle. Han vil ha en ambisjon om \u00e5 vinne Premier League neste sesong, og det er en offensiv tiln\u00e6rming vi trenger. Samtidig er han utvilsomt en kontroversiell manager. Han er n\u00f8dt til \u00e5 oppf\u00f8re seg mer ryddig i United enn det han har gjort i flere tidligere jobber. Men han har peilet seg inn p\u00e5 denne jobben i flere \u00e5r, og jeg tror han ser p\u00e5 dette som en mulighet til \u00e5 revansjere det som skjedde i Chelsea sist og kanskje ogs\u00e5 avslutningen i Real Madrid, sa han til Aftenposten mandag ettermiddag.", "Van Gaal har ledet Manchester United i to sesonger. Den f\u00f8rste sesongen ledet han klubben tilbake til Champions League med en 4. plass. Den foreg\u00e5ende sesongen ble imidlertid et steg tilbake: Champions League-exit etter gruppespillet og 5. plass i ligaen. Triumf i FA Cupen var ikke nok til \u00e5 redde Van Gaals jobb.", "Store deler av spillerstallen skal ogs\u00e5 ha f\u00e5tt et sv\u00e6rt anstrengt forhold til van Gaal. Nederlenderen skal ha \u00abkorsfestet\u00bb enkeltspillere i plenum, sendt ut e-poster med forklaringer om hva spillerne gjorde feil og enkelte skal ha vurdert \u00e5 trosse managerens krav. Les mer om det her .", "Det var f\u00f8rst ventet at en bekreftelse p\u00e5 sparkingen ville komme mandag klokken 14.00 norsk tid, men offentliggj\u00f8ringen ble ikke lagt ut f\u00f8r 21.30. Det skal ha v\u00e6rt van Gaals eget \u00f8nske."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "a498b82e7cf7b8542efbc1fa2f56deb87fd8f6584472bbf5f491ae7b2c288698"}, {"field": "createtime", "value": "2017-05-02T00:53:58.000Z"}, {"field": "description", "value": "Jos\u00e9 Mourinho storfavoritt til \u00e5 overta jobben."}, {"field": "heading", "value": ["Van Gaal har f\u00e5tt sparken i Manchester United:", "Skuffet Van Gaal", "Mourinho overtar trolig", "Opp og ned"]}, {"field": "id", "value": "97d19cbca53351a0193e49cb6d42edb78eeb0e3e"}, {"field": "keyword", "value": ["Louis van Gaal", "Engelsk fotball", "Manchester United", "Jos\u00e9 Mourinho"]}, {"field": "keywords", "value": "Louis van Gaal,Engelsk fotball,Manchester United,Jos\u00e9 Mourinho"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "manchester united"}, {"field": "kw-concept", "value": ["unge spillere", "van", "jobb", "klubben", "takk", "mandag ettermiddag", "spillere", "millioner kroner"]}, {"field": "kw-entity", "value": ["telegraph", "twitter", "aftenposten", "real madrid", "the times", "sir alex ferguson og sir bobby charlton", "louis", "van gaal", "cupen", "champions league", "premier league"]}, {"field": "kw-location", "value": ["chelsea", "england", "london"]}, {"field": "kw-pageclass", "value": "article"}, {"field": "kw-person", "value": ["ed woodward", "b\u00e5rd skaar viken", "jorge mendes", "matt hughes", "sir alex ferguson", "craig norwood", "jos\u00e9 mourinho", "sir bobby charlton", "louis van gaal"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/e4ce0770-4685-4b6a-ba08-36b32ba4eb52?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Van Gaal har f\u00e5tt sparken i Manchester United: - Jeg er veldig skuffet"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Van-Gaal-har-fatt-sparken-i-Manchester-United---Jeg-er-veldig-skuffet-210688b.html"}, {"field": "pageclass", "value": ["article"]}, {"field": "publishtime", "value": "2016-05-23T20:33:27.000Z"}, {"field": "recs-articleid", "value": "210688"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-05-23T20:33:27.000Z"}, {"field": "recs-rawtitle", "value": "Van Gaal har f\u00e5tt sparken i Manchester United: - Jeg er veldig skuffet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Jos\u00e9 Mourinho storfavoritt til \u00e5 overta jobben."}, {"field": "thumbnail", "value": "http://content-thumbnail.cxpublic.com/content/thumbnail200x150/97d19cbca53351a0193e49cb6d42edb78eeb0e3e.jpg?5907d8a6"}, {"field": "thumbnailfullheightdimensions", "value": "200x1546"}, {"field": "timestamp", "value": "2017-05-02T00:53:58.000Z"}, {"field": "title", "value": "Van Gaal har f\u00e5tt sparken i Manchester United: - Jeg er veldig skuffet"}, {"field": "url", "value": "http://www.adressa.no/100Sport/fotball/Van-Gaal-har-fatt-sparken-i-Manchester-United---Jeg-er-veldig-skuffet-210688b.html"}, {"field": "urlhash", "value": "97d19cbca53351a0193e49cb6d42edb78eeb0e3e"}], "score": 1.4951364, "siteId": "9222270286501375973", "id": "97d19cbca53351a0193e49cb6d42edb78eeb0e3e"}

