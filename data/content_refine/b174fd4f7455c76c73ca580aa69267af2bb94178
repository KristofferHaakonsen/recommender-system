{"fields": [{"field": "modifiedtime", "type": "time", "value": "2012-04-18T16:14:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "18-\u00e5rige flickor bak rattet var uvanlig ogs\u00e5 p\u00e5 landsbygda s\u00f8r for Malm\u00f8, hvor Viveka Thoner vokste opp. Men pappa kj\u00f8rte Dodge, og mente at bilkj\u00f8ring og bridgespill h\u00f8rte til grunnutdannelsen. Han l\u00e6rte datteren \u00e5 h\u00e5ndtere den digre amerikaneren. I juni 1936 besto hun f\u00f8rerpr\u00f8ven i Malm\u00f8, selv om det var f\u00f8rste gangen i storbytrafikk.", "- Jeg kan ikke huske at noen av venninnene mine kj\u00f8rte bil p\u00e5 den", "tiden, s\u00e5 det var vel litt uvanlig, da, medgir Viveka. Bilkj\u00f8ring p\u00e5 flate og fine Sk\u00e5ne-veier var uansett enkelt og greit.", "Med Just til Norge", "Fotoet p\u00e5 det gamle f\u00f8rerkortet viser at hun var uvanlig vakker allerede i ung alder. Men hun avviser at ung dame med bil ga mange beilere. Uansett passet pappa s\u00e5 godt p\u00e5 jenta si at hun enn\u00e5 var ledig p\u00e5 torget da nordmannen Just Roll Thoner dukket opp.", "Da ble det flytting til Tr\u00f8ndelag,", "f\u00f8rst Melhus, deretter Trondheim.", "- I 1953 fikk vi en Volvo PV av pappa. Senere ble det en Volvo Amazon som vi hadde i mange \u00e5r, deretter et par VW Golf til vi kj\u00f8pte VW Polo for et par \u00e5r siden. Det er en fantastisk kjekk liten bil, og s\u00e5 har den servostyring! sier Viveka entusiastisk.", "Ikke bilinteressert", "Men bilinteressert er hun ikke. Her er ingen dr\u00f8m om en luksusbil, og automatgir er ikke bra, for hun har h\u00f8rt om noen som krasjet fordi sj\u00e5f\u00f8ren ble lurt av giret.", "Derimot er b\u00e5de hun og Just (90)", "veldig glade over reisemulighetene som bilen gir. F\u00f8r i tiden gikk turen gjerne de 115 milene til hennes familie i Sk\u00e5ne, og fortsatt kj\u00f8rer de tolv mil til hytteparadiset i Gisnadalen i Rennebu. S\u00f8ndagsturene er ogs\u00e5 blitt mange, spesielt til Kl\u00e6bumarka for \u00e5 plukke b\u00e6r og sopp.", "- Bilen har gitt oss en frihet som vi har satt stor pris p\u00e5, sier Viveka.", "- Har du v\u00e6rt ute for ulykker?", "- Nei, ingen alvorlige. Ikke i n\u00e6rheten av storkrasj, heller. Men det er blitt tre sm\u00e5 bulker. Skylden ble min to ganger, men jeg m\u00e5 f\u00e5 si at den ene gangen kom den andre bilen i fryktelig stor fart, og den andre gangen var f\u00f8reren s\u00e5 handikappet i f\u00f8ttene at han ikke greide \u00e5 bremse skikkelig. Men tre bulker p\u00e5 70 \u00e5r er da slett ikke s\u00e5 ille, mener Viveka.", "Unng\u00e5r problemer", "Hun liker fortsatt \u00e5 kj\u00f8re bil. Men hun fors\u00f8ker \u00e5 unng\u00e5 vanskelige forhold. For et par uker siden kj\u00f8rte hun i Midtbyen i Trondheim, men det kommer ikke til \u00e5 skje ofte heretter.", "- Det er blitt s\u00e5 mange biler og stor fart. Trafikantene var mer hensynsfulle f\u00f8r i tiden. N\u00e5 skal alt skje s\u00e5 fryktelig fort, folk er s\u00e5 frekke i trafikken, og s\u00e5 blir de s\u00e5 lett irriterte. Det hender at jyplinger b\u00e6rter til meg.", "- Du har kanskje ogs\u00e5 forandret deg som sj\u00e5f\u00f8r?", "- Sikkert nok, men jeg kj\u00f8rer da i hundre av og til. Ellers er Just n\u00f8ye p\u00e5 at jeg hele tiden f\u00f8lger fartsgrensen. Tror du ikke at jeg fikk p\u00e5tale av en politimann en gang som p\u00e5sto at jeg kj\u00f8rte ujevnt, enda jeg hele tiden l\u00e5 p\u00e5 fartsgrensen! Det er da ikke min feil at det blir k\u00f8 bak meg n\u00e5r jeg kj\u00f8rer i lovlig fart. Forresten s\u00e5 passer jeg likevel \u00e5 slippe forbi andre biler n\u00e5r det er mulig, forteller fruen.", "Hun har tenkt p\u00e5 \u00e5 v\u00e6re med p\u00e5 oppfriskningskurs for voksne bilister, for det er s\u00e5 mye nytt i trafikken som hun gjerne vil l\u00e6re om.", "Vil danne klubb", "- Og s\u00e5 kan jeg tenke meg en klubb for oss med f\u00f8rerkort i 70 \u00e5r. Det kan bli b\u00e5de nyttig og trivelig. Og du skal v\u00e6re klubbens h\u00f8ye beskytter!", "Riktignok mer trinn enn h\u00f8y, Viveka, men et slikt hedersverv mottar jeg med glede!"]}, {"field": "category0", "value": "bil"}, {"field": "contenthash", "value": "9cde51685dd1f85c66d702f233f9572789e130437c83dbcdac300d07fb6f62c8"}, {"field": "createtime", "value": "2017-03-29T13:21:59.000Z"}, {"field": "description", "value": "Viveka (87) har kj\u00f8rt bil i snart 70 \u00e5r, og har slett ikke tenkt \u00e5 slutte enn\u00e5. Tre sm\u00e5 bulker har ikke skremt henne, men trafikantene er blitt mer aggressive."}, {"field": "dominantimage", "value": "http://www.adressa.no/incoming/article1155667.ece5/ALTERNATES/w980-default/Sjaafoerfruen-001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b174fd4f7455c76c73ca580aa69267af2bb94178.jpg?593fbe20"}, {"field": "dominantthumbnaildimensions", "value": "300x169"}, {"field": "heading", "value": "Tre bulker p\u00e5 70 \u00e5r -adressa.no"}, {"field": "id", "value": "b174fd4f7455c76c73ca580aa69267af2bb94178"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["bil", "kj\u00f8re bil", "kj\u00f8re"]}, {"field": "kw-entity", "value": ["volvo pv", "viveka thoner", "golf", "dodge", "gisnadalen", "just roll thoner", "volvo amazon", "midtbyen", "kl\u00e6bumarka"]}, {"field": "kw-location", "value": ["melhus", "rennebu", "polo", "tr\u00f8ndelag", "trondheim", "sk\u00e5ne", "norge", "malm\u00f8"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1155667.ece5/ALTERNATES/w980-default/Sjaafoerfruen-001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tre bulker p\u00e5 70 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/bil/article610126.ece"}, {"field": "pageclass", "value": ["article"]}, {"field": "publishtime", "value": "2006-01-25T08:11:01.000Z"}, {"field": "recs-articleid", "value": "2062722"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2006-01-25T08:11:01.000Z"}, {"field": "recs-rawtitle", "value": "Tre bulker p\u00e5 70 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Viveka (87) har kj\u00f8rt bil i snart 70 \u00e5r, og har slett ikke tenkt \u00e5 slutte enn\u00e5. Tre sm\u00e5 bulker har ikke skremt henne, men trafikantene er blitt mer aggressive."}, {"field": "thumbnail", "value": "http://content-thumbnail.cxpublic.com/content/thumbnail200x150/b174fd4f7455c76c73ca580aa69267af2bb94178.jpg?593fbe20"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-06-13T10:27:44.000Z"}, {"field": "title", "value": "Tre bulker p\u00e5 70 \u00e5r"}, {"field": "url", "value": "http://www.adressa.no/bil/article610126.ece"}, {"field": "urlhash", "value": "b174fd4f7455c76c73ca580aa69267af2bb94178"}], "score": 0.79218507, "siteId": "9222270286501375973", "id": "b174fd4f7455c76c73ca580aa69267af2bb94178"}

