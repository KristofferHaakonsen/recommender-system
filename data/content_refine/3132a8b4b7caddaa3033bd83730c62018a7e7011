{"fields": [{"field": "modifiedtime", "type": "time", "value": "2016-09-17T11:38:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["rockhistorie", "Fra tid til annen", "Trondheim bluesklubb", "60-tallet", "Blues"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Oh You Pretty Things", "Don't you know you're driving your", "Mamas and Papas insane", "Fantasien fikk bein \u00e5 g\u00e5 p\u00e5 i m\u00f8te med teksten til en av de fineste l\u00e5tene p\u00e5 David Bowies \u00abHunky Dory\u00bb (1971).", "En firkantet foreldregenerasjon mot de unge vakre eventyrlystne, men ogs\u00e5 en lek med symbolforskjellen p\u00e5 det mest lurvete av alle lurvete band i London midt p\u00e5 60-tallet, The Pretty Things, og en av de (i hvert fall tilsynelatende) mest pyntelige av de myke California-gruppene (The Mamas & The Papas).", "At David Bowie var influert av The Pretty Things ble enda klarere to \u00e5r senere, p\u00e5 albumet \u00abPin Ups\u00bb, der han covrer l\u00e5ter fra sin tid som ung mod i swinging London. Han fremf\u00f8rer l\u00e5ter av blant andre The Who og the Kinks, Them og Easybeats, og to l\u00e5ter hver av The Yardbirds og The Pretty Things.", "Trondheim bluesklubb markerer 35-\u00e5rsjubileum 22-24. september. Se hele programmet her:", "Bowie tolker The Pretty Things' to f\u00f8rste singler \u00abRosalyn\u00bb og \u00abDon't Bring Me Down\u00bb p\u00e5 \u00abPin Ups\u00bb. To sterke innspillinger, som imidlertid begge er friskere og bedre i originaltapning fra 1964-65.", "Men la oss g\u00e5 enda noen \u00e5r tilbake i tid, til bandet Little Boy Blue And The Blue Boys som besto av gitarist Dick Taylor og to kompiser fra Sidcup Art College ved navn Keith Richard(s) og Mick Jagger. I 1962 ble alle tre rekruttert av Brian Jones til et nytt band han kalte Rollin' Stones. Ettersom b\u00e5de Brian Jones og Richards spilte gitar, ble Taylor henvist til bassen.", "Da Dick Taylor kom inn p\u00e5 London Central School Of Arts, tok han en beslutning han muligens har angret p\u00e5 noen ganger. Han takket ja til skoleplassen, og tok farvel med bandkompisene, som hyret Bill Wyman som hans erstatning.", "\u00abDet finnes jo andre band\u00bb, tenkte sikkert Taylor, for i England kokte det i 1963, og allerede p\u00e5 en av de f\u00f8rste dagene p\u00e5 sin nye skole m\u00f8tte Taylor Phil May.", "De startet The Pretty Things sammen, et navn inspirert av Willie Dixie-l\u00e5ten \u00abPretty Thing\u00bb, for som hos The Rolling Stones og veldig mange andre band i milj\u00f8et i Stor-London den gangen, s\u00e5 var det amerikansk blues som gjaldt.", "Og som flere andre band i London p\u00e5 den tiden, hadde de bra suksess. May var vokalisten, Taylor gitaristen. De fremf\u00f8rte friske covre av amerikanske bluesartister og egne l\u00e5ter sterkt inspirert av bluesklassikere. Deres to f\u00f8rste singler ble massive hits b\u00e5de i England og i flere andre europeiske land (og i New Zealand). Og selv om de ikke fikk taket p\u00e5 USA, var det ikke gitt at The Rolling Stones skulle bli s\u00e5 mye st\u00f8rre enn The Pretty Things. The Pretty Things var enda mindre svigermorsdr\u00f8mmer enn Stones. De var t\u00f8ffest i klassen, og Phil May mener han hadde lengst h\u00e5r i London.", "Etter hvert som The Rolling Stones ble halvslemme gutters yndlinger over hele verden, fant de helslemme seg The Pretty Things. De fikk sin tredje hit i hjemlandet med en coverversjon av The Kinks' \u00abHouse In The Country\u00bb og meldte seg dermed halvhjertet inn i den veien musikken gikk i 1966-67, og i 1968 tok de for alvor steget inn i den noe mer ambisi\u00f8se psykedeliske rocken.", "\u00abS.F. Sorrow\u00bb handler om livet til fiksjonsfiguren S.F. Sorrow, fra vugge til grav, og er blitt omtalt som den f\u00f8rste rockoperaen, f\u00f8r The Kinks ga ut \u00abArthur...\u00bb, f\u00f8r The Who kom med \u00abTommy\u00bb.", "Men for det f\u00f8rste sp\u00f8rs det om ikke The Who uansett var f\u00f8rst ut med sin miniopera \u00abA Quick One While He's Away\u00bb i 1966, for det andre, er det \u00e5 ha laget tidenes f\u00f8rste rockopera kanskje ikke noe \u00e5 skryte av, og for det tredje kan S.F. Sorrow\u00bb h\u00f8res og nytes som et ganske vanlig rockalbum.", "Men et sv\u00e6rt bra album er det, underlig, atmosf\u00e6risk og s\u00e6regent som helhet, og med tre glimrende enkeltl\u00e5ter i \u00abLoneliest Person\u00bb, \u00abS.F. Sorrow Is Born\u00bb og \u00abBaron von Saturday\u00bb.", "Blant kanoniserte psykedeliske album fra siste del av 60-tallet, er dette blant de oversette. Mulig de b\u00e5de var litt forut for sin tid og litt for seint ute, et \u00e5r etter Sgt Pepper & Co. The Zombies \u00abOdessey and Oracle\u00bb kom ogs\u00e5 ut i 1968 og led delvis samme skjebne. Men den ble noe hjulpet frem av en hitsingle, og har f\u00e5tt sin plass blant rockens beste album senere.", "The Zombies var allerede oppl\u00f8st da \u00abOdessey ...\u00bb ble utgitt, The Pretty Things ble s\u00e5pass rystet av motgangen at Dick Taylor sluttet i bandet i 1969.", "The Pretty Things fikk en opptur med \u00abPin Ups\u00bb i 1973. Led Zeppelins manager Peter Grant tok over managerrollen og The Pretty Things sto for f\u00f8rste utgivelse p\u00e5 Zeppelins plateselskap Swan Song.", "Men interessen var et blaff, bandet ble oppl\u00f8st. Dick Taylor kom tilbake for en gjenforening i 1980, for en ny runde i 1984, og enda en p\u00e5 90-tallet. Det har kommet nye album med jevne mellomrom, og siden markering av 50-\u00e5rsjubileet i 2013 har de to frontfigurene holdt jevn steam. I 2015 kom albumet \u00abThe sweet Pretty Things (Are In Bed Now, Of Course\u00bb.", "LES OGS\u00c5: Ungdomsmusikkens faneb\u00e6rere er blitt voksne, og det kler dem.", "Phil May og Dick Taylor er i front for The Pretty Things, som Jagger og Richards for The Rolling Stones. Jagger og Richards har hatt et liv mange misunner dem, men f\u00e5r de spille i kjelleren p\u00e5 Royal Garden, f\u00e5r de n\u00e6rkontakt med sine publikummere, vanlige folk som de kan ta en \u00f8l med og filosofere over livet, folk som har likt dem i over 50 \u00e5r?", "Den legendariske norske rockjournalisten og historikeren Willy B. var en svoren The Pretty Things-fan. P\u00e5 1990-tallet en gang m\u00f8tte han sine helter i London, og ikke husker jeg hele resten av historien, men clouet var da han satt i en bil f\u00f8rt av Phil May i vill fart i regntunge nattegater i Nord-London.", "Willy B. satt med kroppen i spenn av redsel, inntil han fikk analysert situasjonen: Om bilturen skulle ende i et smell, ville han og Phil May forulykke. Ville ikke det inneb\u00e6re et mer enn greit etterm\u00e6le? Willy var i en vinn-vinn-situasjon, som han overlevde, og s\u00e5 ble dette en av favoritt-anekdotene fra et langt rockeliv.", "Dessverre er ikke Willy B. lenger blant oss, ellers ville han garantert v\u00e6rt p\u00e5 plass p\u00e5 Bluesklubben l\u00f8rdag 24. september.", "For oss andre er ingen unnskyldninger til ikke \u00e5 v\u00e6re til stede gode nok.", "ole.jacob.hoel@adresseavisen.no"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "157d056392c2b671227ad6c6aaa6ad82469a88f7cbfbc8b360be41449930b2ac"}, {"field": "createtime", "value": "2016-09-17T10:43:09.000Z"}, {"field": "description", "value": "The Pretty Things feirer 53 \u00e5r som troverdig band p\u00e5 klubbniv\u00e5 n\u00e5r de spiller i en kjeller i Trondheim 24. september."}, {"field": "dominantimage", "value": "http://www.adressa.no/pluss/kultur/article13336769.ece/l7pp44/ALTERNATES/w980-default/PRETTY%2010.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3132a8b4b7caddaa3033bd83730c62018a7e7011.jpg?593baeb7"}, {"field": "dominantthumbnaildimensions", "value": "300x169"}, {"field": "heading", "value": "En gang kjellerband, alltid kjellerband -adressa.no"}, {"field": "id", "value": "3132a8b4b7caddaa3033bd83730c62018a7e7011"}, {"field": "keyword", "value": ["rockhistorie", "Fra tid til annen", "Trondheim bluesklubb", "60-tallet", "Blues"]}, {"field": "keywords", "value": "rockhistorie,Fra tid til annen,Trondheim bluesklubb,60-tallet,Blues"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": "the"}, {"field": "kw-entity", "value": ["little boy blue and the blue boys", "are in bed now", "don", "away", "quick one while he", "stor-london", "london central school of arts", "the pretty things", "the kinks", "baron von saturday", "blues", "swan song", "pretty thing", "royal garden", "zeppelins", "jagger og richards", "richards", "zombies", "s.f. sorrow", "s.f. sorrow is born", "taylor", "sidcup art college", "rosalyn", "mick jagger", "the who", "hunky dory", "the papas", "pin ups", "brian jones og richards", "the rolling stones", "of course", "house in the country", "sorrow is born", "nord-london", "loneliest person", "odessey and oracle", "phil may og dick taylor", "odessey", "bring me down", "bluesklubben"]}, {"field": "kw-location", "value": ["arthur", "england", "california", "trondheim", "new zealand"]}, {"field": "kw-pageclass", "value": "article"}, {"field": "kw-person", "value": ["bill wyman", "keith richard", "dick taylor", "taylor phil may", "willie dixie", "david bowie", "phil may", "brian jones", "peter grant", "willy b."]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13336769.ece/l7pp44/ALTERNATES/w980-default/PRETTY%2010.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En gang kjellerband, alltid kjellerband"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/09/17/En-gang-kjellerband-alltid-kjellerband-13336774.ece"}, {"field": "pageclass", "value": ["article"]}, {"field": "publishtime", "value": "2016-09-17T11:38:28.000Z"}, {"field": "recs-articleid", "value": "13336774"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-09-17T11:38:28.000Z"}, {"field": "recs-rawtitle", "value": "En gang kjellerband, alltid kjellerband -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "The Pretty Things feirer 53 \u00e5r som troverdig band p\u00e5 klubbniv\u00e5 n\u00e5r de spiller i en kjeller i Trondheim 24. september."}, {"field": "thumbnail", "value": "http://content-thumbnail.cxpublic.com/content/thumbnail200x150/3132a8b4b7caddaa3033bd83730c62018a7e7011.jpg?593baeb7"}, {"field": "thumbnailfullheightdimensions", "value": "200x2437"}, {"field": "timestamp", "value": "2017-06-10T08:32:55.000Z"}, {"field": "title", "value": "En gang kjellerband, alltid kjellerband"}, {"field": "url", "value": "http://www.adressa.no/pluss/kultur/2016/09/17/En-gang-kjellerband-alltid-kjellerband-13336774.ece"}, {"field": "urlhash", "value": "3132a8b4b7caddaa3033bd83730c62018a7e7011"}], "score": 0.9561916, "siteId": "9222270286501375973", "id": "3132a8b4b7caddaa3033bd83730c62018a7e7011"}

