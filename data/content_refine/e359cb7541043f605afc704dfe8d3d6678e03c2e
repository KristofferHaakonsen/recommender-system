{"fields": [{"field": "modifiedtime", "type": "time", "value": "2016-12-10T18:26:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["rockhistorie", "Fra tid til annen", "Bryan Ferry"]}, {"field": "author", "value": "ole jacob hoel"}, {"field": "body", "value": ["Saken oppdateres.", "In every dream home a heartache", "And every step I take", "Takes me further from heaven", "Is there a heaven?", "I'd like to think so", "Er hulheten i det moderne Velstands-Vesten mer rystende beskrevet i en popl\u00e5t enn i \u00abIn Every Dream Home A Heartache\u00bb?", "Det har jeg tenkt gjentatte ganger siden l\u00e5ten opprinnelig ble utgitt i 1973, og jeg tenkte det igjen, en beveget kveld som ble natt og vel s\u00e5 det, for en dr\u00f8y uke siden, da b\u00e5de \u00ab... Dream Home ...\u00bb og resten av albumet den h\u00f8rer hjemme p\u00e5, gikk sine runder over anlegget.", "Tankene gikk til en som kom innom Dromedar Bakklandet en ganske vanlig sur vinterdag, og der satt Bryan Ferry og gjorde et febrilt fors\u00f8k p\u00e5 \u00e5 varme seg med hutrende hender rundt en kopp cortado. Han skal ha v\u00e6rt p\u00e5 bes\u00f8k til s\u00f8nnen som studerte i Trondheim.", "Vidunderlig om dette er sant, og hvorfor skulle det ikke v\u00e6re det? S\u00e5 liten har verden blitt, og Bryan Ferry er dessuten hjemmevant i enda fjernere avkroker i v\u00e5rt langstrakte land, han er en ivrig laksefisker som kjenner flere av elvene i v\u00e5r region.", "Jeg skulle gjerne ha m\u00f8tt Ferry tilfeldig p\u00e5 Dromedar, og jeg tror vi ville hatt noe \u00e5 snakke om.", "Vi kunne ha snakket om hans gode forhold til Norge generelt og norske lakseelver spesielt. Vi kunne snakket om konsertene hans generelt og den siste jeg var p\u00e5, Konserthuset i Oslo i mai, spesielt.", "Vi kunne snakket om hans forhold til Brian Eno, som vel kommer til Trondheim neste sommer, mens Bryan aldri har v\u00e6rt her for \u00e5 spille. Vi kunne ha snakket om gjenforening av Roxy Music med Brian Eno, kontra uten Brian Eno.", "LES OGS\u00c5: Ferry beseiret Romsdalsmuseet", "Vi kunne snakket om fine Roxy Music-album som \u00abAvalon\u00bb og \u00abStranded\u00bb, vi kunne snakket om fine Bryan Ferry-album som \u00abThese Foolish Things\u00bb og \u00abLet's Stick Together\u00bb.", "Vi kunne snakket om flotte enkeltl\u00e5ter som \u00abOh Yeah\u00bb og \u00abMore Than This\u00bb, og enda flottere coverversjoner som den hjerteskj\u00e6rende \u00abJealous Guy\u00bb som kom ut rett etter opphavsmannen John Lennons d\u00f8d og den sofistikerte versjonen av standarden \u00abYou Go To My Head\u00bb. For \u00e5 nevne noe.", "Men da hadde vi enn\u00e5 ikke v\u00e6rt i n\u00e6rheten av det viktigste. For mens jeg har et sterkt forhold til de nevnte l\u00e5ter og album, og et mer distansert et til de temmelig glatte og kj\u00f8lige utgivelsene hans de siste 30 \u00e5r, s\u00e5 har jeg et forrykende intenst forhold til tre spesielle album.", "Mitt kj\u00e6rlighetsforhold til Bryan Ferry, Brian Eno og Roxy Music startet i 1972 med singlen \u00abVirginia Plain\u00bb og debutalbumet \u00abRoxy Music\u00bb. Det hender ikke sjelden at jeg mener at dette er det flotteste albumet utgitt. Bare selve starten p\u00e5 \u00abLadytron\u00bb:", "You've got me girl on the run around", "run around", "You've got me all around town", "You've got me girl on the run around", "And it's getting me down, getting me down", "Teksten ser jo til forveksling ut som halvparten av alle poptekster siden 1958, men den lallende desperasjonen det blir uttrykt med, og det vindskeive, skumle arrangementet med de merkeligste uromomenter fra Eno, gjorde dette til noe helt spesielt og samtidig helt representativt for plata.", "Personlig har jeg en annen assosiasjon, min gode, men for lengst avd\u00f8de, venn Torger som gjennom en hel sommerferie vekte meg f\u00f8r avisbudruta hver morgen med at han sang disse fire f\u00f8rste strofene av \u00abLadytron\u00bb fra gata og opp til det \u00e5pne soveromsvinduet. Dette minnet gj\u00f8r ikke akkurat l\u00e5ten d\u00e5rligere.", "Albumet som helhet er s\u00e5 tilgjengelig, s\u00e5 kompromissl\u00f8st, s\u00e5 tidl\u00f8st, s\u00e5 moderne, s\u00e5 intenst, s\u00e5 kj\u00f8lig, s\u00e5 arrogant og s\u00e5 ydmykt. Det ligner ikke p\u00e5 noe annet, Jo, det gj\u00f8r jo det.", "Da de skulle lage sitt andre album, r\u00f8pet de at Velvet Undergrounds andre album \u00abWhite Light White Heat\u00bb var et forbilde. Hvordan skulle de f\u00f8lge opp en sensasjonell debut med masse sterke enkeltl\u00e5ter som bandet hadde terpet p\u00e5 i over et \u00e5r, n\u00e5r de m\u00e5tte lage et nytt album i all hast med l\u00e5ter de ikke hadde rukket \u00e5 skrive.", "Jo, de gjorde som Velvet, spilte albumet rett inn, live i studio - med den umiddelbarheten og nerven som h\u00f8rer med.", "Mange kritikere mener at dette er Roxy Musics st\u00f8rste stund. Jeg synes som regel at debuten er enda sterkere; men akkurat n\u00e5, etter min hete natt med albumet, er jeg enig i at det er dette som er Roxys \u00abRevolver\u00bb. En av likhetene med The Beatles' mesterverk er at jeg alltid hopper over f\u00f8rstel\u00e5tene, \u00abDo The Strand\u00bb og \u00abTaxman\u00bb, to t\u00f8ffe, energiske l\u00e5ter med generelt god status i bandkatalogene, men jeg liker ingen av dem noe s\u00e6rlig.", "Resten av albumet derimot. Med \u00ab... Dream Home ...\u00bb og \u00abEditions Of You\u00bb som de definitive h\u00f8ydepunkter, ved siden av det korte, ekstremt s\u00e5rbare \u00f8yeblikket i det lange avsluttende tittelkuttet, der Bryan Ferry har sin karrieres mest uttrykksfulle vokal.", "You watch me walk away", "Tara tara ...", "Roxy Music ble profesjonalisert, strukturert og glattpolert etter at Eno forlot bandet etter dette albumet. F\u00f8rste del av tredjealbumet \u00abStranded\u00bb var magisk, men gradvis ble Roxy Music et ganske streit band. Jeg trodde jeg aldri igjen ville oppleve Bryan Ferry s\u00e5 hudl\u00f8s og s\u00e5rbar som i de to f\u00f8rste Roxy-albumene.", "Men s\u00e5, p\u00e5 det femte soloalbumet i 1978, halvt om halvt med egne l\u00e5ter og covere, stilte Ferry seg frem i all sin forsvarsl\u00f8se utilstrekkelighet, i originaler som \u00abThis Island Earth\u00bb og \u00abWhen She Walks In The Room\u00bb og coverl\u00e5ter som \u00abThat's How Strong My Love Is\u00bb og tidenes kanskje s\u00e5reste versjon av den irske standarden \u00abCarrickfergus\u00bb.", "Forhistorien til fortvilelsen n\u00e5dde oss etter hvert. Ferry hadde etterlatt sin kj\u00e6reste Jerry Hall hjemme og leste i sladrespaltene om hyppige nattklubbes\u00f8k med en viss Mick Jagger.", "Lettere likevel da \u00e5 ha forhold til den oppbl\u00e5sbare kj\u00e6resten i \u00abIn Every Dream Home A Heartache\u00bb:", "Inflatable doll", "Lover ungrateful", "I blew up your body", "But you blew my mind"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "fb26adcd3827e262039fb1e8348322ed97f1ad1c3cc4c15e902475f2423b4388"}, {"field": "createtime", "value": "2016-12-10T18:30:15.000Z"}, {"field": "description", "value": "Bryan Ferry kunne formidle ironisk smerte i samliv med oppbl\u00e5sbar kj\u00e6rlighet. Da han ble forlatt av en virkelig kvinne, ble det ogs\u00e5 virkelig alvor."}, {"field": "dominantimage", "value": "http://www.adressa.no/pluss/kultur/article13910441.ece/hlt3v9/ALTERNATES/w980-default/082812_thestuff_2_1548853a_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e359cb7541043f605afc704dfe8d3d6678e03c2e.jpg?59961fee"}, {"field": "dominantthumbnaildimensions", "value": "300x169"}, {"field": "heading", "value": "Ekte kj\u00e6rlighet gir smerte -adressa.no"}, {"field": "id", "value": "e359cb7541043f605afc704dfe8d3d6678e03c2e"}, {"field": "keyword", "value": ["rockhistorie", "Fra tid til annen", "Bryan Ferry"]}, {"field": "keywords", "value": "rockhistorie,Fra tid til annen,Bryan Ferry"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["the", "you ve got", "l\u00e5ter", "snakke", "every dream home", "album", "dream home", "you"]}, {"field": "kw-entity", "value": ["these foolish things", "white light white heat", "this island earth", "velstands-vesten", "you go to my head", "taxman", "the beatles", "dromedar bakklandet", "that", "roxy music", "when she walks in the room", "more than this", "ladytron", "do the strand", "let", "heartache", "oh yeah", "torger", "konserthuset", "editions of you", "how strong my love is", "mick jagger", "revolver", "stranded", "in every dream home a", "jealous guy", "romsdalsmuseet", "stick together", "velvet undergrounds", "brian eno og roxy music"]}, {"field": "kw-location", "value": ["tara", "trondheim", "oslo", "norge", "avalon", "carrickfergus"]}, {"field": "kw-pageclass", "value": "article"}, {"field": "kw-person", "value": ["virginia plain", "bryan ferry", "jerry hall", "john lennons", "brian eno"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13910441.ece/hlt3v9/ALTERNATES/w980-default/082812_thestuff_2_1548853a_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ekte kj\u00e6rlighet gir smerte"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/10/Ekte-kj%C3%A6rlighet-gir-smerte-13910447.ece"}, {"field": "pageclass", "value": ["article"]}, {"field": "publishtime", "value": "2016-12-10T18:26:00.000Z"}, {"field": "recs-articleid", "value": "13910447"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-10T18:26:00.000Z"}, {"field": "recs-rawtitle", "value": "Ekte kj\u00e6rlighet gir smerte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Bryan Ferry kunne formidle ironisk smerte i samliv med oppbl\u00e5sbar kj\u00e6rlighet. Da han ble forlatt av en virkelig kvinne, ble det ogs\u00e5 virkelig alvor."}, {"field": "thumbnail", "value": "http://content-thumbnail.cxpublic.com/content/thumbnail200x150/e359cb7541043f605afc704dfe8d3d6678e03c2e.jpg?59961fee"}, {"field": "thumbnailfullheightdimensions", "value": "200x2501"}, {"field": "timestamp", "value": "2017-08-17T22:59:58.000Z"}, {"field": "title", "value": "Da Bryan Ferry ble forlatt av en virkelig kvinne, ble det ogs\u00e5 virkelig alvor"}, {"field": "url", "value": "http://www.adressa.no/pluss/kultur/2016/12/10/Ekte-kj%c3%a6rlighet-gir-smerte-13910447.ece"}, {"field": "urlhash", "value": "e359cb7541043f605afc704dfe8d3d6678e03c2e"}], "score": 1.1690614, "siteId": "9222270286501375973", "id": "e359cb7541043f605afc704dfe8d3d6678e03c2e"}

