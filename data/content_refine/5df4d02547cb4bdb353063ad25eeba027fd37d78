{"fields": [{"field": "modifiedtime", "type": "time", "value": "2012-04-17T22:24:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er deilig \u00e5 v\u00e6re norsk hytteeier i Danmark. Men det er ikke er s\u00e5 mange av dem. For det er ikke tillatt for utlendinger \u00e5 kj\u00f8pe bolig i Danmark.", "Men det finnes unntak fra regelen. Og n\u00e5 er det s\u00e5 gunstig \u00e5 kj\u00f8pe sommerhus i Danmark at du b\u00f8r unders\u00f8ke om noen av smutthullene passer for deg.", "Bakd\u00f8r for Anne B.", "En av de mange i Midt-Norge som kan kj\u00f8pe seg sommerhus i Danmark, dersom hun skulle \u00f8nske det, er Anne B. Ragde. Det samme kan trolig ogs\u00e5 \u00c5ge Aleksandersen, Trond Lykke og \u00c5ge Hareide. Fordi de har en dansk tilknytning. Det m\u00e5 du nemlig ha for \u00e5 kunne kj\u00f8pe sommerhus i Danmark.", "Alle vi andre m\u00e5 n\u00f8ye oss med \u00e5 leie sommerhus i Danmark.", "- Danmark er et deilig land, som jeg bes\u00f8ker ofte. Jeg forst\u00e5r godt at nordmenn gjerne vil kj\u00f8pe seg et sommerhus der, sier Trond Lykke, dansk konsul i Trondheim.", "- Jeg kjenner selv mange nordmenn som har kj\u00f8pt fritidsbolig i Danmark, forteller han. Lykke har imidlertid ingen planer selv om \u00e5 kj\u00f8pe seg hytte i landet han er konsul for.", "- Jeg holder meg til Tj\u00f8me, sier Bunnpris-gr\u00fcnderen.", "De som \u00f8nsker \u00e5 kj\u00f8pe seg fritidsbolig i Danmark m\u00e5 s\u00f8ke det danske Justisdepartementet om konsesjon. Dess sterkere tilknytning til Danmark du kan skilte med i en slik s\u00f8knad, dess st\u00f8rre er din sjanse for \u00e5 f\u00e5 gr\u00f8nt lys.", "Dette er faktorer som kan avgj\u00f8re en s\u00f8knad i din fav\u00f8r:", "Du har oppholdt deg i Danmark i minst fem \u00e5r.", "Du har feriert i landet hvert \u00e5r i en \u00e5rrekke.", "Du kan skilte med en spesiell kulturell tilknytning til Danmark. Eller:", "Du har en spesiell tilknytning til familie, venner eller en spesiell del av landet.", "Det kan endog kvalifisere at man har et sv\u00e6rt sterkt forhold til et spesielt hus.", "Trenger ikke hytte", "Skulle suksessforfatter Anne B. Ragde \u00f8nske \u00e5 kj\u00f8pe et sommerhus i Danmark, trenger hun knapt \u00e5 s\u00f8ke om konsesjon. Det vil nemlig bli rullet ut r\u00f8d l\u00f8per helt frem til hytted\u00f8ren for Ragde, ettersom hun er halvt dansk. Suksessforfatteren har imidlertid verken planer om \u00e5 eie eller leie i Danmark.", "- Jeg har s\u00e5pass mye familie i Danmark at det alltids er en seng \u00e5 finne, sier hun.", "- Jeg visste ikke engang at utlendinger ikke kan kj\u00f8pe bolig i Danmark, trolig fordi det aldri har v\u00e6rt noen problemstilling, illustrerer Ragde, som beskriver seg som halvt dansk, halvt hordalending og hundre prosent tr\u00f8nder. Frykt for at mange av sommerhusene skal bli overtatt av kj\u00f8pesterke tyskere er en viktig \u00e5rsak til bestemmelsen om at utlendinger ikke kan kj\u00f8pe bolig i Danmark. Flere kilder Adresseavisen har snakket med, hevder at det er lettere for nordmenn enn for tyskere \u00e5 f\u00e5 dispensasjon fra regelverket som sier at utlendinger ikke kan kj\u00f8pe fritidsbolig i Danmark.", "- Det er et oppsiktsvekkende faktum at nordmenn og svensker i st\u00f8rre grad enn tyskere f\u00e5r kj\u00f8pe fritidsbolig, sier en advokat som har bist\u00e5tt flere norske kunder i kj\u00f8p av sommerhus.", "Det har ikke lyktes \u00e5 innhente en kommentar fra det danske Justisdepartementet.", "Vil \u00e5pne grensen", "Samtidig som at tyskere angivelig diskrimineres, er det blitt tatt til orde for at tyskere skal f\u00e5 erverve fritidsbolig enkelte", "steder i Danmark. Kulturarv-styrelsen foresl\u00e5r at tyskere skal f\u00e5 lov til \u00e5 kj\u00f8pe forfalne landsbyhus langs Vadehavet, som", "ligger innenfor den nordfrisiske \u00f8ya R\u00f8m\u00f8", "- Dette er et utrolig tabubelagt emne. Men jeg synes det er vesentlig \u00e5 starte en debatt om hva som skal skje med de mange enest\u00e5ende bygninger og landsbymilj\u00f8er som preger Vadehavskysten, sier Michael Lauenborg, leder i Kulturarvstyrelsen, til avisen JydskeVestkysten."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "399d53182549adc456a1976720058deadf2e1c6589e571418cc14e6a27939cad"}, {"field": "createtime", "value": "2015-03-10T20:38:57.957Z"}, {"field": "description", "value": "Mens dansker kan kj\u00f8pe hytte i Midt-Norge, nektes tr\u00f8ndere og nordm\u00f8ringer \u00e5 kj\u00f8pe sommerhus i Danmark - med mindre de finner smutthullene."}, {"field": "dominantimage", "value": "http://www.adressa.no/incoming/article1215574.ece5/ALTERNATES/w980-default/DANMARK"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5df4d02547cb4bdb353063ad25eeba027fd37d78.jpg?5996bd1d"}, {"field": "dominantthumbnaildimensions", "value": "300x169"}, {"field": "heading", "value": "Smutthull til danske hytter -adressa.no"}, {"field": "id", "value": "5df4d02547cb4bdb353063ad25eeba027fd37d78"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["kj\u00f8pe bolig", "kj\u00f8pe sommerhus", "kj\u00f8p", "kj\u00f8pe fritidsbolig"]}, {"field": "kw-entity", "value": ["r\u00f8m\u00f8", "justisdepartementet", "vadehavskysten", "bunnpris", "adresseavisen", "trond lykke og \u00e5ge hareide", "vadehavet", "kulturarvstyrelsen", "jydskevestkysten"]}, {"field": "kw-location", "value": ["danmark", "trondheim", "tj\u00f8me", "midt-norge"]}, {"field": "kw-pageclass", "value": "article"}, {"field": "kw-person", "value": ["trond lykke", "\u00e5ge hareide", "michael lauenborg", "\u00e5ge aleksandersen", "anne b.", "anne b. ragde"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1215574.ece5/ALTERNATES/w980-default/DANMARK"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Smutthull til danske hytter"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article926269.ece"}, {"field": "pageclass", "value": ["article"]}, {"field": "publishtime", "value": "2007-09-07T04:49:13.000Z"}, {"field": "recs-articleid", "value": "1776508"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-09-07T04:49:13.000Z"}, {"field": "recs-rawtitle", "value": "Smutthull til danske hytter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Mens dansker kan kj\u00f8pe hytte i Midt-Norge, nektes tr\u00f8ndere og nordm\u00f8ringer \u00e5 kj\u00f8pe sommerhus i Danmark - med mindre de finner smutthullene."}, {"field": "thumbnail", "value": "http://content-thumbnail.cxpublic.com/content/thumbnail200x150/5df4d02547cb4bdb353063ad25eeba027fd37d78.jpg?5996bd1d"}, {"field": "thumbnailfullheightdimensions", "value": "200x1394"}, {"field": "timestamp", "value": "2017-08-18T10:10:37.000Z"}, {"field": "title", "value": "Smutthull til danske hytter"}, {"field": "url", "value": "http://www.adressa.no/forbruker/hjem/article926269.ece"}, {"field": "urlhash", "value": "5df4d02547cb4bdb353063ad25eeba027fd37d78"}], "score": 0.8973813, "siteId": "9222270286501375973", "id": "5df4d02547cb4bdb353063ad25eeba027fd37d78"}

