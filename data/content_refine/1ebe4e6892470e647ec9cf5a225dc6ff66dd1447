{"fields": [{"field": "modifiedtime", "type": "time", "value": "2012-06-20T09:02:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ocean Space Centre vil bli en syretest p\u00e5 politikernes og n\u00e6ringslivets vilje til \u00e5 investere i det Norge skal leve av etter oljen.", "I g\u00e5r fikk n\u00e6rings- og handelsminister Trond Giske (Ap) overlevert forslaget fra Sintef og Marintek om hvordan Norge kan f\u00e5 verdens mest avanserte havforskningssenter. Prosjektet inneb\u00e6rer \u00e5 bygge laboratorier p\u00e5 en kunstig \u00f8y i sj\u00f8en mellom Munkholmen og Ladehammeren, pluss et nesten like spektakul\u00e6rt anlegg p\u00e5 Nyhavna. Planen inneb\u00e6rer spennende og riktige tanker for byutvikling i Trondheim. Det som betyr enda mer, er prosjektets visjoner om verdiskaping. Oljeinntektene har gitt oss en levestandard som vi ikke kan ta for gitt i fremtiden. Det m\u00e5 v\u00e6re perspektivet n\u00e5r Giske og hans kolleger skal vurdere om planen skal legges i en skuff, eller om den skal realiseres.", "Gjennom Sintef , Marintek og NTNU er Norge allerede ledende i verden p\u00e5 en rekke omr\u00e5der i maritim og marin forskning. Skal vi beholde plassen, m\u00e5 det investeres. Giske har selvsagt rett i at en investering i st\u00f8rrelsesorden 9\u201310 milliarder kroner kan virke som en uoverkommelig sum. Vi snakker om to og en halv opera og fire-fem hoppbakker av Holmenkollens kaliber. Til sammenligning er prislappen likevel bare en halv overskridelse p\u00e5 utbyggingen av gassanlegget Sn\u00f8hvit. Norge tjener ufattelige verdier p\u00e5 olje og gass, p\u00e5 tross av enorme overskridelser. Utfordringen fremover blir \u00e5 synliggj\u00f8re at det ogs\u00e5 innen forskning er en direkte sammenheng mellom hvor mye som investeres og hvilken verdiskaping som kommer ut i den andre enden. Her har forslagsstillerne en stor jobb \u00e5 gj\u00f8re, hvis det skal bli mulig \u00e5 realisere norgeshistoriens st\u00f8rste investering i laboratorier og forskningsutstyr.", "Ambisjonene om \u00e5 bygge Ocean Space Centre er n\u00e5 l\u00f8ftet opp til politisk beslutning, der en s\u00e5 stor sak h\u00f8rer hjemme. Det skal gj\u00f8res analyser og vurderinger, f\u00f8r beslutningen blir tatt. Til syvende og sist blir forslaget fra Sintef og Marintek en pr\u00f8ve for det politiske lederskapet. At stjernearkitektene i Sn\u00f8hetta har gitt id\u00e9skissen en spektakul\u00e6r utforming, er absolutt ingen ulempe. Men det er heller ikke i seg selv et svar p\u00e5 hvorfor det er viktig at Norge satser tungt p\u00e5 marin og maritim forskning.", "\u2013Det \u00e5 kunne beherske havets muligheter er helt avgj\u00f8rende for velstandsutviklingen i Norge, sa prosjektleder Atle Minsaas i et intervju i Adresseavisen i g\u00e5r. Det er en presis beskrivelse av mulighetene ved forskning og n\u00e6ringsutvikling om klima, milj\u00f8, energi, mat, medisin, transport og en rekke andre omr\u00e5der.", "Ocean Space Centre gir politiske myndigheter en anledning til \u00e5 vise at de ikke bare kan bruke verdier, men ogs\u00e5 legge grunnlag for hvordan de skapes."]}, {"field": "category0", "value": "meninger"}, {"field": "contenthash", "value": "328e290c435655de521232e1393cea380af26b3ffa1fc4b68013abeed1a58e2d"}, {"field": "createtime", "value": "2017-07-20T08:02:15.000Z"}, {"field": "dominantimage", "value": "http://www.adressa.no/incoming/article1343342.ece5/ALTERNATES/w980-default/sn%C3%B8hetta%20marintek1_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1ebe4e6892470e647ec9cf5a225dc6ff66dd1447.jpg?59706387"}, {"field": "dominantthumbnaildimensions", "value": "300x169"}, {"field": "heading", "value": "En syretest p\u00e5 vilje -adressa.no"}, {"field": "id", "value": "1ebe4e6892470e647ec9cf5a225dc6ff66dd1447"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["forskning", "investere"]}, {"field": "kw-entity", "value": ["sintef og marintek", "ocean space centre", "munkholmen og ladehammeren", "sintef", "marintek", "sn\u00f8hetta", "holmenkollens", "nyhavna", "adresseavisen", "sn\u00f8hvit"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["atle minsaas", "trond giske"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1343342.ece5/ALTERNATES/w980-default/sn%C3%B8hetta%20marintek1_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En syretest p\u00e5 vilje"}, {"field": "og-type", "value": "article"}, {"field": "og-url", "value": "http://www.adressa.no/meninger/article1441940.ece"}, {"field": "pageclass", "value": ["article"]}, {"field": "publishtime", "value": "2010-02-09T07:11:55.000Z"}, {"field": "recs-articleid", "value": "854097"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-09T07:11:55.000Z"}, {"field": "recs-rawtitle", "value": "En syretest p\u00e5 vilje -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Saken oppdateres. Ocean Space Centre vil bli en syretest p\u00e5 politikernes og n\u00e6ringslivets vilje til \u00e5 investere i det Norge skal leve av etter oljen."}, {"field": "thumbnail", "value": "http://content-thumbnail.cxpublic.com/content/thumbnail200x150/1ebe4e6892470e647ec9cf5a225dc6ff66dd1447.jpg?59706387"}, {"field": "thumbnailfullheightdimensions", "value": "200x1178"}, {"field": "timestamp", "value": "2017-07-20T08:02:15.000Z"}, {"field": "title", "value": "En syretest p\u00e5 vilje"}, {"field": "url", "value": "http://www.adressa.no/meninger/article1441940.ece"}, {"field": "urlhash", "value": "1ebe4e6892470e647ec9cf5a225dc6ff66dd1447"}], "score": 0.86851424, "siteId": "9222270286501375973", "id": "1ebe4e6892470e647ec9cf5a225dc6ff66dd1447"}

