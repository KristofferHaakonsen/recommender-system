{"fields": [{"field": "modifiedtime", "type": "time", "value": "2013-11-20T07:05:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["eva bratholm", "kommunikasjonsdirekt\u00f8r", "direktoratet for utviklingssamarbeid"]}, {"field": "body", "value": ["Saken oppdateres.", "N\u00e5 p\u00e5 senh\u00f8sten st\u00e5r de tomme. Men man trenger bare \u00e5 lukke \u00f8ynene for \u00e5 se for seg sommerlivet her, ogs\u00e5 for 50 \u00e5r siden da han og Jackie ferierte her for siste gang.", "JFK-museet har laget en minneutstilling i anledning 50-\u00e5rsdagen for skuddene i Dallas. Det er mye folk inne p\u00e5 det lille museet. Bildene fascinerer fortsatt. Den flotte mannen, de s\u00f8te barna og den vakre Jackie p\u00e5 Squaw Island utenfor Hyannisport. Stemningen er avslappet og solfylt. Sikkerhetsopplegget rundt presidenten er to politimenn i badebukse i en passb\u00e5t. Jackie er gravid, men like pen i en rosa kjole og et lite skaut p\u00e5 hodet. Caroline og John jr. har b\u00f8tte og spade. Om noen f\u00e5 m\u00e5neder skal Jackie f\u00f8de et barn som d\u00f8r samme dag og presidenten bli skutt og drept i Dallas.", "John F. Kennedy er en helt i USA. Minnesmerkene over han signaliserer rendyrket beundring. Han var et barn av sin medietid , med en \u00e6rb\u00f8dig presse . I dag kunne bildet v\u00e6rt et helt annet: en skandalepresident med mange elskerinner og en storforbruker av medisinsk amfetamin.", "Den unge senatoren fra Massachusetts ble valgt til president i 1960, n\u00e6rmest ved modernitetens begynnelse. Rett mann, p\u00e5 rett sted til rett tid, vil man kunne hevde. Han virkeliggjorde en begynnelse, en optimisme og en ungdom som var noe helt nytt i amerikansk politikk og som ga h\u00e5p til en verden preget av den kalde krigen.", "\u00abFakkelen har blitt overlevert til en ny generasjon amerikanere, som er f\u00f8dt i dette \u00e5rhundret\u00bb, sa han i sin innsettelsestale.", "Hans forgjengere i Det Hvite Hus, Franklin D. Roosevelt og Dwight Eisenhower var vel respekterte, men blottet for den moderne attraktivitet som Kennedy paret representerte. Den avtroppende f\u00f8rstedamen, Mamie Eisenhower p\u00e5 65 \u00e5r, tilh\u00f8rte en annen verden enn den motebevisste 31 \u00e5r gamle Jackie. Med vid\u00e5pne \u00f8yne s\u00e5 verden p\u00e5 at energi, stil og avslappet eleganse flyttet inn i Det hvite hus.", "Den unge presidenten var med sine 44 \u00e5r den yngste USA noen gang hadde valgt. Han var ogs\u00e5 den f\u00f8rste som til fulle forsto medias makt. Han hadde en mediestrategi, ikke bare for seg selv, men for familien. Det var ogs\u00e5 p\u00e5 et vis \u00abbildet\u00bb som brakte han i Det hvite hus. Det skjedde da han vant den f\u00f8rste tv-overf\u00f8rte presidentkandidat- debatten mot Richard Nixon. Kennedy var brun, blid og nybarbert, mens Nixon hadde \u00abthe five o'clock shadow\u00bb, en ubarbert skygge over underansiktet som ga han et usympatisk drag. De som hadde h\u00f8rt debatten p\u00e5 radio var overbevist om at Nixon hadde vunnet.", "JFK var selv ikke ukjent med media. Han hadde jobbet som reporter i unge \u00e5r og var vant til at nyheter spilte en viktig rolle i familiens liv. Fremfor alt forsto han still-bildets betydning. TV var allerede innarbeidet i USA, men kanskje enda viktigere for mytebyggingen var fotografiet, det fanget en stemning, et dramatisk \u00f8yeblikk, en kj\u00e6rlig gest eller en morsom lek.", "De fikk ikke nok av Kennedy-familien. Ordet Camelot g\u00e5r igjen i titler og reportasjer. JFK hadde helt fra barndommen v\u00e6rt opptatt av Kong Arthur og legendene rundt hans hoff. Camelot, - som det ble kalt. Det var Jackie som skulle komme til og karakterisere deres tid i Det Hvite Hus som Camelot. En popul\u00e6r musikal med samme navn gikk p\u00e5 Broadway i de f\u00f8rste 60-\u00e5rene og bidro sikkert til dette navnet p\u00e5 Kennedy-administrasjonen. Det ga en assosiasjon til kultur, glamour og stil.", "JFK var president i 1000 dager. I ettertid kan det se ut som om hver eneste en av dem er grundig dokumentert. Han selv s\u00f8rget for en ustoppelig str\u00f8m av bilder. JFK ansatte fotografen Jacques Lowe i 1958. I fem \u00e5r skulle Lowe f\u00f8lge presidenten i alt. Lowe tok mer enn 40.000 bilder av familien Kennedy. Lowe knekket suksess-koden rett f\u00f8r presidentvalget i 1960. JFK var sur, gretten og hadde spesielt vondt i ryggen. Han var irritert p\u00e5 Lowes instrukser. Da hentet fotografen datteren Caroline inn i rommet. Hun klatret opp p\u00e5 farens fang og dermed ble stemningen en annen. Etter dette brukte Lowe barna Caroline og John i sv\u00e6rt mange av bildene, nettopp for \u00e5 skape det \u00f8nskede bildet av en ung, moderne, leken og familiekj\u00e6r president. Jackie mislikte \u00e5 bruke barna som foto-rekvisitter. Det var helst n\u00e5r hun var p\u00e5 reise at presidenten og fotografen fikk barna inn i det ovale kontor. Da ble det tatt bilder av John jr. under skrivebordet og Caroline dansende p\u00e5 stjerneteppet i presidentkontoret.", "Historien om fotograf Jacques Lowe rolle i Kennedys liv fortelles p\u00e5 aktualitetsmus\u00e9et The Newseum i Washington DC. Dette er en av tallrike markeringer, bokutgivelser, avisartikler og utstillinger om JFK. Det kan nesten virke som om mange har ventet p\u00e5 denne anledningen til \u00e5 ta ham fram igjen.", "Hva om skuddene i Dallas i november 1963 ikke hadde skjedd? Mange forfattere og kommentatorer trekker fram at JFK allerede var viklet i Vietnam-marerittet og at han hadde en personlig livsstil som kunne ha felt ham. Et forhold til Marilyn Monroe og til en rekke andre kvinner, tunge sykdommer med en omfattende medisinbruk og et sv\u00e6rt skiftende stemningsleie kunne ha knust Camelot-myten. Men det skjedde ikke. Det som st\u00e5r igjen, er bildet han selv skapte."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "df25d8731ca8702503074e11b77d800a7e57844ea2f67277172fc6cacc2d7ddf"}, {"field": "createtime", "value": "2017-05-02T11:36:11.000Z"}, {"field": "description", "value": "Han er barbeint, g\u00e5r i sanden og er st\u00f8pt i bronse. John F. Kennedy-museet i Hyannis p\u00e5 Cape Cod i Massachusetts har valgt \u00e5 fremstille den avd\u00f8de presidenten i ferie-modus, p\u00e5 en strand omkranset av gr\u00f8nne str\u00e5. S\u00e5 mye tid som mulig tilbragte han her i Kenendy-familiens samling av flotte sommerhus."}, {"field": "dominantimage", "value": "http://www.adressa.no/incoming/article8657335.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bbb4bda1ab51a4bf92ddd6bd6b7991c7af5b7a20.jpg?59086f2b"}, {"field": "dominantthumbnaildimensions", "value": "300x169"}, {"field": "heading", "value": "Han skapte sitt eget bilde -adressa.no"}, {"field": "id", "value": "bbb4bda1ab51a4bf92ddd6bd6b7991c7af5b7a20"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-company", "value": "camelot"}, {"field": "kw-concept", "value": ["bildet", "barn", "hvite hus", "ung", "president"]}, {"field": "kw-entity", "value": ["franklin d. roosevelt og dwight eisenhower", "kenendy", "cape cod", "hyannisport", "a. minnesmerkene", "squaw island", "det hvite hus", "washington dc", "k. det", "kong arthur", "jackie", "caroline og john", "the newseum"]}, {"field": "kw-location", "value": ["dallas", "vietnam", "broadway", "massachusetts", "caroline", "hyannis"]}, {"field": "kw-pageclass", "value": "article"}, {"field": "kw-person", "value": ["jacques lowe", "richard nixon", "john f. kennedy", "mamie eisenhower", "marilyn monroe", "dwight eisenhower"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article8657335.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han skapte sitt eget bilde"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8651487.ece"}, {"field": "pageclass", "value": ["article"]}, {"field": "publishtime", "value": "2013-11-20T04:00:00.000Z"}, {"field": "recs-articleid", "value": "8651487"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-11-20T04:00:00.000Z"}, {"field": "recs-rawtitle", "value": "Han skapte sitt eget bilde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Han er barbeint, g\u00e5r i sanden og er st\u00f8pt i bronse. John F. Kennedy-museet i Hyannis p\u00e5 Cape Cod i Massachusetts har valgt \u00e5 fremstille den avd\u00f8de presidenten i ferie-modus, p\u00e5 en strand omkranset av gr\u00f8nne str\u00e5. S\u00e5 mye tid som mulig tilbragte han her i Kenendy-familiens samling av flotte sommerhus."}, {"field": "thumbnail", "value": "http://content-thumbnail.cxpublic.com/content/thumbnail200x150/bbb4bda1ab51a4bf92ddd6bd6b7991c7af5b7a20.jpg?59086f2b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T11:36:11.000Z"}, {"field": "title", "value": "Han skapte sitt eget bilde"}, {"field": "url", "value": "http://www.adressa.no/meninger/kronikker/article8651487.ece"}, {"field": "urlhash", "value": "bbb4bda1ab51a4bf92ddd6bd6b7991c7af5b7a20"}], "score": 0.40820092, "siteId": "9222270286501375973", "id": "bbb4bda1ab51a4bf92ddd6bd6b7991c7af5b7a20"}

