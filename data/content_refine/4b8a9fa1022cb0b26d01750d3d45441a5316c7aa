{"fields": [{"field": "modifiedtime", "type": "time", "value": "2015-06-02T10:53:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Interi\u00f8r", "Hjem"]}, {"field": "author", "value": "guro kulset meraker\u00e5s"}, {"field": "body", "value": ["Vi m\u00f8ter Sylvia i bakg\u00e5rden i Gregus gate 10. Her har hun bodd i ni \u00e5r.", "\u2013 Samfunnet v\u00e5rt trenger en motkultur mot dette at alle skal eie hver sin bolig. Svartlamoen er et sted hvor folk med mindre tilgang p\u00e5 \u00f8konomiske ressurser har en sjanse til \u00e5 f\u00e5 seg en bolig. Selv ville jeg ikke hatt mulighet til \u00e5 komme inn p\u00e5 boligmarkedet n\u00e5. Heldigvis har jeg ikke behov for det heller, siden Svartlamoen finnes, sier Sylvia Helle.", "Bodde du i Trondheim p\u00e5 90-tallet?", "Da husker du kampen om Svartlamoen. Kommunen planla \u00e5 rive det slitne arbeiderstr\u00f8ket mellom toglinja og industribyggene p\u00e5 Reina. Bilforretningen Strandveien Auto ville utvide og pekte p\u00e5 at omr\u00e5det allerede p\u00e5 50-tallet var blitt omregulert fra bolig til industri.", "Det som sto i veien var ungdommer med \u00f8nske om en alternativ livsstil. De hadde flyttet inn i husene p\u00e5 80-tallet, og n\u00e5, p\u00e5 90-tallet, ble det kamp om omr\u00e5det. Det var husokkupasjon, trusler om sammenst\u00f8t og riving og vernende st\u00f8ttemalerier av Bleken og Gullv\u00e5g p\u00e5 husveggene. Enden p\u00e5 protestvisa ble at kommunen kj\u00f8pte ut n\u00e6ringsarealet og gjorde ny tomt tilgjengelig for Strandveien Auto p\u00e5 Tunga.", "Svartlamoen skulle bli et \u00abby\u00f8kologisk forskningsprosjekt\u00bb. Et sted der alternative boligm\u00e5ter kunne pr\u00f8ves ut, og der en boligstiftelse leier eiendommene og husene fra kommunen for en lav pris. Til gjengjeld skal stiftelsen s\u00f8rge for vedlikehold av husene og husrom til folk som \u00f8nsker en alternativ livsstil.", "Svartlamonittene vant kampen for \u00e5 bevare omr\u00e5det i 1998. De unge okkupantene ble voksne og s\u00e5 en framtid for bydelen sin. Det ble en regelrett babyboom p\u00e5 starten av 2000-tallet. I dag har Svartlamoen om lag 250 beboere. Over 50 av dem er barn. Sylvia fra Elnesv\u00e5gen er mor til to av dem. Familier blir prioritert n\u00e5r st\u00f8rre leiligheter blir ledige, og Sylvia er glad for at hun de siste seks \u00e5rene har f\u00e5tt leie det hun synes er en av de fineste leilighetene i omr\u00e5det.", "\u2013 Det er s\u00e5 herlig h\u00f8yt under taket her. Og s\u00e5 er vi heldige, for det er ikke s\u00e5 kaldt.", "Det kunne v\u00e6rt ment i overf\u00f8rt betydning, men Sylvia snakker faktisk om de fysiske forholdene. Noe av det siste kommunen gjorde f\u00f8r de bestemte at omr\u00e5det skulle rives, var \u00e5 skifte vinduer og oppgradere badet i dette huset, forteller hun.", "Badet, ikke badene. Alle fem leilighetene i byg\u00e5rden deler p\u00e5 ett bad i kjelleren.", "\u2013 Det er jo noen utfordringer knyttet til dette, men det er ogs\u00e5 en vanesak, sier Sylvia.", "Enkel vask, h\u00e5rstell og sminking kan hun og jentene like gjerne gj\u00f8re p\u00e5 kj\u00f8kkenet. Det handler om \u00e5 frigj\u00f8re seg litt fra tanker om hvordan noe \u00abm\u00e5\u00bb v\u00e6re.", "Leiligheten er virkelig sjarmerende: Kj\u00f8kkenet med sin knallrosa endevegg og med innredning som er en salig miks av innbygd etterkrigsinnredning, Ikea og pikeromsm\u00f8bler fra 70-tallet. Stua med turkis gulv og m\u00f8bler som er arvet fra ny og gammel tid. Noe fra bestefar, noe fra venninner. Og gjenbruksm\u00f8bler med ukjent tidligere eier.", "\u2013 Folk er veldig flinke p\u00e5 dette med gjenbruk p\u00e5 Svartlamoen. Vi har v\u00e5rt eget internforum hvor folk legger ut ting de ikke trenger, sier Sylivia, som nettopp fikk ny sofa p\u00e5 den m\u00e5ten.", "Kommer noen over bygningsmaterialer de ikke selv beh\u00f8ver akkurat n\u00e5, legges de p\u00e5 verkstedet, som er felles for alle. Her kan alle beboerne komme og forsyne seg. De kan ogs\u00e5 f\u00e5 starthjelp og r\u00e5d fra de to snekkerne som er ansatt i stiftelsen, for \u00e5 komme i gang med ulike prosjekter.", "\u2013 Vi er alle forpliktet til \u00e5 legge ned en god del egeninnsats i vedlikehold og drift av bygningsmassen her. Det er grunnen til at vi kan ha s\u00e5 lav husleie. I tillegg til at vi bor i gamle, trekkfulle hus med delt bad og do.", "N\u00e5r folk s\u00f8ker boligstiftelsen om \u00e5 f\u00e5 tildelt bolig, m\u00e5 de opplyse om hva de kan bidra med inn i milj\u00f8et. Er motivasjonen bare \u00e5 bo billig, er ikke Svartlamoen riktig sted. Milj\u00f8et her drives av lysten til \u00e5 leve mer \u00f8kologisk og solidarisk og troen p\u00e5 at det er mulig i en moderne by.", "\u2013 Vi liker at vi bestemmer over v\u00e5r egen bydel. Og over egen bolig. S\u00e5 lenge du ikke forringer boligen, er det fritt frem for \u00e5 pusse opp hvordan du vil.", "Selv har Sylvia lagt nye gulv p\u00e5 soverommene og malt en del. Neste prosjekt er \u00e5 bygge en benk til kj\u00f8kkenet. Den har hun bestemt seg for \u00e5 bygge selv. Det var mulig f\u00f8r. Og b\u00f8r v\u00e6re det n\u00e5. P\u00e5 stua st\u00e5r en nydelig speilkommode, lage av Sylvias oldefar fra Runde.", "\u2013 Han hadde ingen penger. Da han giftet seg med ei jente fra \u00c5lesund, ville han nok gi henne pene m\u00f8bler. Og laget dette selv. Han laget alle m\u00f8blene deres. Vi er faktisk ikke avhengige av \u00e5 kj\u00f8pe alt vi trenger, sier Sylvia. Det handler om \u00e5 t\u00f8rre. Ta seg tid til \u00e5 l\u00e6re. Ha noen \u00e5 s\u00f8ke hjelp hos.", "\u2013 Det er som ei bygd her. Vi kjenner hverandre, og hjelper hverandre. Og lever p\u00e5 en m\u00e5te som gj\u00f8r at vi er fritatt fra det evige presset om \u00e5 tjene godt hele tiden.", "P\u00e5 den m\u00e5ten blir det tid til overs for kreative prosjekter som bidrar til at Svartlamoen er en av Trondheims mest levende bydeler."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "60d0b474c759416a2f447514dc4d136c3c15e0a386b5299961d957c64533a336"}, {"field": "createtime", "value": "2017-05-01T01:32:20.000Z"}, {"field": "description", "value": "Det er trekkfulle hus p\u00e5 Svartlamoen, men lite gjennomtrekk i bydelen. Sylvia Helle er en av dem som ikke kan tenke seg \u00e5 bo noe annet sted i Trondheim."}, {"field": "dominantimage", "value": "http://www.adressa.no/pluss/magasin/article10335243.ece/wysnhx/ALTERNATES/w980-default/svart16.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b8a9fa1022cb0b26d01750d3d45441a5316c7aa.jpg?59069024"}, {"field": "dominantthumbnaildimensions", "value": "300x169"}, {"field": "heading", "value": ["Varme i trekkfullt nabolag -adressa.no", "Str\u00e5lende forn\u00f8yd", "God p\u00e5 gjenbruk", "Fritt frem for kreative prosjekter"]}, {"field": "id", "value": "4b8a9fa1022cb0b26d01750d3d45441a5316c7aa"}, {"field": "keyword", "value": ["Interi\u00f8r", "Hjem"]}, {"field": "keywords", "value": "Interi\u00f8r,Hjem"}, {"field": "kw-category", "value": ["pluss", "magasin"]}, {"field": "kw-classification", "value": ["home-and-garden", "real-estate"]}, {"field": "kw-company", "value": "ikea"}, {"field": "kw-concept", "value": ["trekkfulle nabolag", "bolig", "bad", "trekkfulle hus", "omr\u00e5det", "leiligheten", "hus", "alternativ livsstil", "bydel", "kreative prosjekter", "kommunen", "prosjekt", "rive", "trekkfulle", "sted"]}, {"field": "kw-entity", "value": ["sylivia", "runde", "gregus", "svartlamoen", "strandveien auto", "hjem", "bleken og gullv\u00e5g", "reina"]}, {"field": "kw-location", "value": ["elnesv\u00e5gen", "trondheim", "\u00e5lesund", "tunga"]}, {"field": "kw-pageclass", "value": "article"}, {"field": "kw-person", "value": "sylvia helle"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10335243.ece/wysnhx/ALTERNATES/w980-default/svart16.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Varme i trekkfullt nabolag"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10335253.ece"}, {"field": "pageclass", "value": ["article"]}, {"field": "publishtime", "value": "2014-11-14T08:12:52.000Z"}, {"field": "recs-articleid", "value": "10335253"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-11-14T08:12:52.000Z"}, {"field": "recs-rawtitle", "value": "Varme i trekkfullt nabolag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er trekkfulle hus p\u00e5 Svartlamoen, men lite gjennomtrekk i bydelen. Sylvia Helle er en av dem som ikke kan tenke seg \u00e5 bo noe annet sted i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/4b8a9fa1022cb0b26d01750d3d45441a5316c7aa.jpg?59069024"}, {"field": "thumbnailfullheightdimensions", "value": "200x1196"}, {"field": "timestamp", "value": "2017-05-01T01:32:20.000Z"}, {"field": "title", "value": "Elsker Svartlamoens varme trekkfulle nabolag"}, {"field": "url", "value": "http://www.adressa.no/pluss/magasin/article10335253.ece"}, {"field": "urlhash", "value": "4b8a9fa1022cb0b26d01750d3d45441a5316c7aa"}], "score": 0.7969882, "siteId": "9222270286501375973", "id": "4b8a9fa1022cb0b26d01750d3d45441a5316c7aa"}

