{"fields": [{"field": "modifiedtime", "type": "time", "value": "2012-04-17T13:46:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I Norge er Sigurd Haugdahl (1891-1970) s\u00e5 godt som ukjent. Men i mellomkrigstidens Amerika var han den store racingkongen innen motorsport p\u00e5 grusbane. Hans triumfer var tallrike b\u00e5de i USA og Canada, og avisene overgikk hverandre i lovprisingen av hans fryktl\u00f8se og dyktige kj\u00f8ring. I Tampa treffer jeg hans s\u00f8nn Sigurd jr. og datteren Margareth Haugdahl Cox i sistnevntes hjem.", "- Du er den f\u00f8rste norske journalisten som kommer hit for \u00e5 h\u00f8re historien om pappa. Vi er glade over \u00e5 fortelle om en nordmann som var like stor helt i USA som Sonja Henie, sier s\u00f8sknene entusiastisk. Sig jr. overrekker meg en stor pakke bilder og informasjon om sin far.", "Sigurd Haugdahl ble f\u00f8dt p\u00e5 Tiller Nedre i Verdal-grenda Leksdalen. Foreldrene var l\u00e6rer Ole S. Haugdahl og Lovise, f\u00f8dt Langli. Fartsinteressen viste seg tidlig, blant annet da han og broren kj\u00f8rte to sammenmonterte vogner ned en bratt bakke i n\u00e6rheten av heimen. If\u00f8lge amerikanske aviser skal han i Norge ha v\u00e6rt en dyktig ski- og sk\u00f8ytel\u00f8per med mange premier. Avisen Forth Worth Star-Telegram forteller at hans store ambisjon var \u00e5 bli sykkelmester i det \u00abavsidesliggende Trondhgim\u00bb,og at han faktisk drev det til \u00e5 f\u00e5 gullmedalje av selveste kong Haakon 7.", "Sykkelen hadde Sigurd selv bygd opp av vrakdeler. Det p\u00e5st\u00e5s at han laget kuler av hardved til lagrene.", "Etter to \u00e5r i l\u00e6re hos snekkermester Tiller i Levanger, emigrerte 19-\u00e5rige Sigurd i 1910 med Cunard-linjens \u00abLarvnia\u00bb fra Liverpool. Han reiste til Midtvesten, hvor onkelen Sefanias Haugdahl hadde etablert seg. Her fikk unge Sigurd jobb, f\u00f8rst i et mekanisk verksted i byen Albert Lea, deretter i et gassverk.", "Der fant han opp gassutstyr som arbeidsgiveren tok patent p\u00e5, og tjente store penger. Sigurd fikk ingenting annet enn l\u00f8nna.", "I 1912 var racingkarrieren i gang. Sigurd kj\u00f8pte en gammel ensylindret Indian motorsykkel. Den f\u00f8rste konkurransen var mot en annen ung norskamerikaner som het Haldor Nestvold. Navnet kan tyde p\u00e5 at ogs\u00e5 han kom fra Verdal. Sigurd viste straks litt av hva som bodde i ham: Motoren ble s\u00e5 varm at han fikk branns\u00e5r p\u00e5 leggene, men han fullf\u00f8rte racet og vant. Om vinteren bygde Sigurd om motorsykkelen til en slags sn\u00f8scooter, og freste over pr\u00e6rien i 110 km/t. Et par \u00e5r senere begynte Sigurd \u00e5 kj\u00f8re b\u00e5de motorsykkel- og bilrace. Krasjene var mange og til dels alvorlige. Sigurd p\u00e5dro seg flere skader, og vurderte \u00e5 gi seg.", "Men mellom alle uhellene var det ogs\u00e5 mange triumfer og gode pengepremier, og ber\u00f8mmelsen steg stadig. Han begynte \u00e5 kj\u00f8re race i alle kanter av USA samt Canada. Nordp\u00e5 om sommeren, California, Texas og Florida om vinteren.", "Han ble alltid kalt Sig, b\u00e5de som en kortversjon av fornavnet og fordi han stadig vekk satt med en sigar i kjeften. Det finnes til og med et bilde av ham med sigar i munnviken mens han fyller bensin.", "Sig kj\u00f8rte en rekke forskjellige bilmerker, T-Ford, Maxwell, som hadde tilh\u00f8rt b\u00e5de flyhelten Eddie Rickenbacker og racingstjernen Barney Oldfields, Frontenac, en stor Mercer som han krasjet stygt med, Buick, Essex, Miller og Fiat.", "Litt uvanlig var det med en italiensk Fiat i amerikanske bill\u00f8p. Dette var en luksusbil til 20 000 kroner, som en oljemillion\u00e6r i Texas solgte til Sigurd for bare 750 dollar. Million\u00e6ren var \u00e5penbart g\u00e5tt lei av bilen. Sig bygde om bilen til rendyrket lett racer, som med en diger motor med 235 HK ble en kraftig fartsmaskin som han feiret mange triumfer med. Tallrike avisoppslag bruker store ord om den lille nordmannen med sigaren, og det er meget tydelig at han var en favoritt b\u00e5de blant publikum og journalistene. Bill\u00f8pene ble ofte arrangert i forbindelse med utstillinger, og titusenvis av tilskuere var snarere regelen enn unntaket.", "Amerikanerne liker store ord, og kalte vinneren \u00abverdensmester\u00bbn\u00e5r sesongens konkurranser ble regnet sammen. Det var riktignok bare i USA og Canada at disse grusbanel\u00f8pene ble kj\u00f8rt. Men denne verdensmestertittelen fikk i alle fall Sig Haugdahl hvert \u00e5r fra 1919 til 1924, og s\u00e5 igjen fra 1928 til 1932. Tolv ganger til sammen vant han sammenlagtseieren, og gjorde ham til den mest ettertraktede f\u00f8reren. Alle \u00f8nsket hans navn p\u00e5 plakaten. Dethandlet ikke bare om de mange titlene, men ogs\u00e5 hans trivelige vesen, hans profesjonalitet og ekstreme fighting spirit, som han demonstrerte gang etter gang.", "Rundt 1920 flyttet Sig Haugdahl til Daytona Beach i solfylte Florida, hvor han bygde opp et verksted. Vinteren 1921/1922 konstruerte han en meget spesiell bil med Fiat-ramme, og som han kalte Wisconsin Special. En sekssylindret flymotor fra Wisconsin Motor Works i Milwaukee med 300 hestekrefter satte fart i en bil med karosseri som bare var halvmeteren bred. Selv lille Sig p\u00e5 1,63 meter fikk bare s\u00e5 vidt plass i f\u00f8rersetet. Hjulene stakk ut p\u00e5 siden. Bilen ble gjort s\u00e5 liten og lett som mulig, og hadde verken starter, differensial, girboks eller klutsj.", "Under pr\u00f8vekj\u00f8ringen ble ubalanse i hjulene et farlig problem n\u00e5r farten passerte 230 km/t. Det var et fenomen som ingen tidligere hadde gjort noe med. Sig jobbet i seks uker for \u00e5 balansere hjulene, som i denne hastigheten roterte med 1500 omdreininger i minuttet. Sig skrev senere en artikkel i Universal Service om hvordan han l\u00f8ste oppgaven. Dette var det reneste pionerarbeid som alle senere rekordsettere dro nytte av.", "Verdens raskeste mann p\u00e5 landjorden var Tommy Milton med 250 km/t. Det var denne rekorden som var m\u00e5let da Sig denne aprildagen forsiktig akselererte i lett motvind s\u00f8rover stranda, der sola p\u00e5 fj\u00e6re sj\u00f8, forandret v\u00e5t sand til hardt dekke i 150 meters bredde og 37 kilometers lengde. Her ble den f\u00f8rste fartsrekorden satt allerede i 1903.", "Ordf\u00f8rer og senator Guy S. Balley i Daytona Beach ledet tidtagerteamet hvor urmaker L. H. Rove sto for det tekniske. Tre av i alt ni klokker var elektriske. 500 tilskuere var til stede.", "Rekordfors\u00f8ket var i regi av International Motor Contest Association (IMCA).", "I sitt tredje fors\u00f8k oppn\u00e5dde Sig farten 289 km/t, og smadret dermed Miltons rekord. En verdaling var blitt verdens raskeste p\u00e5 landjorden, ja det manglet ikke mye p\u00e5 at han ble den raskeste totalt. P\u00e5 denne tiden hadde piloten Bert Acosta fartsrekorden for fly med 318 km/t. Sig ble den f\u00f8rste racerbilist som kj\u00f8rte mer enn tre miles i minuttet, noe som straks ble markert p\u00e5 bilen.", "Sig Haugdahls rekord st\u00e5r ikke i noen offisiell rekordliste. Denne listen ble i tyve\u00e5rene administrert av American Automobile Association (AAA), som ikke godkjente IMCAs fartsrekorder. Det handlet nok delvis om konkurransen mellom de to organisasjonene, men ogs\u00e5 at AAAs regler krevde to kj\u00f8ringer i motsatt retning, og at sluttresultatet var gjennomsnittsfarten. Sig kj\u00f8rte bare en vei.", "Det er likevel ingen som helst tvil om at Sig fra Verdal oppn\u00e5dde 289 km/t, en, i alle fall, uoffisiell rekord som ble sl\u00e5tt f\u00f8rst i 1927 av Henry Segrave. I seks \u00e5r var alts\u00e5 Sig verdens raskeste p\u00e5 hjul.", "Som racingstjerne og eier av bilverksted kunne han etter hvert legge til side en anselig pengesum. Sig ble en velhavende mann, og begynte \u00e5 tenke p\u00e5 \u00e5 trekke seg tilbake fra l\u00f8pskj\u00f8ringen.", "Uheldigvis satte han pengene i et st\u00f8rre boligprosjekt, som gikk over ende. Sig m\u00e5tte fortsette \u00e5 kj\u00f8re race helt til 1936.", "F\u00f8r krigen flyttet han til Jacksonville, nord\u00f8st i Florida. Her jobbet han for Lovett Grocery, som importerte frukt fra Cuba og S\u00f8r-Amerika. Sig Haugdahl fikk ansvaret for maskinene i gamle destroyere fra f\u00f8rste verdenskrig, som ble brukt som fraktb\u00e5ter.", "Etter krigen utviklet han b\u00e5de en automatisk girboks og en pumpe for bilindustrien, men rakk ikke \u00e5 tjene penger p\u00e5 oppfinnelsene f\u00f8r han fikk slag i 1950. Han kom seg s\u00e5pass at han i midten av femti\u00e5rene kunne kj\u00f8re rundt med sin lille Volkswagen, med fartsressurser i den motsatte enden av skalaen, sammenlignet med racerbilene han hadde kj\u00f8rt i tidligere \u00e5r. I 1969 fikk han et nytt slag. \u00c5ret etterp\u00e5 var det slutt.", "Sin barndoms Verdal bes\u00f8kte han aldri.", "Kilder:", "Samtaler med Sig Haugdahl jr., og Margareth Haugdahl Cox.", "Artikkel av Sig Haugdahl jr.", "En lang rekke avisutklipp og artikler samlet av Sig Haugdahl jr.", "Veteran&sportsbil", "\u00c5rbok for Verdal 1997"]}, {"field": "category0", "value": "bil"}, {"field": "contenthash", "value": "c382363a93e2539c5e046efc849d29254c9bfcc8899ce26332c555e3b552f811"}, {"field": "createtime", "value": "2015-08-28T12:21:02.000Z"}, {"field": "description", "value": "TAMPA, FLORIDA: I morgentimene torsdag 6. april 1922 tordnet en hvit racerbil av g\u00e5rde fra Main Street Pier p\u00e5 stranda i Daytona Beach, Florida. Et minutt senere var verdalingen bak rattet historisk: Verdens raskeste mann p\u00e5 landjorden."}, {"field": "dominantimage", "value": "http://www.adressa.no/incoming/article1261763.ece5/ALTERNATES/w980-default/Haugd-langt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fadfb641255a2b3c4ba155d39c6dd073e4fc6512.jpg?59690f48"}, {"field": "dominantthumbnaildimensions", "value": "300x169"}, {"field": "heading", "value": ["Verdaling var verdens raskeste -adressa.no", "Tidlig fartsinteresse", "Gammel Indian", "Fartsmaskin", "Verdensmester", "Balanserte hjul", "Ikke offisiell", "Oppfinnelser"]}, {"field": "id", "value": "fadfb641255a2b3c4ba155d39c6dd073e4fc6512"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["volkswagen", "essex", "ford"]}, {"field": "kw-concept", "value": ["verdens raskeste", "sig", "verdens raskeste mann"]}, {"field": "kw-entity", "value": ["cunard", "l. h. rove", "buick", "trondhgim", "forth worth star-telegram", "larvnia", "miltons", "haakon 7", "universal service", "sefanias haugdahl", "sig haugdahl", "fiat", "miller og fiat", "tiller nedre", "american automobile association", "wisconsin motor works", "midtvesten", "wisconsin special", "leksdalen", "guy s. balley", "verdal 1997", "main street pier", "texas og florida", "cuba og s\u00f8r-amerika", "ole s. haugdahl og lovise", "langli", "lovett grocery", "indian"]}, {"field": "kw-location", "value": ["tampa", "florida", "amerika", "jacksonville", "texas", "liverpool", "norge", "maxwell", "albert lea", "milwaukee", "levanger", "sig", "frontenac", "mercer", "canada", "california", "daytona beach"]}, {"field": "kw-pageclass", "value": "article"}, {"field": "kw-person", "value": ["margareth haugdahl cox", "bert acosta", "haldor nestvold", "tommy milton", "henry segrave", "sigurd haugdahl", "barney oldfields", "eddie rickenbacker", "sonja henie"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1261763.ece5/ALTERNATES/w980-default/Haugd-langt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdaling var verdens raskeste"}, {"field": "og-type", "value": "article"}, {"field": "og-url", "value": "http://www.adressa.no/bil/article1136654.ece"}, {"field": "pageclass", "value": ["article"]}, {"field": "publishtime", "value": "2008-06-25T06:00:15.000Z"}, {"field": "recs-articleid", "value": "1577632"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-06-25T06:00:15.000Z"}, {"field": "recs-rawtitle", "value": "Verdaling var verdens raskeste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "TAMPA, FLORIDA: I morgentimene torsdag 6. april 1922 tordnet en hvit racerbil av g\u00e5rde fra Main Street Pier p\u00e5 stranda i Daytona Beach, Florida. Et minutt senere var verdalingen bak rattet historisk: Verdens raskeste mann p\u00e5 landjorden."}, {"field": "thumbnail", "value": "http://content-thumbnail.cxpublic.com/content/thumbnail200x150/fadfb641255a2b3c4ba155d39c6dd073e4fc6512.jpg?59690f48"}, {"field": "thumbnailfullheightdimensions", "value": "200x2440"}, {"field": "timestamp", "value": "2017-07-14T18:36:56.000Z"}, {"field": "title", "value": "Verdaling var verdens raskeste"}, {"field": "url", "value": "http://www.adressa.no/bil/article1136654.ece"}, {"field": "urlhash", "value": "fadfb641255a2b3c4ba155d39c6dd073e4fc6512"}], "score": 0.6418256, "siteId": "9222270286501375973", "id": "fadfb641255a2b3c4ba155d39c6dd073e4fc6512"}

