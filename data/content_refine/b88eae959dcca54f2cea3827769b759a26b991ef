{"fields": [{"field": "modifiedtime", "type": "time", "value": "2012-04-16T22:02:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti nipen"}, {"field": "body", "value": ["Saken oppdateres.", "Kristian Seltun overtar som teatersjef ved Tr\u00f8ndelag Teater fra \u00e5rsskiftet, og er allerede p\u00e5 plass i Trondheim for \u00e5 forberede sitt f\u00f8rste \u00e5r. Mandag slapp han teatrets egenproduksjoner i 2010, som har flere klassiske poster p\u00e5 programmet: En dramatisering av Tarjei Vesaas' \u00abFuglane\u00bb, Henrik Ibsens \u00abEn folkefiende\u00bb og William Shakespeares \u00abRomeo og Julie\u00bb er blant satsningene.", "Marit Moum Aune skal regissere \u00abRomeo og Julie\u00bb h\u00f8sten 2010.", "\u2013 Hun er en av Norges absolutt dyktigste regiss\u00f8rer og har en utrolig bra lesning av \u00abRomeo og Julie\u00bb. Hun ser stoffet utrolig godt og kommer til \u00e5 lage en \u00abRomeo og Julie\u00bb vi ikke har sett f\u00f8r \u2013 en tydelig versjon som kanskje stryker andre ting i teksten enn det som har v\u00e6rt gjort f\u00f8r. Det blir moderne, men ikke i betydningen \u00abmodernisert\u00bb. Vekten ligger p\u00e5 \u00e5 fortelle historien om Romeo og Julie, heller enn \u00e5 tilfredsstille \u00abshakespeareologene\u00bb, sier Kristian Seltun.", "F\u00f8rst setter han imidlertid en annen av verdensdramatikkens store navn p\u00e5 plakaten p\u00e5 Hovedscenen. Ved \u00e5 sette opp Henrik Ibsens \u00abEn folkefiende\u00bb p\u00e5 Hovedscenen, videref\u00f8rer Seltun sin forgjenger Otto Homlungs tradisjon med \u00e5 spille Ibsen hver v\u00e5r, men flytter Ibsen inn p\u00e5 den st\u00f8rste scenen.", "\u2013 Jeg har sagt hele tiden at det vil v\u00e6re naturlig for meg \u00e5 satse p\u00e5 Ibsen, b\u00e5de fordi han er den han er og fordi han skrev s\u00e5 fantastisk bra dramatikk. Jeg synes Ibsen er viktig nok til at vi kan spille hans dramatikk ogs\u00e5 p\u00e5 Hovedscenen i ny og ne. \u00abEn folkefiende\u00bb har jeg alltid syntes var en av Ibsens mest interessante stykker, og p\u00e5 mange m\u00e5ter et av de mest moderne. Stykket handler om modernitetens paradoks, hvordan det er vanskelig \u00e5 v\u00e6re idealist uten \u00e5 bite seg selv i halen. Dr. Stockmann er jo litt too much \u2013 b\u00e5de en moderne helt og en moderne idiot, sier Seltun, som l\u00e5ner inn Anders Mordal fra Nationaltheatret til denne hovedrollen.", "Seltuns f\u00f8rste sesong starter med to oppsetninger som blir med over fra Otto Homlungs repertoar: Bryony Laverys \u00abFrosset\u00bb i Rita Abrahamsens regi og urpremieren p\u00e5 Jo Str\u00f8mgren \u00abPseudonymet\u00bb, forestillinger som ble forskj\u00f8vet til 2010 fra \u00e5rets program p\u00e5 grunn av budsjetthensyn og et benbrudd som stoppet \u00abPseudonymet\u00bb p\u00e5 startstreken. V\u00e5rsesongens fjerde store satsing er musikalen \u00abSpring Awakening\u00bb, en ny musikal fra Broadway basert p\u00e5 Frank Wedekinds drama fra 1891. Stykket handler om overgangen mellom ungdom og voksen, om seksualitet og moral, og ble i sin tid bannlyst i flere ti\u00e5r for sitt provoserende innhold. Etter premieren p\u00e5 musikalversjonen av Duncan Sheik og Steven Sater i 2006, ble forestillingen spilt p\u00e5 Broadway 888 ganger over tre \u00e5r f\u00f8r den ble tatt av plakaten i v\u00e5res.", "\u2013 N\u00e5 g\u00e5r den sitt seierstog gjennom Europa. Det er en knallgod musikal med ufattelig bra musikk, et fyrverkeri av en forestilling, mener Seltun.", "Silje Lundblad, som har spilt hovedroller b\u00e5de i \u00abCabaret\u00bb og i \u00abChicago\u00bb de siste to \u00e5rene, st\u00e5r igjen i front for en ny musikalsatsing som Wendla, sammen med blant andre Ingrid Bergstr\u00f8m, Gunnhild Sundli, og Mari Haugen Smistad, som spilte hovedrollen i samme forestilling i Karlstad i fjor. \u00abSpring Awakening\u00bb er samtidig plukket opp av Oslo Nye Teater, som ogs\u00e5 spiller musikalen neste v\u00e5r. Kjersti Haugen regisserer Tr\u00f8ndelag Teaters oppsetning.", "Seltun har som teatersjef p\u00e5 Black Box Teater satset p\u00e5 en serie Finn Iunker-oppsetninger og tar med seg fokuset p\u00e5 Iunkers dramatikk til Tr\u00f8ndelag Teater med \u00abIfigenia\u00bb p\u00e5 Studioscenen neste h\u00f8st. Iunker er en norsk, prisbel\u00f8nnet dramatiker som har v\u00e6rt mye spilt i utlandet, men mindre i Norge.", "- Dette blir faktisk f\u00f8rste gang han settes opp p\u00e5 et norsk institusjonsteater. Iunker er av Norges absolutt mest begavede dramatikere og \u00abIfigenia\u00bb det beste han har skrevet. Det er egentlig en gresk tragedie, i Finn Iunkers stykke en moderne tragikomedie, litt vindskeiv og veldig morsom.", "P\u00e5 Gamle scene setter Seltun opp Tarjei Vesaas' \u00abFuglane\u00bb neste h\u00f8st, en dramatisering av Ole Anders Tandberg og Nils Sletta som gjorde stor suksess p\u00e5 Det Norske Teatret i 1997.", "\u2013 Det er en roman veldig mange har et sterkt forhold til, og som samtidig st\u00e5r som en p\u00e5le i moderne litteraturhistorie. Dramatiseringen som ble laget for Det Norske Teatret var utrolig bra, varm og tro mot boka \u2013 s\u00e5 bra at dette blir litt som \u00e5 hoppe etter Wirkola. Vi skal sette den opp med bruk av moderne virkemidler, scenografi av videokunstner Hans Christian Gilje i kontrast til \u00abgullramma\u00bb p\u00e5 Gamle scene. \u00abFuglane\u00bb er en utrolig stemningsmettet bok, og jeg \u00f8nsker vi skal f\u00e5 til en stemningsmettet forestilling som griper sorgen og smerten til Mattis og Hege, men samtidig humoren og det lune i Tarjei Vesaas' m\u00e5te \u00e5 fortelle dette p\u00e5, sier Seltun.", "Les mer om den nye teatersjefens profil i Adresseavisen tirsdag"]}, {"field": "category0", "value": "kultur"}, {"field": "category1", "value": "kultur|scene"}, {"field": "contenthash", "value": "51bf48cfd35991ae2b054ed23752984875a809f70d786318c34340dd414a80d5"}, {"field": "createtime", "value": "2017-02-04T20:54:31.000Z"}, {"field": "description", "value": "Tr\u00f8ndelag Teaters p\u00e5troppende sjef starter med \u00abRomeo og Julie\u00bb, \u00abFuglane\u00bb og sexy ferskvare fra Broadway."}, {"field": "dominantimage", "value": "http://www.adressa.no/incoming/article1327302.ece5/ALTERNATES/w980-default/Cabaret_07"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b88eae959dcca54f2cea3827769b759a26b991ef.jpg?594bdc95"}, {"field": "dominantthumbnaildimensions", "value": "300x169"}, {"field": "heading", "value": ["Fra Black Box til Tr\u00f8ndelag -adressa.no", "Henter Aune tilbake til teatret", "Musikal om k\u00e5te ungdommer", "Fuglane som scenedrama"]}, {"field": "id", "value": "b88eae959dcca54f2cea3827769b759a26b991ef"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "scene"]}, {"field": "kw-classification", "value": "arts-and-entertainment"}, {"field": "kw-company", "value": "black box"}, {"field": "kw-concept", "value": ["spilt hovedroller", "stykket handler", "moderne", "musikal", "norske teatret", "spilt", "teater"]}, {"field": "kw-entity", "value": ["mattis og hege", "hans christian gilje", "black box teater", "iunkers", "jo str\u00f8mgren", "oslo nye teater", "duncan sheik og steven sater", "wirkola", "gamle", "tr\u00f8ndelag teater", "spring awakening", "broadway 888", "hovedscenen", "ifigenia", "fuglane", "frosset", "pseudonymet", "wendla", "det norske teatret", "nationaltheatret", "studioscenen", "ole anders tandberg og nils sletta", "romeo og julie", "adresseavisen", "laverys"]}, {"field": "kw-location", "value": ["europa", "trondheim", "chicago", "norge", "cabaret", "karlstad"]}, {"field": "kw-pageclass", "value": "article"}, {"field": "kw-person", "value": ["mari haugen smistad", "gunnhild sundli", "william shakespeares", "nils sletta", "henrik ibsens", "otto homlungs", "duncan sheik", "marit moum aune", "frank wedekinds", "kjersti haugen", "anders mordal", "finn iunker", "tarjei vesaas", "ingrid bergstr\u00f8m", "ole anders tandberg", "kristian seltun", "steven sater", "silje lundblad", "rita abrahamsens"]}, {"field": "kw-taxonomy", "value": ["kultur", "kultur/scene"]}, {"field": "og-image", "value": "http://www.adressa.no/incoming/article1327302.ece5/ALTERNATES/w980-default/Cabaret_07"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra Black Box til Tr\u00f8ndelag"}, {"field": "og-type", "value": "article"}, {"field": "og-url", "value": "http://www.adressa.no/kultur/scene/article1387157.ece"}, {"field": "pageclass", "value": ["article"]}, {"field": "publishtime", "value": "2009-09-21T14:35:12.000Z"}, {"field": "recs-articleid", "value": "1315249"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|scene"}, {"field": "recs-publishtime", "value": "2009-09-21T14:35:12.000Z"}, {"field": "recs-rawtitle", "value": "Fra Black Box til Tr\u00f8ndelag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/scene"]}, {"field": "teaser", "value": "Tr\u00f8ndelag Teaters p\u00e5troppende sjef starter med \u00abRomeo og Julie\u00bb, \u00abFuglane\u00bb og sexy ferskvare fra Broadway."}, {"field": "thumbnail", "value": "http://content-thumbnail.cxpublic.com/content/thumbnail200x150/b88eae959dcca54f2cea3827769b759a26b991ef.jpg?594bdc95"}, {"field": "thumbnailfullheightdimensions", "value": "200x1731"}, {"field": "timestamp", "value": "2017-06-22T15:04:53.000Z"}, {"field": "title", "value": "Fra Black Box til Tr\u00f8ndelag"}, {"field": "url", "value": "http://www.adressa.no/kultur/scene/article1387157.ece"}, {"field": "urlhash", "value": "b88eae959dcca54f2cea3827769b759a26b991ef"}], "score": 0.8068036, "siteId": "9222270286501375973", "id": "b88eae959dcca54f2cea3827769b759a26b991ef"}

