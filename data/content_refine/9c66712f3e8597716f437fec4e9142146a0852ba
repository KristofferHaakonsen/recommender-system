{"fields": [{"field": "modifiedtime", "type": "time", "value": "2012-06-19T12:39:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Trine Gabrielsen innreder som hun lyster, og slik har hun skapt et interi\u00f8r som utstr\u00e5ler energi og kreativitet. Et hjem til \u00e5 smile muntert i.", "\u2013 Jeg blir glad av farger. Oransje er nok favorittfargen min. Ja, ogs\u00e5 gult og r\u00f8dt da, og turkis er jo ogs\u00e5 fint, sier Trine. Kledd i en sm\u00e5blomstrende r\u00f8d kjole, like r\u00f8d cardigan og lilla str\u00f8mpebukse tar hun imot oss i huset p\u00e5 Markaplassen p\u00e5 Vik\u00e5sen. Tre etasjer p\u00e5 til sammen 190 kvadratmeter. Hit flyttet familien inn i 1990, og etter hvert kom det tre barn. N\u00e5 er ungene i ferd med \u00e5 flytte ut av barndomshjemmet, mens foreldrene har begynt \u00e5 leke med tanken p\u00e5 \u00e5 finne seg noe mindre.", "Men det blir ikke enkelt \u00e5 flytte fra det gule, personlige huset i svingen heller.", "\u2013 Vi malte huset gult da det ble bygd, og mange ble sjokkerte over fargevalget. Det var jo ikke vanlig med knallgule hus da, det skulle heller v\u00e6re duse pastellfarger, sier Trine og serverer kaffe og sm\u00e5kaker ved et selvmalt oransje kj\u00f8kkenbord.", "Smilende samling", "Stua er lys og trivelig, og stilen er fargeglad og retroinspirert. Familiehunden Kira tar en formiddagsdupp i hundesenga si, p\u00e5 et gr\u00f8nt teppe med rosa, hvite og r\u00f8de blomster p\u00e5. P\u00e5 hyller og bord st\u00e5r Trines fine samlinger. Av vaser, av gjenstander, av alt det Trine har samlet p\u00e5 oppigjennom \u00e5rene. Av alt det hun er glad i. Det er ganske mye.", "\u2013 Av og til tenker jeg at n\u00e5 er det nok her inne. Da bytter jeg ut noe med noe annet fra loftet, smiler Trine. Slik sett blir det aldri mindre, men det blir ofte annerledes.", "Trine er utdannet spesialpedagog og har jobbet 25 \u00e5r i barnehage. N\u00e5 jobber hun for Fretex p\u00e5 Nardo. Der finner hun skatter, og det gj\u00f8r hun ogs\u00e5 p\u00e5 loppis. Ogs\u00e5 lager hun mye selv.", "I gangen er det ordnet plass til symaskina og alle stoffene er samlet i hyller etter farge. Her sitter Trine og skaper. Oftest puter, men ogs\u00e5 vimpler, hjerter, br\u00f8dkurver og alt annet hun m\u00e5tte f\u00e5 lyst til \u00e5 trylle fram. Noe av det selger hun.", "Leker seg", "Sitter hun ikke ved symaskina om ettermiddagene, s\u00e5 kan det hende Trine isteden sitter i stuedelen som har mest vinduer, og derfor har mest dagslys. Her er det ingen tv som forstyrrer. Her sitter Trine i den oransje lenestolen og strikker p\u00e5 et gult og rosa sengeteppe. F\u00f8ttene har hun p\u00e5 den like oransje skammelen.", "P\u00e5 bordet ved siden av henne er det pyntet med flere sm\u00e5 hekleduker, alle i ulike m\u00f8nster og de er heklet i forskjellige farger. P\u00e5 hver duk en hvit lysestake, som binder de ulike dukene sammen til en ryddig helhet. Dette er et eksempel p\u00e5 Trines lekenhet i interi\u00f8ret. Et annet er rammene spraymalt i turkis og sort, og noen med et stoffhjerte inn. P\u00e5 veggen, sammen med rammene, henger ogs\u00e5 en liten duk. For som Trine sier: Den er jo for fin til \u00e5 ligge i en skuff. Aviskurva er kledd i retrotapet. En side litt rolig, den andre ganske vill; s\u00e5 er det bare \u00e5 snu til den siden som passer dagsformen.", "Glad i st\u00f8vt\u00f8rking", "\u2013 Jeg har jo hvite vegger, men s\u00e5 krydrer jeg disse med farger. Med stoffer og gjenstander, sier Trine som er glad i alt som st\u00e5r framme. For alt har en historie, alt betyr noe for henne.", "\u2013 Jeg liker \u00e5 t\u00f8rke st\u00f8v, for da f\u00e5r jeg se over hva jeg egentlig har. Ta p\u00e5 alle tingene og tenke p\u00e5 hvor jeg kj\u00f8pte den, eller hvem jeg har f\u00e5tt den av, sier Trine som ikke har gjort s\u00e5 mye med huset siden de flyttet inn, utenom \u00e5 male. Og \u00e5 stadig tilf\u00f8re fargerike, glade elementer selvsagt.", "M\u00f8blene, og det meste av gjenstandene ogs\u00e5, er stort sett gjenbruk. M\u00f8bler er arvet og lamper er kj\u00f8pt brukt. Som den fine tivolilampa i et av stuehj\u00f8rnene. Denne ble kj\u00f8pt p\u00e5 loppis for 15 kroner for 30 \u00e5r siden. Den var og er et kupp, og den er blant Trines favoritter. Og personlig ble den etter at Trine fikk sydd p\u00e5 tre ulike skjermer.", "M\u00e5 trives", "\u2013 Jeg bryr meg ikke om \u00e5 v\u00e6re trendy. Det eneste viktige for meg er at vi som bor her trives, sier Trine, som lett lar seg begeistre. Og da tar hun litt av, som at hun kj\u00f8per enda flere fine bokser til kj\u00f8kkenet selv om hun allerede har altfor mange. Men de er jo s\u00e5 fine da\u00bf Og stoffer, det bare m\u00e5 hun ha. I allslags farger og m\u00f8nstre, de aller fleste fra 70-tallet.", "\u2013 Se her, sier Trine og tar ned det ene stoffet etter det andre og smiler bredd ved synet av alle godbitene.", "\u2013 Jeg blir helt betatt jeg, utbryter den kreative sjelen, som blir s\u00e5 glad i stoffene sine at hun nesten syns det er synd \u00e5 klippe i dem.", "Det m\u00f8blet Trine er mest glad i er det gamle hj\u00f8rneskapet i tre p\u00e5 stua.", "\u2013 Det ble kj\u00f8pt brukt, og s\u00e5 brukte vi lang tid p\u00e5 \u00e5 lute av det all maling. Det skapet skal vi aldri kvitte oss med, sier Trine og bruker det til \u00e5 vise fram noe av det lekre hun har. Gamle tregjenstander, s\u00f8lvskjeer og er servise i retrostil, holdt hvitt og oransje. Ved siden av henger et fargesterkt maleri fra Ravnkloa, malt av Andreas Wider\u00f8e Hagen", "Det er farger, personlighet og sjarm. Et bes\u00f8k hjemme hos Trine og den lekne hunden Kira er til \u00e5 bli glad av.", "For mer om Trines hjem, sjekk bloggen hennes: www.gulthusisvingen.blogspot.com"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "4273165e1dcb8af387233da5e68447ea3bac3f11daa8cd42908704bbf0891b97"}, {"field": "createtime", "value": "2013-09-16T03:50:32.817Z"}, {"field": "description", "value": "Oransje er en av favorittfargene, i det gule huset i svingen p\u00e5 Vik\u00e5sen."}, {"field": "dominantimage", "value": "http://www.adressa.no/incoming/article2128736.ece5/ALTERNATES/w980-default/trine%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9c66712f3e8597716f437fec4e9142146a0852ba.jpg?5991fd05"}, {"field": "dominantthumbnaildimensions", "value": "300x169"}, {"field": "heading", "value": "Til \u00e5 bli glad av -adressa.no"}, {"field": "id", "value": "9c66712f3e8597716f437fec4e9142146a0852ba"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["stoffer", "gult", "hus", "glad", "oransje", "fin", "farge"]}, {"field": "kw-entity", "value": ["nardo", "fretex", "markaplassen", "ravnkloa", "vik\u00e5sen", "kira"]}, {"field": "kw-pageclass", "value": "article"}, {"field": "kw-person", "value": ["trine gabrielsen", "andreas wider\u00f8e hagen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2128736.ece5/ALTERNATES/w980-default/trine%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Til \u00e5 bli glad av"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1756788.ece"}, {"field": "pageclass", "value": ["article"]}, {"field": "publishtime", "value": "2012-01-13T09:23:02.000Z"}, {"field": "recs-articleid", "value": "3115820"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-01-13T09:23:02.000Z"}, {"field": "recs-rawtitle", "value": "Til \u00e5 bli glad av -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Oransje er en av favorittfargene, i det gule huset i svingen p\u00e5 Vik\u00e5sen."}, {"field": "thumbnail", "value": "http://content-thumbnail.cxpublic.com/content/thumbnail200x150/9c66712f3e8597716f437fec4e9142146a0852ba.jpg?5991fd05"}, {"field": "thumbnailfullheightdimensions", "value": "200x4572"}, {"field": "timestamp", "value": "2017-08-14T19:41:57.000Z"}, {"field": "title", "value": "Til \u00e5 bli glad av"}, {"field": "url", "value": "http://www.adressa.no/forbruker/hjem/article1756788.ece"}, {"field": "urlhash", "value": "9c66712f3e8597716f437fec4e9142146a0852ba"}], "score": 0.43476588, "siteId": "9222270286501375973", "id": "9c66712f3e8597716f437fec4e9142146a0852ba"}

