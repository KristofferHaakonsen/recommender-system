{"fields": [{"field": "modifiedtime", "type": "time", "value": "2016-01-16T14:13:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "70-tallet", "Aretha Franklin"]}, {"field": "author", "value": "ole jacob hoel"}, {"field": "body", "value": ["Saken oppdateres.", "73 \u00e5r gamle Aretha Franklin entret scenen p\u00e5 Kennedy Center i full pelsmundur for noen uker siden, og sang \u00ab(You Make Me Feel) Like A Natural Woman\u00bb p\u00e5 en konsert til jevngamle Carole Kings \u00e6re.", "Sjekk opptredenen p\u00e5 Youtube! Den er et bevis p\u00e5 kraften i den sterkeste stemmen i popul\u00e6rmusikkens historie, kvaliteten til en av tidenes fineste l\u00e5ter \u2013 og en av tidenes mest markante l\u00e5tskrivere.", "L\u00e5ten var ogs\u00e5 avslutningen p\u00e5 Caroles \u00abTapestry\u00bb \u2013 et av tidenes mestselgende album. Like fint \u00e5 h\u00f8re p\u00e5 n\u00e5 som da det kom i 1971. Det var da ogs\u00e5 tidl\u00f8se kvaliteter Carole var ute etter da albumet ble skapt, p\u00e5 et tidspunkt da rocken bestrebet seg p\u00e5 \u00e5 fremst\u00e5 som seri\u00f8s og voksen.", "Journalist Charlie Gillett ga ut f\u00f8rste utgave av sin innflytelsesrike rockhistorie \u00abThe Sound of The City\u00bb i 1970 og omtalte singer/songwriter-b\u00f8lgen, som \u00abTapestry\u00bb var den del av, som \u00abrockens endelige sofistikasjon\u00bb.", "Tanken var, for \u00e5 forenkle veldig, at f\u00f8rst kom Elvis, s\u00e5 kom Beatles og s\u00e5 kom Simon & Garfunkel. Musikken ble stadig mykere, stadig mindre oppr\u00f8rsk og sexy, stadig mer reflekterende og musikalsk avansert. Rocken vokste i takt med 50-tallets oppr\u00f8rere og fulgte deres utvikling fra unge og oppr\u00f8rske til anstendige samfunnsborgere.", "N\u00e5 ville den yngre generasjon det annerledes. Glamrocken og senere punken viste at rockens utvikling var mer syklisk enn line\u00e6r, og singer/songwriter-sjangeren kom ganske snart i fortjent vanry. Men den hadde sine \u00f8yeblikk i 1970-71.", "Sjangeren kan defineres p\u00e5 forskjellig vis; i videste forstand favner den alle som synger egne l\u00e5ter. Her er den begrenset til den opprinnelige amerikanske vestkystb\u00f8lgen fra 1970-71, den myke California-utgaven av protestsangerne og en hippere versjon av europeisk chanson. De sentrale navnene er Paul Simon, James Taylor, Jackson Browne, Carly Simon, Janis Ian, Don McLean. Sjangeren hadde en jevn sklidning mot softrock.", "Carole King var sentral, og den eneste med markant musikalsk forhistorie.", "En av de store hitl\u00e5tene p\u00e5 inngangen av 60-tallet var \u00abOh Carol\u00bb med Neil Sedaka, skrevet av Sedaka til Carole Klein (som hun egentlig heter), mens de fortsatt var highschool-kj\u00e6rester. Carole svarte med \u00abOh Neil\u00bb, som ikke ble en like stor hit. 17 \u00e5r gamle Carole var da dessuten allerede gift (ja, faktisk) med en annen. Gerry Goffin var den f\u00f8rste av Caroles i alt fire ektemenn. De levde sammen p\u00e5 60-tallet, da de ogs\u00e5 utgjorde et av popverdenens st\u00f8rste l\u00e5tskriverpar.", "Deres f\u00f8rste store hitsingle \u00abWill You Still Love Me Tomorrow\u00bb var tidenes f\u00f8rste nummer en med en m\u00f8rkhudet jentegruppe, Shirelles. Listen over hits de skrev sammen er nesten endel\u00f8s, med h\u00f8ydepunkt som \u00abLoco-Motion\u00bb, sunget av l\u00e5tskriverparets faste barnevakt Little Eva, \u00ab(You Make Me Feel) Like A Natural Woman\u00bb med Aretha Franklin, \u00abI'm Into Something Good\u00bb som vi i Europa kjenner best med Herman's Hermits, \u00abUp on The Roof\u00bb med The Drifters, \u00abPleasant Valley Sunday\u00bb med The Monkees.", "Popens og soulmusikkens st\u00f8rste artister var tidlig p\u00e5 60-tallet f\u00f8rst og fremst ut\u00f8vere, l\u00e5tskrivingen tok proffene seg av. Goffin/King var en av de store l\u00e5tskrivingskonstellasjonene, p\u00e5 linje med Holland/Dozier/Holland, Leiber/Stoller og Bacharach/David.", "Det skjedde noe midt p\u00e5 60-tallet, noe i sammenheng med The Beatles, Bob Dylan, Donovan, The Rolling Stones, The Kinks, The Beach Boys, alle de der. Det ble etablert en verdinorm som tilsa at seri\u00f8se pop- og rockartister skrev l\u00e5tene sine selv.", "Det skjedde ogs\u00e5 noe med Carole King. Hun ble skilt med Goffin, og flyttet fra New York til hippiebastionen California. Det var ikke lenger et like stort marked for l\u00e5tskrivere, og kanskje stemmer det som fremkommer i enkelte biografier og filmer/musikaler basert p\u00e5 hennes liv: At Caroles dr\u00f8m helt fra starten av var \u00e5 synge sine egne sanger, men at hun da var for ordin\u00e6r. En for naturlig kvinne?", "Uansett: Carole kviet seg. Hun var i slutten av 20-\u00e5rene og bransjeveteran, men ganske n\u00f8lende da hun entret konsertscenene ved sitt flygel og med sanger publikum kjente i versjoner med st\u00f8rre stjerner.", "Hennes f\u00f8rste album \u00abWriter\u00bb ble en flopp. Med oppf\u00f8lgeren \u00abTapestry\u00bb gikk det annerledes, med sin blanding av nyskrevne l\u00e5ter og noen som allerede hadde v\u00e6rt megahits for andre. L\u00e5tene dreide seg om menneskelige relasjoner, kj\u00e6rlighet og vennskap formidlet av Caroles gode stemme og avslappede n\u00e6rv\u00e6r. Pianoet var hovedinstrumentet.", "Blant de mest sentrale musikerne p\u00e5 \u00abTapestry\u00bb var gitarist Danny Kortchmar, Caroles nye mann. Han var ogs\u00e5 sterkt delaktig i et annet album som ble spilt inn samtidig i samme studio, James Taylors tredje album \u00abMud Slide Slim & the Blue Horizon\u00bb. Ogs\u00e5 andre musikere, som Joni Mitchell, gikk imellom de to produksjonene. Taylor og King er med p\u00e5 hverandres album og endte opp med ogs\u00e5 \u00e5 dele Caroles kanskje mest kjente l\u00e5t. \u00abYou Got a Friend\u00bb ble med p\u00e5 begge albumene og ble en stor hit for Taylor.", "James Taylor var den som \u00aboppfant\u00bb singer/songwriter-sjangeren med sitt album \u00abSweet Baby James\u00bb, en nedstrippet oppvisning i l\u00e5tskrivingskunst. For ham var oppf\u00f8lgeren \u00abMud Slide Slim\u00bb n\u00e6rmest et farvel til sjangeren, med fyldigere arrangementer og snillere tekster. Men Taylor holdt seg n\u00e6r sjangeren i ti\u00e5rene som fulgte, og n\u00e6r King. For King var en felles turn\u00e9 med Taylor i 2010 et naturlig punktum for henne som ut\u00f8vende artist. Men hun klarte ikke helt \u00e5 holde seg borte..", "Se Taylor/ King live her", "Det er litt av en karriere hun dermed avsluttet. \u00abTapestry\u00bb har solgt 25 millioner enheter, og mange av hennes 25 soloalbum har holdt h\u00f8y kvalitet. Posisjonen som l\u00e5tskriver er enda mer markant, 118 hits bare i USA. Noen av dem er med i musikalen \u00abBeautiful\u00bb basert p\u00e5 hennes liv, som hadde premiere i San Francisco og n\u00e5 spilles b\u00e5de p\u00e5 Broadway og i Londons West End.", "1. Carole King: Tapestry (1971)", "H\u00f8yprofesjonell og vennlig, str\u00e5lende h\u00e5ndverk i alle ledd; men formidlet med en intimitet og tilstedev\u00e6rlse som limer lytteren til l\u00e5tene.", "2. Don McLean: American Pie (1971)", "Han har kanskje ikke gjort det siden, men gjorde det til gagns her. Nedstrippet alvor, fantastiske l\u00e5ter - ikke bare tittell\u00e5ten og \u00abVincent\u00bb, men ogs\u00e5 \u00abCrossroads\u00bb, \u00abWinterwood\u00bb og \u00abThe Grave\u00bb er klassikere.", "3. James Taylor: Sweet Baby James (1970)", "Sjangerens f\u00f8dsel, og under en snill overflate finnes det harde bitt. N\u00f8kkell\u00e5ten er \u00abFire & Rain\u00bb, om en venninnes selvmord og egne narkoproblemer.", "ole.jacob.hoel@adresseavisen.no"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "category2", "value": "meninger|kommentarer|olejh"}, {"field": "contenthash", "value": "a8bfcf039f2f101ffa3a708bfd3d7e5939d635aca350e152d17a0612452c142c"}, {"field": "createtime", "value": "2016-01-16T12:29:19.000Z"}, {"field": "description", "value": "I 1971 ble popen ribbet for ytre effekter og artistene for staffasje. Musikken, l\u00e5tene, tekstene og formidlingen skulle tale for seg selv."}, {"field": "dominantimage", "value": "http://www.adressa.no/meninger/kommentarer/olejh/article12032952.ece/ubfyh3/ALTERNATES/w980-default/Carole-King.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/974cd052b94d0a8fdd96f2327ac123f7583481cf.jpg?5959d87a"}, {"field": "dominantthumbnaildimensions", "value": "300x169"}, {"field": "heading", "value": "En naturlig kvinne -adressa.no"}, {"field": "id", "value": "974cd052b94d0a8fdd96f2327ac123f7583481cf"}, {"field": "keyword", "value": ["Fra tid til annen", "rockhistorie", "70-tallet", "Aretha Franklin"]}, {"field": "keywords", "value": "Fra tid til annen,rockhistorie,70-tallet,Aretha Franklin"}, {"field": "kw-category", "value": ["kommentarer", "olejh", "meninger"]}, {"field": "kw-classification", "value": "arts-and-entertainment"}, {"field": "kw-concept", "value": ["the", "l\u00e5t", "sjangeren", "album", "naturlig kvinne"]}, {"field": "kw-entity", "value": ["the roof", "oh neil", "the drifters", "kennedy center", "blue horizon", "the kinks", "donovan", "a. noen", "got", "pie", "the beatles", "beautiful", "pleasant valley sunday", "winterwood", "you make me feel", "the beach boys", "garfunkel", "herman", "the grave", "elvis", "david", "natural woman", "the city", "tapestry", "shirelles", "carole", "the monkees", "will you still love me tomorrow", "the rolling stones", "hermits", "loco-motion", "simon", "leiber", "crossroads", "little eva", "mud slide slim", "taylor og king", "into something good", "the sound of the city", "londons west end"]}, {"field": "kw-location", "value": ["bacharach", "europa", "rain", "broadway", "the sound", "holland", "friend", "california", "vincent", "new york", "san francisco"]}, {"field": "kw-pageclass", "value": "article"}, {"field": "kw-person", "value": ["aretha franklin", "paul simon", "carly simon", "oh carol", "danny kortchmar", "jackson browne", "janis ian", "sweet baby james", "carole king", "don mclean", "james taylor", "gerry goffin", "joni mitchell", "bob dylan", "neil sedaka", "carole klein", "charlie gillett"]}, {"field": "kw-taxonomy", "value": ["meninger", "meninger/kommentarer/olejh", "meninger/kommentarer"]}, {"field": "og-image", "value": "http://www.adressa.no/meninger/kommentarer/olejh/article12032952.ece/ubfyh3/ALTERNATES/w980-default/Carole-King.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En naturlig kvinne"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/olejh/2016/01/16/En-naturlig-kvinne-12032966.ece"}, {"field": "pageclass", "value": ["article"]}, {"field": "publishtime", "value": "2016-01-16T12:06:11.000Z"}, {"field": "recs-articleid", "value": "12032966"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-category2", "value": "taxonomy|meninger|kommentarer|olejh"}, {"field": "recs-publishtime", "value": "2016-01-16T12:06:11.000Z"}, {"field": "recs-rawtitle", "value": "En naturlig kvinne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer/olejh", "meninger/kommentarer"]}, {"field": "teaser", "value": "I 1971 ble popen ribbet for ytre effekter og artistene for staffasje. Musikken, l\u00e5tene, tekstene og formidlingen skulle tale for seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/974cd052b94d0a8fdd96f2327ac123f7583481cf.jpg?5959d87a"}, {"field": "thumbnailfullheightdimensions", "value": "200x2604"}, {"field": "timestamp", "value": "2017-07-03T05:39:06.000Z"}, {"field": "title", "value": "Hun laget popens fineste lappeteppe"}, {"field": "url", "value": "http://www.adressa.no/meninger/kommentarer/olejh/2016/01/16/En-naturlig-kvinne-12032966.ece"}, {"field": "urlhash", "value": "974cd052b94d0a8fdd96f2327ac123f7583481cf"}], "score": 0.4582121, "siteId": "9222270286501375973", "id": "974cd052b94d0a8fdd96f2327ac123f7583481cf"}

