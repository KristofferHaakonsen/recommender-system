{"fields": [{"field": "modifiedtime", "type": "time", "value": "2013-06-17T14:16:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "janet molde hollund - babyverden.no"}, {"field": "body", "value": ["Saken oppdateres.", "\u2013 Da hun virket i god form den dagen vil skulle reise, tok vi sjansen p\u00e5 \u00e5 reise. I ettertid ser jeg at det var en d\u00e5rlig beslutning, sier Line Andersen fra Verdal i Nord-Tr\u00f8ndelag.", "Ferien ble ikke helt som planlagt for Andersen og samboeren. I mars i fjor hadde paret allerede v\u00e6rt noen dager i Oslo, og skulle videre med ferge til Kiel.", "Men datteren Thea p\u00e5 10 m\u00e5neder hadde v\u00e6rt slapp med feber noen dager i forveien, s\u00e5 de tok turen innom legevakten. Pr\u00f8vene var fine, og de fikk beskjed om at det nok bare var omgangssyken, og at det ville g\u00e5 over.", "Men det gjorde det ikke.", "For utp\u00e5 natten ble Thea mye verre. Hun kastet opp for hver minste ting, og til slutt ble jenta hentet med luftambulanse p\u00e5 fergen og bragt til et sykehus i \u00c5rhus.", "\u2013Vi skulle jo til Tyskland, men i stedet ble det fem d\u00f8gn p\u00e5 sykehuset i Danmark. Hva som feilte Thea fant de egentlig aldri ut av, men hun var dehydrert og veldig d\u00e5rlig.  Trolig hadde hun et virus, som ogs\u00e5 gikk i Danmark p\u00e5 den tiden, forteller Andersen til Babyverden.", "Midt oppi all sykdommen, fant paret ut at reiseforsikringen deres ikke gjaldt.", "\u2013 Vi har alltid hatt orden p\u00e5 forsikringene. Men vi hadde nettopp skiftet bank i forbindelse med huskj\u00f8p, og denne forsikringen var ikke blitt tatt med. S\u00e5 det ble en dyr aff\u00e6re, sier Andersen.", "For ikke bare gikk ferien i vasken. I tillegg m\u00e5tte de ogs\u00e5 dekke taxi til flyplassen i \u00c5rhus, fly fra \u00c5rhus til K\u00f8benhavn, og fra K\u00f8benhavn til Oslo.", "\u2013 Heldigvis var sykehuset gratis. Hadde vi v\u00e6rt i Tyskland, m\u00e5tte vi trolig ha dekket ogs\u00e5 det selv. N\u00e5 skal jeg love deg at vi alltid har forsikringene i orden, sier Andersen.", "LES OGS\u00c5:", "Gode r\u00e5d for ferietid", "Unng\u00e5 dehydrering", "Vaksinere bort omgangssyken?", "Sommer er h\u00f8ysesong for feriereiser, og sm\u00e5barnsfamilier er intet unntak. Men ikke alle f\u00e5r den ferien de hadde sett for seg. Det er dessverre ikke uvanlig at barn blir syke mens de er borte. Og da er det lurt \u00e5 vite at reiseforsikringen er i orden.", "\u2013 Vi har saker som handler om syke barn p\u00e5 ferie hele tiden. Mest i skoleferiene, og spesielt om sommeren, sier sykepleier Line S\u00f8rb\u00f8 i Europeiske Reiseforsikring.", "I noen tilfeller blir det ufrivillig lange ferieopphold for familien.", "\u2013 Enkelte sykdommer f\u00f8rer til utsettelse av hjemreisen, som for eksempel vannkopper. Har barnet vannkopper er det utelukket \u00e5 fly, fordi det kan ha store konsekvenser for enkelte grupper dersom de blir smittet \u2013 som for eksempel gravide, sier S\u00f8rb\u00f8.", "Hun forteller at personer med synlige vannkopper, eller tilfeller hvor det er mistanke om vannkopper, kan risikere \u00e5 bli avvist p\u00e5 flyet.", "\u2013 Kravet for \u00e5 f\u00e5 reise med fly er at vannkoppene skal v\u00e6re helt innt\u00f8rket. Dersom personen har synlige s\u00e5r, er det lurt \u00e5 f\u00e5 en bekreftelse fra lege dersom dere skal reise hjem, sier S\u00f8rb\u00f8.", "I 2011 ble 557 alvorlige sykesaker som handlet om barn meldt inn til Europeiskes alarmsentral. Assisterende informasjonsdirekt\u00f8r Emma Elisabeth Vennesland forteller at 60 prosent av sakene handlet om barn i alderen null til tre \u00e5r, 20 prosent gjaldt barn mellom fire og seks og 20 prosent av barna var mellom sju og ti \u00e5r.", "\u2013 Vi kan anta at fordelingen i forhold til aldersgrupper er ganske lik ogs\u00e5 for 2012, sier Vennesland.", "En annen gjenganger hos barn p\u00e5 ferie er \u00f8rebetennelser. Ogs\u00e5 dette kan f\u00f8re til flyforbud.", "\u2013 \u00c9n ting er \u00e5 ha \u00f8rebetennelse. Men hvis du skal fly, kan det bli enda mer smertefullt. Jeg har selv reist med fly med \u00f8rebetennelse, og det var sv\u00e6rt ubehagelig og vondt! Det var helt forferdelig, forteller S\u00f8rb\u00f8.", "Det \u00f8kte trykket i \u00f8rer eller bihuler kan i tillegg til smerter i verste fall gi varige skader p\u00e5 h\u00f8rselen.", "\u2013 Hva gj\u00f8r du hvis du har mistanke om at barnet har \u00f8rebetennelse?", "\u2013 Ta kontakt med forsikringsselskapet s\u00e5 tidlig som mulig. De kan hjelpe deg med \u00e5 kontakte lege, slik at dere eventuelt kan komme tidlig i gang med behandling \u2013 og kanskje bli friske f\u00f8r dere skal hjem, r\u00e5der S\u00f8rb\u00f8.", "Europeiske har g\u00e5tt gjennom nyere alarmsaker blant barn under fem \u00e5r, og det viser seg at det er hyppigst forekomst av luftveisinfeksjoner, som lungebetennelse, bronkitt og \u00f8rebetennelser. Dette blir etterfulgt av mage- og tarminfeksjoner, feber/utslett og annet. Vannkopper havner i kategorien annet.", "\u2013 For de fleste er en infeksjon i mage og tarm over i l\u00f8pet av tre dager. Det er ikke noen bestemte regler for hvor lenge du m\u00e5 vente f\u00f8r du reiser hjem, men det er ikke \u00f8nskelig at personer med slik sykdom reiser med fly, sier S\u00f8rb\u00f8.", "Ofte er ikke oppkast/diare smittsomt, fordi det i veldig mange tilfeller handler om matforgiftning.", "\u2013 Men de f\u00e6rreste orker \u00e5 reise n\u00e5r det st\u00e5r p\u00e5 som verst, sier S\u00f8rb\u00f8.", "Skulle barnet v\u00e6re febersykt n\u00e5r du skal reise hjem, og ikke vet hvorfor, er det lurt \u00e5 finne ut av \u00e5rsaken f\u00f8r dere reiser hjem.", "\u2013 Barn med h\u00f8y feber skal helst ikke fly, spesielt ikke sm\u00e5 barn. Det kan v\u00e6re fare for dehydrering, og vi \u00f8nsker ikke situasjoner p\u00e5 flyet hvor vi ikke kan behandle barnet, sier S\u00f8rb\u00f8.", "LES OGS\u00c5:", "Reise med barn i fly", "Vent med \u00e5 reise fra barnet ditt", "Dersom barnet er sykt, kontakter du forsikringsselskapet ditt. De kan da fortelle deg hvordan du skal g\u00e5 fram. S\u00f8rb\u00f8 sier at det i noen tilfeller er greit om du legger ut for legebes\u00f8k selv, s\u00e5 f\u00e5r du det refundert senere. I andre tilfeller er det nok \u00e5 oppgi forsikringsnummeret ditt, s\u00e5 fikser selskapet resten.", "\u2013 Dersom barnet blir nektet hjemreise, forlenger vi ferieoppholdet for hele familien. Vi splitter ikke opp familier. S\u00e5 langt det er mulig fors\u00f8ker vi \u00e5 la familien f\u00e5 bo p\u00e5 samme sted som de opprinnelig reiste til, slik at de slipper \u00e5 skifte hotell, men det er ingen garanti. Noen ganger m\u00e5 vi finne et alternativ i n\u00e6rheten, og vi finner alltid en l\u00f8sning, sier S\u00f8rb\u00f8.", "Sjekk med ditt eget forsikringsselskap hva forsikringen dekker. Men Line S\u00f8rb\u00f8 forteller at Europeiske dekker det ekstra oppholdet og ny hjemreise for hele familien. Du kan ogs\u00e5 f\u00e5 erstatning for tapte feriedager.", "\u2013 Men husk at det er viktig \u00e5 f\u00e5 dokumentert sykdom tidlig. Det heter at forsikringen teller fra den dagen du har f\u00e5tt dokumentert fra en lege at barnet er sykt. Det er ogs\u00e5 et krav at vedkommende er innlagt p\u00e5 sykehus eller er sengeliggende, sier S\u00f8rb\u00f8.", "Du vil da ha rett p\u00e5 erstatning for barnet som er sykt og \u00e9n ekstra person. Men det kan ogs\u00e5 v\u00e6re en maksgrense for hvor mye du f\u00e5r igjen. I Europeiske er grensen p\u00e5 1200 per dag per person, alts\u00e5 maks 2400 kroner per d\u00f8gn.", "\u2013 Men hvis ferien egentlig var over, og du m\u00e5 bli igjen, vil du da ogs\u00e5 f\u00e5 dekket tapt arbeidsinntekt?", "\u2013 Nei, det m\u00e5 du dekke inn selv \u2013 med mindre du har en velvillig arbeidsgiver, sier S\u00f8rb\u00f8.", "Dersom du er i utlandet, kan det v\u00e6re andre rutiner i forhold til innleggelse p\u00e5 sykehus. Line S\u00f8rb\u00f8 forteller at flere foreldre har opplevd at barna har blitt innlagt for ting de aldri ville blitt i Norge.", "\u2013 Terskelen for innleggelse er ofte lavere, fordi det er mye penger \u00e5 tjene p\u00e5 innleggelser.  Vi er i en stadig dialog med helsevesenet i utlandet, for \u00e5 unng\u00e5 for mange un\u00f8dvendige innleggelser og unders\u00f8kelser. Dersom du er usikker p\u00e5 om det blir gjort riktige valg for ditt barn, tar du kontakt med forsikringsselskapet, sier S\u00f8rb\u00f8.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "1aa23ca0da3256574217c9b3cf6576966f26566f08f8dc21656883e00a13cac6"}, {"field": "createtime", "value": "2017-04-30T19:05:28.000Z"}, {"field": "description", "value": "Barn mellom null og tre \u00e5r blir oftest syke p\u00e5 ferie. For lille Thea (10 m\u00e5neder) og foreldrene gikk hele ferien i vasken."}, {"field": "dominantimage", "value": "http://www.adressa.no/familieogoppvekst/article7749459.ece/ALTERNATES/w980-default/thea-Y08rA7UGF0.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f3203e398c5e174e5dd8f418d1a2cca0a1a90f57.jpg?597988a7"}, {"field": "dominantthumbnaildimensions", "value": "300x169"}, {"field": "heading", "value": ["Dette rammer sm\u00e5barnsfamilier p\u00e5 reise -adressa.no", "Luftambulanse til sykehus", "Vannkopper", "De minste barna oftest syke", "\u00d8rebetennelser", "Mage- og tarminfeksjoner", "Feber", "Hva gj\u00f8r du?", "Hva har du rett p\u00e5?", "Viktig \u00e5 v\u00e6re obs p\u00e5"]}, {"field": "id", "value": "f3203e398c5e174e5dd8f418d1a2cca0a1a90f57"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "reise", "reise hjem"]}, {"field": "kw-entity", "value": ["babyverden", "europeiske reiseforsikring", "sommer", "thea"]}, {"field": "kw-location", "value": ["oslo", "tyskland", "k\u00f8benhavn", "kiel", "danmark", "\u00e5rhus", "verdal", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["line andersen", "line s\u00f8rb\u00f8", "emma elisabeth vennesland"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article7749459.ece/ALTERNATES/w980-default/thea-Y08rA7UGF0.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette rammer sm\u00e5barnsfamilier p\u00e5 reise"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7749379.ece"}, {"field": "pageclass", "value": ["article"]}, {"field": "publishtime", "value": "2013-06-17T10:49:20.000Z"}, {"field": "recs-articleid", "value": "7749379"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-06-17T10:49:20.000Z"}, {"field": "recs-rawtitle", "value": "Dette rammer sm\u00e5barnsfamilier p\u00e5 reise -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Barn mellom null og tre \u00e5r blir oftest syke p\u00e5 ferie. For lille Thea (10 m\u00e5neder) og foreldrene gikk hele ferien i vasken."}, {"field": "thumbnail", "value": "http://content-thumbnail.cxpublic.com/content/thumbnail200x150/f3203e398c5e174e5dd8f418d1a2cca0a1a90f57.jpg?597988a7"}, {"field": "thumbnailfullheightdimensions", "value": "200x1913"}, {"field": "timestamp", "value": "2017-07-27T06:31:03.000Z"}, {"field": "title", "value": "Dette rammer sm\u00e5barnsfamilier p\u00e5 reise"}, {"field": "url", "value": "http://www.adressa.no/familieogoppvekst/article7749379.ece"}, {"field": "urlhash", "value": "f3203e398c5e174e5dd8f418d1a2cca0a1a90f57"}], "score": 0.49305865, "siteId": "9222270286501375973", "id": "f3203e398c5e174e5dd8f418d1a2cca0a1a90f57"}

