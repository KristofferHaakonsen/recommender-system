{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "trondheimsrebus"}, {"field": "body", "value": ["Hver l\u00f8rdag kan du l\u00f8se fire nye oppgaver. I Trondheimsrebusen skal du komme fram til svaret ved \u00e5 bruke opplysningene i oppgavene kombinert med kunnskap om Trondheim i n\u00e5tid og fortid.", "Sp\u00f8rsm\u00e5l 13:", "Eksisterende passasje som har v\u00e6rt der i mange hundre \u00e5r, men i ulike utforminger og med noen lengre opphold da den ikke eksisterte. Laget av samme type materiale hver gang, unntatt siste gang. Den nest siste utgaven var for to n\u00e6rt beslektede, men likevel forskjellige transportmidler, men ikke samtidig. Mens den betjente det f\u00f8rste av disse to transportmidlene, hadde den et annet navn.", "Sp\u00f8rsm\u00e5l 14:", "Et hus som s\u00f8rget for at noen n\u00e6rliggende innretninger var enten v\u00e5te eller t\u00f8rre. I dag gir huset opplevelser av b\u00e5de v\u00e5tt og t\u00f8rt ved siden av lyd og lys.", "Sp\u00f8rsm\u00e5l 15:", "Bo- og arbeidsomr\u00e5de som opprinnelig ikke tilh\u00f8rte byen, men med livlig aktivitet. I dag ligger det samme sted, og er godt integrert i byen. Var en stund p\u00e5tenkt til en helt annen bruk. Men det er heldigvis blitt historie.", "Sp\u00f8rsm\u00e5l 16:", "Bosted opprinnelig for en bestemt yrkesgruppe, i kanten av et element som var viktig for den virksomheten de drev. Det hadde ogs\u00e5 et annet lands navn. Var en stund i fare. I dag ettertraktet, men er prim\u00e6rt for dem som er i slekt med de opprinnelige.", "Oppgavene vil bli publisert p\u00e5 adressa.no og i Ukeadressa hver l\u00f8rdag i 2017. Ved \u00e5 sende inn svarene kan du hver uke v\u00e6re med i trekningen om \u00e5 vinne jubileumsboka \u00abDet sto i Adressa\u00bb.", "Svaret sendes til trondheimsrebus@adresseavisen.no innen tirsdag kl.24.00. Svaret p\u00e5 denne ukens oppgaver vil bli publisert sammen med neste ukes Trondheimsrebus.", "Sp\u00f8rsm\u00e5l 9: Opprinnelig bygd til oppl\u00e6ring for noen som mangler en sans. I dag gir den rom til noen som vil l\u00e6re \u00e5 ta seg av de aller minste, men uten at de trenger \u00e5 v\u00e6re kongelige.", "Svar: Dalen offentlige skole for blinde, n\u00e5 Dronning Mauds Minne H\u00f8gskolen", "Dalen g\u00e5rd mellom Lilleby og Leangen ble i 1907 solgt til Den Nordenfjeldske Blindeskole som oppf\u00f8rte en skolebygning her, Dalen offentlige skole for blinde. Hovedbygningen er fra 1912, arkitekt Johan Osnes. Skolen var fram til 1925 en landsdekkende skole for blinde, blant aannet ble det utdannet flere organister her. Etter 1925 var den barneskole for blinde. Under krigen overtok tyskerne bygningen og brukte den som fengsel. Etter krigen fikk bygningene den opprinnelige funksjonen igjen.", "Blindeskolen flyttet i 1976 til Melhus. Dronning Mauds Minne H\u00f8gskolen for utdanning av f\u00f8rskolel\u00e6rere flyttet da fra den gamle bispeboligen i krysset Prinsens gate/Bispegata og overtok bygningene p\u00e5 Dalen. DMMH har siden v\u00e6rt der.", "Sp\u00f8rsm\u00e5l 10: Et sted som gir deg mosjon f\u00f8r du kommer dit, og gir deg vidsyn. Det er ikke blant de h\u00f8yeste, men vises fra mange steder likevel. Var del av et nasjonalt, f\u00f8relektronisk meldingssystem.", "Svar: V\u00e5ttakammen", "Markert og godt synlig trel\u00f8s knaus (286 moh.) rett opp for Ilsvika og godt synlig fra flere steder i Midtbyen. Vanligste adkomst er gjennom Elsterparken. Derfra g\u00e5r det sti videre til Geitfjellet. F\u00f8rsteleddet v\u00e5tta indikerer at den i tidligere tider inngikk i det gamle vardevarslingssystemet, prim\u00e6rt etablert for \u00e5 varsle om ufred. Den har fri sikt s\u00f8rover Gauldalen og videre innover og tvers over fjorden og ligger visuelt gunstig til i varslingskjeden.", "V\u00e5tta er en av flere tr\u00f8nderske dialektversjoner av \u00e5 vite: \u00e5 vetta, v\u00e5tta, v\u00e5tt\u00e5 - med opprinnelig betydning \u00e5 se. Etymologisk er ordet det samme som det latinske verbet for \u00e5 se: videre (som vi i dag bl.a. har i ordet video ). Det var viktig at det var sikt, at en kunne se fra dem til de n\u00e6rmeste h\u00f8ydene i varslingskjeden. P\u00e5 islandsk er eit viti et fyr. Ordet har gjennomg\u00e5tt en betydningsendring til \u00ab\u00e5 vite = \u00e5 forst\u00e5\u00bb \u2013 det du ser, det vet du! Og en engelskmann sier jo \u00abI see!\u00bb n\u00e5r han har forst\u00e5tt.", "Omkring i Norge har vi mange slike h\u00f8yder med dette leddet i ulike dialektvarianter: Solemsv\u00e5ttan i Malvikmarka, V\u00e5tt\u00e5sen i Fl\u00e5, Vettakollen ved Oslo, Gamlemsveten p\u00e5 Sunnm\u00f8re - for \u00e5 nevne noen.", "Sp\u00f8rsm\u00e5l 11: Der skinneg\u00e5ende kj\u00f8ret\u00f8y krysser hverandre kollisjonsfarefritt.", "Svar: Nidareid", "P\u00e5 det smale eidet mellom fjorden og der Nidelva gj\u00f8r en nesten 180 graders sving rundt \u00d8ya, krysser jernbanen i en tol\u00f8ps tunnel under gateplanet i Nidareidtunnelen og trikken over p\u00e5 gateplanet. Tunnelen er 121 meter lang.  Her er det berggrunn. Det gjorde at Nidelva gj\u00f8r svingen p\u00e5 innsida av eidet, den klarte ikke \u00e5 bryte gjennom og lage utl\u00f8p der etter istida.", "Nidareidtunnelen sto ferdig i 1884 som enl\u00f8pstunnel da St\u00f8ren-/R\u00f8rosbanen ble lagt om fra Selsbakk og nordover langs Nidelva. F\u00f8r gikk den i en treviadukt over til Sluppen p\u00e5 brukarene til dagens Sluppen bru, ned traseen til dagens Holtermannsveien og Elgeseter gate og over gamle Elgeseter bru til Kalvskinnet. Omlegginga ble gjort for \u00e5 koble sammen Mer\u00e5kerbanen (fra \u00f8st) med linja s\u00f8rover. Det var en del av stadsingeni\u00f8r Dahls plan.", "Trikken over g\u00e5r p\u00e5 den f\u00f8rste sporveislinja, som ble \u00e5pnet i desember 1901 mellom Hjorten og Buran. Den ble ogs\u00e5 en del av Gr\u00e5kallbanen da den \u00e5pnet i 1924. Denne linja er fremdeles i drift.", "Det er ogs\u00e5 et annet sted i Trondheim der to skinneg\u00e5ende kj\u00f8ret\u00f8yer kan krysse hverandre kollisjonsfarefritt: Ca 200 meter s\u00f8r for Marienborg holdeplass krysser Dovrebanen med nordre tilsving til Stavne-Leangenbanen i hvert sitt plan. Dette kryssingsstedet er mindre kjent, men m\u00e5 nevnes slik at oppgaven f\u00e5r et komplett svar.", "Sp\u00f8rsm\u00e5l 12: For ikke \u00e5 v\u00e6re farlig for andre l\u00e5 institusjonen usentralt da den ble etablert for sv\u00e6rt lenge siden. I dag ligger den p\u00e5 samme sted, men er mer sentral. Der er det n\u00e5 en beslektet virksomhet, men for ei gruppe som ikke er farlig for andre.", "Svar: Trondhjems hospital", "Hospitalet ble grunnlagt i 1277 av erkebiskop Jon Raude , p\u00e5 grunn som kong Magnus Lagab\u00f8te ga til form\u00e5let. Det er Norges eldste og en av Europas eldste sosiale institusjoner. Det l\u00e5 langt utenfor bebyggelsen, fordi det hovedsakelig var opprettet for spedalske og andre med smittsomme sykdommer. Hospitalet har ligget p\u00e5 samme sted hele tida, men er n\u00e5 adskillig mer sentralt enn det var da det ble grunnlagt. Siden 1866 har institusjonen v\u00e6rt drevet som aldershjem. I dag er det sykehjem, dagsenter, omsorgsboliger. Det er drevet som privat stiftelse, men med kommunale bidrag.", "Hospitalets bygninger brant ned i bybrannen 1842. Hovedbygningen ut mot Hospitalsl\u00f8kkan ble bygd opp igjen og sto ferdig i 1845. Den ble fredet i 1927."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a289c486d4e7ec3224fdc84d156d0b053bda22befe348b33eaf6213f0109673e"}, {"field": "createtime", "value": "2017-01-30T12:04:22.000Z"}, {"field": "description", "value": "Velkommen til Trondheimsrebusen - del 4"}, {"field": "dominantimage", "value": "http://www.adressa.no/incoming/article14020360.ece/bdieim/ALTERNATES/w980-default/km%20illustrasjonny.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fe28b107e06ee53a9299fbc4fc9bcb91f689ac2c.jpg?588f3592"}, {"field": "dominantthumbnaildimensions", "value": "300x169"}, {"field": "heading", "value": ["Vet du dette om Trondheim? -adressa.no", "Ukens oppgaver:", "Slik deltar du"]}, {"field": "id", "value": "fe28b107e06ee53a9299fbc4fc9bcb91f689ac2c"}, {"field": "keyword", "value": "trondheimsrebus"}, {"field": "keywords", "value": "trondheimsrebus"}, {"field": "kw-category", "value": ["pluss", "magasin"]}, {"field": "kw-concept", "value": ["svar", "krysse", "offentlige skole", "opprinnelig", "dag", "skinneg\u00e5ende kj\u00f8ret\u00f8y", "hverandre kollisjonsfarefritt", "oppgaver", "krysse hverandre", "skole", "sted", "krysse hverandre kollisjonsfarefritt", "ukens oppgaver", "sto ferdig"]}, {"field": "kw-entity", "value": ["\u00f8ya", "prinsens", "marienborg", "nidareidtunnelen", "vettakollen", "lilleby og leangen", "nidelva", "elsterparken", "geitfjellet", "gamlemsveten", "elgeseter", "st\u00f8ren", "dronning mauds minne h\u00f8gskolen", "hjorten og buran", "trondheimsrebusen", "stavne-leangenbanen", "dovrebanen", "europas", "ukeadressa", "malvikmarka", "holtermannsveien og elgeseter", "gr\u00e5kallbanen", "hospitalsl\u00f8kkan", "midtbyen", "kalvskinnet", "selsbakk", "trondheimsrebus", "sluppen", "den nordenfjeldske blindeskole", "v\u00e5tt\u00e5sen", "mer\u00e5kerbanen", "adressa", "dahls"]}, {"field": "kw-location", "value": ["melhus", "oslo", "dalen", "sunnm\u00f8re", "gauldalen", "trondheim", "ilsvika", "norge", "fl\u00e5"]}, {"field": "kw-pageclass", "value": "article"}, {"field": "kw-person", "value": ["magnus lagab\u00f8te", "jon raude", "johan osnes"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14020360.ece/bdieim/ALTERNATES/w980-default/km%20illustrasjonny.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vet du dette om Trondheim?"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/30/Vet-du-dette-om-Trondheim-14135752.ece"}, {"field": "pageclass", "value": null}, {"field": "publishtime", "value": "2017-01-30T12:01:31.000Z"}, {"field": "recs-articleid", "value": "14135752"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-30T12:01:31.000Z"}, {"field": "recs-rawtitle", "value": "Vet du dette om Trondheim? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Velkommen til Trondheimsrebusen - del 4"}, {"field": "thumbnail", "value": "http://content-thumbnail.cxpublic.com/content/thumbnail200x150/fe28b107e06ee53a9299fbc4fc9bcb91f689ac2c.jpg?588f3592"}, {"field": "thumbnailfullheightdimensions", "value": "200x2471"}, {"field": "timestamp", "value": "2017-01-30T12:46:10.000Z"}, {"field": "title", "value": "Vet du dette om Trondheim - del 4"}, {"field": "url", "value": "http://www.adressa.no/pluss/magasin/2017/01/30/Vet-du-dette-om-Trondheim-14135752.ece"}, {"field": "urlhash", "value": "fe28b107e06ee53a9299fbc4fc9bcb91f689ac2c"}], "score": 0.32024348, "siteId": "9222270286501375973", "id": "fe28b107e06ee53a9299fbc4fc9bcb91f689ac2c"}

