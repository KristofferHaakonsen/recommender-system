{"fields": [{"field": "modifiedtime", "type": "time", "value": "2015-11-17T18:50:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Paris-terroren", "Terror"]}, {"field": "author", "value": "alf ole ask/aftenposten"}, {"field": "body", "value": ["Saken oppdateres.", "BRUSSEL: Bare et steinkast fra leiligheten til Montasser AlDe'emeh i bydelen Molenbeek i Brussel jakter politiet p\u00e5 den eneste overlevende terroristen fra Paris, Brahim Abdeslam .  Dette er en bydel som har produsert terrorister igjen og igjen.", "- Da jeg h\u00f8rte at fransk politi fant spor som tydet p\u00e5 at terroristene hadde forbindelser til Belgia, regnet jeg med at det kunne f\u00f8re dem hit til denne bydelen, sier AlDe'emeh til Afenposten og ser ut p\u00e5 Brussel-regnet.", "Han skriver doktorgrad om unge menn som drar til Syria for \u00e5 krige og har selv v\u00e6rt i IS-omr\u00e5der for \u00e5 snakke med de som har dratt. N\u00e5 er han tilknyttet Radboud universitet i Nijmegen i Nederland.", "LES OGS\u00c5: \u00abDypeste medf\u00f8lelse med det franske folk\u00bb", "- Belgia er det landet som i forhold til folketallet har flest syriafarere. Hvorfor er det s\u00e5 mange muslimer som blir radikalisert i Belgia?", "- Dette er et meget delt land. Det har flere spr\u00e5k, fransk, tysk og nederlandsk. Belgiere s\u00f8ker ogs\u00e5 etter sin identitet. De fransktalende bryr seg ikke om hva som skjer i Flandern eller omvendt. Myndighetene er ikke opptatt av hva som skjer i moskeene der imamer som hverken kan fransk eller flamsk ikke n\u00e5r frem til ungdommen, forklarer han og viser ogs\u00e5 til \u00f8kt arbeidsl\u00f8shet og ungdom som f\u00f8ler at de ikke blir akseptert i samfunnet.", "LES OGS\u00c5:  Fikk sjokk da jeg h\u00f8rte p\u00e5 radio at en fra v\u00e5rt nabolag sto bak terroren i Paris", "Det mener han gj\u00f8r dem mer \u00e5pen for radikalisering.", "- Hoveddelen av syriafarerne er fra 16 til 26 \u00e5r. Dette er 11.september-generasjonen. De har vokst opp i en polarisert verden der den eldre garde sitter hjemme og ser Al Jazeera. De f\u00f8lger ikke med p\u00e5 belgiske medier. De g\u00e5r i moskeen der en samler inn penger til Syria eller folk i Irak. N\u00e5r frustrasjonene vokser fordi de selv f\u00f8ler seg utenfor, s\u00e5 faller de lett for et radikalisert budskap.", "De to store muslimske gruppene i Belgia kommer fra Tyrkia og Marokko. De fleste ungdommene som drar til Syria har r\u00f8ttene sine i Marokko.", "- Tyrkerne er mer nasjonalistiske. De har kontakt med Tyrkia, som st\u00f8tter deres moskeer, de er stolte av \u00e5 v\u00e6re tyrkere. Det gjelder ikke marokkanerne, som mangler dette nettverket som dannes gjennom \u00e5 f\u00f8le at en h\u00f8rer til i en gruppe, sier han.", "Mannen som n\u00e5 er etterlyst over hele verden etter terrorangrepet, Salah Abdesalam, er f\u00f8dt i Belgia, bodde i dette omr\u00e5det, og har marokkansk familiebakgrunn.", "LES OGS\u00c5: - Til Norge med falske pass og dokumenter", "LES OGS\u00c5: - Folk har v\u00e6rt skeptiske, men ikke nok til at de avbestiller Paris-turen", "Han viser til at andre land har klart \u00e5 integrere muslimene bedre, fordi de har sterke strukturer eller identiteter, mens i Belgia finnes det ingen belgisk identitet.", "Forskeren, som selv er muslim, sier at det ogs\u00e5 synes som om politiet ikke har oversikt. Det er tette nettverk i ungdomsmilj\u00f8ene i en slik bydel med mange innvandrere.", "- Folk her bor i sm\u00e5 leiligheter, barneflokkene er store. Det gj\u00f8r at ungdommene henger ute. De vet hvem som drar til Syria. For mange er de helter, forklarer han.", "Dette er det som skaper mulighetene for terrorgrupper til \u00e5 gjemme seg i Belgia. I tillegg mener han at dette er et land hvor det er enkelt \u00e5 skaffe seg v\u00e5pen.", "- Du kan g\u00e5 p\u00e5 jernbanestasjonen her og kj\u00f8pe deg en kalasjnikov for 800 euro, sier han til Afenposten .", "LES OGS\u00c5: IS truer Washington", "Selv om Montasser AlDe'emeh er kritisk til Belgias manglende integrering og ikke minst politiske partier som bare er interessert i muslimer som stemmekveg, s\u00e5 mener han at det muslimske milj\u00f8et selv har et meget stort ansvar for \u00e5 demme opp for radikaliseringen.", "- De muslimske religi\u00f8se lederne m\u00e5 argumentere mot dem som sprer radikalisering. Ofte h\u00f8rer du dem si om IS eller andre grupper: \"De er ikke muslimer.\" Den holdningen er latskap. Imamene  m\u00e5 ta debatten. Det nytter ikke bare \u00e5 ford\u00f8mme de ungdommene som blir tiltrukket av dette, de m\u00e5 argumentere mot deres bruk av Koranen og andre tekster, forklarer han.", "AlDe'emeh er selv aktivt med i et slikt arbeid. Han tar seg av ungdommer som kommer tilbake. Snakker med dem og f\u00e5r dem til \u00e5 ta ut sin frustrasjon p\u00e5 andre m\u00e5ter enn \u00e5 ty til vold.", "- Ikke minst bruker jeg mye tid p\u00e5 familien, s\u00e6rlig m\u00f8drene fors\u00f8ker jeg \u00e5 hjelpe, sier han.", "AlDe'emeh mener at disse tiltakene han nevner vil bidra til \u00e5 dempe antallet som blir radikalisert. L\u00f8sningen kommer ikke f\u00f8r en f\u00e5r slutt p\u00e5 krigen i Irak og Syria. Han mener det er n\u00f8dvendig \u00e5 dra opp nye grenser i Syria og Irak.", "L\u00f8sningen hans er slik: Sunni- og sjiamuslimer m\u00e5 f\u00e5 avgrensede omr\u00e5der, slik en gjorde p\u00e5 Balken etter krigene der. S\u00e5 m\u00e5 det muslimske samfunnet snakke sammen og finne l\u00f8sninger. F\u00f8rst da vil en virkelig svekke hele grunnlaget for IS. Det er naivt \u00e5 tro at denne krigen kan vinnes ved at man bomber mer, mener han."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "7be05ff615b879c73a04755ce1f7fe0ca87607b6f781428e2c6fd9a899067c95"}, {"field": "createtime", "value": "2017-02-15T11:49:42.000Z"}, {"field": "description", "value": "Jihad-forsker Montasser Alde`emeh regnet med at politiet kom for \u00e5 lete etter de terrorsiktede i hans nabolag."}, {"field": "dominantimage", "value": "http://www.adressa.no/incoming/article11821384.ece/x7hplz/ALTERNATES/w980-default/Montasser%20Aldeemeh.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ae74afda5f3b5697366038431bcc24dc7609af0a.jpg?58a44056"}, {"field": "dominantthumbnaildimensions", "value": "300x169"}, {"field": "heading", "value": ["Jihadist-forskeren som bor i terroristenes nabolag -adressa.no", "Hvorfor Belgia?", "Marokkanere mer radikale", "Politiet mangler innsikt", "Hva m\u00e5 gj\u00f8res?", "Slutt p\u00e5 krigen i Irak og Syria"]}, {"field": "id", "value": "ae74afda5f3b5697366038431bcc24dc7609af0a"}, {"field": "keyword", "value": ["Paris-terroren", "Terror"]}, {"field": "keywords", "value": "Paris-terroren,Terror"}, {"field": "kw-category", "value": ["nyheter", "utenriks"]}, {"field": "kw-concept", "value": ["ungdom", "muslim", "radikalisert", "politi", "emeh"]}, {"field": "kw-entity", "value": ["molenbeek", "balken", "irak og syria", "tyrkia og marokko", "radboud", "flandern", "syria og irak", "afenposten", "montasser alde", "s. det", "koranen", "brahim abdeslam", "salah abdesalam"]}, {"field": "kw-location", "value": ["irak", "paris", "nederland", "tyrkia", "marokko", "nijmegen", "syria", "belgia", "washington", "norge", "brussel"]}, {"field": "kw-pageclass", "value": "article"}, {"field": "kw-person", "value": "al jazeera"}, {"field": "kw-sentiment", "value": "negative"}, {"field": "kw-taxonomy", "value": ["nyheter/utenriks", "nyheter"]}, {"field": "og-image", "value": "http://www.adressa.no/incoming/article11821384.ece/x7hplz/ALTERNATES/w980-default/Montasser%20Aldeemeh.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jihadist-forskeren som bor i terroristenes nabolag"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/2015/11/17/Jihadist-forskeren-som-bor-i-terroristenes-nabolag-11821386.ece"}, {"field": "pageclass", "value": null}, {"field": "publishtime", "value": "2015-11-17T18:50:55.000Z"}, {"field": "recs-articleid", "value": "11821386"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2015-11-17T18:50:55.000Z"}, {"field": "recs-rawtitle", "value": "Jihadist-forskeren som bor i terroristenes nabolag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/utenriks", "nyheter"]}, {"field": "teaser", "value": "Jihad-forsker Montasser Alde`emeh regnet med at politiet kom for \u00e5 lete etter de terrorsiktede i hans nabolag."}, {"field": "thumbnail", "value": "http://content-thumbnail.cxpublic.com/content/thumbnail200x150/ae74afda5f3b5697366038431bcc24dc7609af0a.jpg?58a44056"}, {"field": "thumbnailfullheightdimensions", "value": "200x1892"}, {"field": "timestamp", "value": "2017-02-15T11:49:42.000Z"}, {"field": "title", "value": "Slik forklarer den belgiske jihadist-forskeren hvorfor naboene hans radikaliseres"}, {"field": "url", "value": "http://www.adressa.no/nyheter/utenriks/2015/11/17/Jihadist-forskeren-som-bor-i-terroristenes-nabolag-11821386.ece"}, {"field": "urlhash", "value": "ae74afda5f3b5697366038431bcc24dc7609af0a"}], "score": 0.97214067, "siteId": "9222270286501375973", "id": "ae74afda5f3b5697366038431bcc24dc7609af0a"}

