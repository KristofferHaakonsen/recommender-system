{"fields": [{"field": "modifiedtime", "type": "time", "value": "2017-03-11T10:28:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trening", "Bj\u00f6rn Daniel Sverrisson", "Egil \u00abDrillo\u00bb Olsen", "John Carew", "Egil \u00d8stenstad", "Roy Hodgson", "Andr\u00e9 Danielsen", "Jone Samuelsen", "\u00c5ge Hareide", "Kjell Jonevret", "Viking FK", "Fotball"]}, {"field": "author", "value": "stig nilssen"}, {"field": "body", "value": ["LA MANGA: Etter 20 \u00e5r p\u00e5 La Manga er \u00e5rets tur den siste dit for norske fotballag i denne omgang. Jo Bergsvand i Norsk Toppfotball bekrefter at avtalen med det spanske fotballanlegget ikke blir fornyet.", "De norske klubbene \u00f8nsker variasjon og flere kamper hvor de m\u00f8ter internasjonal motstand. Derfor har de signert en tre\u00e5rsavtale i Marbella fra og med neste sesong.", "Jeg har fulgt Viking i La Manga fra den f\u00f8rste turen i 1998 og fram til \u00e5rets treningsleir. Hverdagen under oppholdene best\u00e5r stort sett av treninger, spising og avslapping for Viking-spillerne.", "Men det har ogs\u00e5 skjedd en del andre ting som er verdt litt mimring og et skr\u00e5tt tilbakeblikk n\u00e5r Viking onsdag i neste uke sier farvel til La Manga i denne omgang.", "Vinteren 2005 skulle Viking trene b\u00e5de 09.00 og 16.00. Reporterne droppet tidlig\u00f8kten, men da klokken ble 16.20 uten at noen vikinger var \u00e5 se, og deadline for de to sidene n\u00e6rmet seg, begynte panikken \u00e5 bre seg. Spillerne var ikke \u00e5 oppdrive. Til slutt svarte Roy Hodgson p\u00e5 telefonen.", "- Hvor var dere i morges? L\u00e5 og sov? Synd, der misbrukte dere muligheten til \u00e5 lage Viking-artikler i dag. Good bye, sa Hodgson og la p\u00e5. Etter det var det ingen som droppet morgentreningen. S\u00e5 h\u00f8rer det med til historien at Hodgson en time senere tok kontakt og inviterte til intervju.", "Med to daglige treninger og et par kamper i l\u00f8pet av en uke, er det alltid en risiko for skader under treningsleirene. Viking har alltid med seg medisinsk personell og mass\u00f8rer til La Manga, men klubben har heldigvis v\u00e6rt sk\u00e5net fra de verste smellene der.", "Foruten noen bl\u00e5veiser, strekker og blindtarmen til Andr\u00e9 Danielsen som ble igjen p\u00e5 sjukehuset i Cartagena i 2013, er dette bildet av Egil \u00d8stenstad fra en trening i 2005 det mest dramatiske i Aftenbladets arkiv. Bank i bordet.", "De f\u00f8rste \u00e5rene var J\u00e6rradioens \u00c5ge Fjermestad alltid p\u00e5 plass for \u00e5 kommentere Vikings kamper p\u00e5 radio. At La Manga kan v\u00e6re et iskaldt og forbl\u00e5st sted, vet alle som har v\u00e6rt der. Men mister Fjermestad s\u00e5 ingen grunn til \u00e5 holde igjen da han startet sendingen like f\u00f8r avspark i en Viking-kamp i 1999.", "- Velkommen til solfylte La Manga i fantastiske Spania, i motsetning til hjemme er det bl\u00e5 himmel og str\u00e5lende sol som steker i pannen her, sa Fjermestad - der han satt godt innpakket med skjerf, topplue og r\u00f8d kjeledress p\u00e5 tribunen mens vinden bl\u00e5ste gjennom marg og bein.", "Viking har hatt bes\u00f8k av en rekke pr\u00f8vespillere i La Manga. De fleste har blitt sendt hjem igjen uten kontrakt. I mars 2007 kom Maurice Ross fra Millwall for \u00e5 vise seg fram for Uwe R\u00f6sler og Egil \u00d8stenstad i kamp mot Fredrikstad.", "Ross havnet i en heftig batalje med Tarik Elyounoussi, tok til slutt strupetak p\u00e5 FFK-spilleren og fikk direkte r\u00f8dt kort.", "- Ross er britisk, s\u00e5 det var vel ikke annet \u00e5 vente. Han g\u00e5r rett i strupen p\u00e5 meg, og det er et fortjent r\u00f8dt kort, sa Elyounoussi uten \u00e5 nevne albuen han plantet i nakken p\u00e5 Ross like i forkant. Noen dager senere kom Viking til enighet med Millwall, og Ross fikk kontrakt.", "Episoden med Ross er pean\u00f8tter i forhold til det som skjedde da Leicester var p\u00e5 treningsleir samtidig som Viking i La Manga i 2000. Stan Collymore ankom pianobaren p\u00e5 Hyatt-hotellet i La Manga sammen med Robbie Savage denne kvelden. Det gikk fint en stund, f\u00f8rst sang Collymore \u00abYou\u2019ll never walk alone\u00bb og fikk applaus.\nLike etterp\u00e5 plukket Collymore ned brannslukkingsapparatet fra veggen og t\u00f8mte hele apparatet utover baren. De 40-50 gjestene l\u00f8p ut for \u00e5 f\u00e5 puste, Collymore ble omd\u00f8pt til Stan The Fireman.", "Det var ikke vanskelig \u00e5 se at Peter Kopteff var en spiller og person litt utenom det vanlige da han kom fra Helsinki i 2001. Men den bohemaktige typen overrasket stort da han fant et piano i La Manga, satte seg ned og lot fingrene fly over tangentene mens han dro en klassisk perle. Allerede som 4-\u00e5ring slo han sine f\u00f8rste akkorder p\u00e5 foreldrenes piano, og ble siden sendt p\u00e5 en av de beste musikkskolene i Finland.", "\u00c5ret var 2012, og K\u00e5re Ingebrigtsen hadde sl\u00e5tt seg til ro med at hans karriere som fotballtrener kunne v\u00e6re over. Han hadde f\u00e5tt sparken i Bod\u00f8/Glimt og akkurat begynt som bilselger i en bilbutikk p\u00e5 Lillestr\u00f8m. Han hadde ikke solgt mange bilene f\u00f8r Viking tok kontakt og ville ha ham som assistenttrener under Kjell Jonevret. To \u00e5r senere, som en f\u00f8lge av jobben Ingebrigtsen hadde gjort i Viking, ble han kontaktet av Rosenborg - klubben han n\u00e5 har ledet til to strake seriegull som hovedtrener.", "- Uten Viking ville jeg fortsatt solgt biler p\u00e5 Lillestr\u00f8m, sier Ingebrigtsen.", "I 2010 var \u00c5ge Hareide trener for Viking. Det var under en spill\u00f8velse reporter Kurt Arne Nilssen fra sidelinjen ga sportsdirekt\u00f8r Egil \u00d8stenstad beskjed om at niv\u00e5et ikke var bedre enn at han selv kunne deltatt.\n\u00d8stenstad likte ikke bemerkningen, og ba Nilssen finne fram b\u00e5de fotballsko og treningst\u00f8y. Reporteren tok \u00d8stenstad p\u00e5 ordet, like etter banket han inn m\u00e5l etter m\u00e5l p\u00e5 Viking-treningen - til sin egen og \u00c5ge Hareides store forn\u00f8yelse.", "- Det er lett n\u00e5r du kan det, sa Nilssen og blunket idet han passerte \u00d8stenstad p\u00e5 vei ut av treningsfeltet.", "Det var noe med Bj\u00f8rn Berland og treningskamper. Han var en del skadet og ofte usynlig i seriekamper, men i oppkj\u00f8ringen til sesongene hvor kontraktene hans gikk ut, storspilte som regel Berland og scoret m\u00e5l p\u00e5 bestilling i La Manga. Det resulterte i nye tilbud fra Viking. Mot amerikanske San Jose Earthquakes i 2003 snudde han p\u00e5 egenh\u00e5nd 0-1 til 3-1-seier med sine tre scoringer i La Manga.", "Det er ikke mye som er mulig \u00e5 holde hemmelig for klubbene i La Manga, spesielt ikke n\u00e5r de inviterer ukjente spillere p\u00e5 pr\u00f8vespill. Men 15. februar 2015 var Aftenbladet de eneste til stede da Anthony J. Soares ankom La Manga og gjennomf\u00f8rte en morgentrening sammen med noen f\u00e5 andre Viking-spillere. Skuffelsen var derfor stor da amerikaneren etter treningen nektet \u00e5 la seg intervjue. Etter en lang prat med egen agent, kom han tilbake og svarte p\u00e5 et par sp\u00f8rsm\u00e5l likevel.", "Det er ikke ideelt \u00e5 trene to ganger daglig og samtidig spille to treningskamper p\u00e5 en uke i La Manga. Det fikk Viking-spillerne oppleve da de i 2003 m\u00f8tte kvikkbeinte LA Galaxy-spillere.", "F\u00f8rst gjorde h\u00f8yreback Odd Arne Espevoll to br\u00f8lere som f\u00f8rte til baklengs, deretter misset Toni Kuivasto en sjelden gang. Den sindige finnen tok turen til stedets badstu for \u00e5 finne roen etter smellen.", "- Vi liker \u00e5 se unge, lokale spillere som gj\u00f8r noe ekstra p\u00e5 banen. Han har mye Gunnar Aase i seg, sa Egil \u00d8stenstad etter at Yann-Erik de Lanlay hadde v\u00e6rt p\u00e5 banen for tredje gang i sin Viking-karriere. Mot Midtjylland i La Manga denne februardagen i 2011 herjet Vikings 18-\u00e5ring langs h\u00f8yrekanten med sine danske motstandere.", "\u00abVed et par anledninger utf\u00f8rte han avanserte og tekniske lekkerbiskener som fikk etablerte Midtjylland-spillere til \u00e5 se ut som sp\u00f8rsm\u00e5lstegn - og som fikk Viking-benken til \u00e5 le av pur glede\u00bb sto det om den n\u00e5v\u00e6rende RBK-spilleren i Aftenbladets artikkel fra kampen.", "Anlegget i La Manga er stort sett omkranset av fotballbaner og leiligheter, derfor kan det v\u00e6re utfordrende \u00e5 finne gode og annerledes bilder til de daglige artiklene som produseres. Fiskerlandsbyen Cabo de Palos en 20 minutters kj\u00f8retur unna har derfor blitt flittig brukt for \u00e5 finne annerledes motiver. Her sto B\u00f8rre Steenslid i baugen p\u00e5 en fiskeb\u00e5t med en klepp i h\u00e5nden - til en artikkel som skulle illustrere at kapteinen styrte Viking-skuta.", "Etter endt arbeidsdag en fredag i februar 2011 ringte Aftenbladets nyhetsredakt\u00f8r og ba oss kj\u00f8re 112 mil for \u00e5 ta et par bilder til en nyhetsartikkel. Da vi kom tilbake La Manga dagen derp\u00e5, var ytterd\u00f8ren i leiligheten brutt opp. Tyvene hadde tatt pc-ene v\u00e5re og en del andre verdisaker. TV 2s reportere var raskt p\u00e5 plass for \u00e5 lage artikkelen \u00abNorske journalister rundstj\u00e5let i La Manga\u00bb. Vi sa ja til innslaget i bytte mot \u00e5 f\u00e5 l\u00e5ne pc fra TV 2 resten av oppholdet. Det lokale politiet, som lovet \u00e5 ta saken p\u00e5 alvor, h\u00f8rte vi aldri noe fra.", "Sjelden har det v\u00e6rt s\u00e5 mye rikspresse rundt Viking som da Aftenbladet dagen f\u00f8r avreise til La Manga i 2010 avsl\u00f8rte at Thomas Myhre hadde havnet i un\u00e5de hos klubbledelsen etter en hendelse i Marbella like f\u00f8r. Etter den f\u00f8rste treningen i La Manga innkalte dav\u00e6rende sportsdirekt\u00f8r Egil \u00d8stenstad til en provisorisk pressekonferanse - og fortalte at keeperen og klubben var kommet til enighet om \u00e5 avslutte arbeidsforholdet.", "Deretter startet jakten p\u00e5 hva som egentlig hadde skjedd og hva som var grunnen til at Myhre ble avskiltet. Selv sa keeperen at han hadde blitt dopet ned og f\u00e5tt kredittkortet tappet for 160.000 kroner p\u00e5 et utested i Marbella.", "Sportslig har Viking spilt seg fram til finale to ganger i La Manga Cup. F\u00f8rste gangen var mot Malm\u00f8 i 2000, den andre gangen mot amerikanske Metro Stars fire \u00e5r senere. Der ble det tap 0-1 for Jone Samuelsen (bildet) og de andre Viking-spillerne. I bakgrunnen p\u00e5 bildet fra kampen skimtes Olivier Occean (27) som den gang pr\u00f8vespilte for Metro Stars. P\u00e5 tribunen satt Odd-trener Arne Sandst\u00f8, han ble imponert og snappet Occean til Odd noen dager senere.", "Ikke alle pr\u00f8vespillere Viking har testet i La Manga har v\u00e6rt av samme kaliber som Anthony J. Soares, for \u00e5 si det forsiktig. I 2003 trengte trener Kjell Inge Olsen en ny midtbanespiller. Jone Samuelsen i FKH var aktuell, men f\u00f8rst ville Viking ta en titt p\u00e5 den kontraktl\u00f8se skotten David Hannah (30).", "Han fikk testet seg da Viking slo San Jose 3-1 (bildet) og noen dager seinere tapte sin siste treningskamp mot LA Galaxy under oppholdet. Han dro hjem uten tilbud, like etterp\u00e5 signerte han for Ross County p\u00e5 niv\u00e5 to i Skottland.", "Egil Drillo Olsen kan mye fotball, men vinteren 1999 hadde en lokal fotograf latt seg irritere lenge nok over m\u00e5ten V\u00e5lerenga spilte fotball p\u00e5, og da spesielt bruken av John Carew som spiss. Da fotografen, som akkurat hadde fyrt opp en sigarett, m\u00f8tte r\u00f8ykehateren Drillo i La Manga, fikk den tidligere landslagssjefen passet p\u00e5skrevet.", "- Se p\u00e5 Viking, de spiller klikk-klakk-klikk-klakk mellom hverandre til ballen ligger i m\u00e5l. Hvorfor gj\u00f8r ikke dere ogs\u00e5 det? Dere i V\u00e5lerengen spiller jo bare lange baller opp til han Carew, meldte fotografen til en perpleks Drillo.", "Da \u00c5ge Hareide hentet inn spanske Pep Clotet som assistenttrener i Viking, var det tydelig at spillerne hadde f\u00e5tt en trener som kunne sitt fag. Under en trening i februar 2012 sto Clotet plassert p\u00e5 en h\u00f8yde utenfor treningsfeltet for \u00e5 overv\u00e5ke en \u00f8velse han nettopp hadde gjennomg\u00e5tt med spillerne.\nDa ting ikke fungerte som Clotet ville, spurtet han ned fra toppen og inn p\u00e5 feltet. Der samlet han spillerne og hevet r\u00f8sten:", "- Hva i alle dager driver dere med? Dere m\u00e5 ha full konsentrasjon. Vi gir oss ikke f\u00f8r det sitter, om dere s\u00e5 skal v\u00e6re her de neste 24 timene. Jeg mener det, avsluttet Clotet med spansk disiplin og marsjerte tilbake til h\u00f8yden. I neste fors\u00f8k satt \u00f8velsen.", "Uttrykket \u00abwho\u2019s your daddy\u00bb ble flittig brukt hver gang Jon Dadi B\u00f6dvarsson scoret m\u00e5l for Viking. Uttrykket oppsto da Aftenbladet samlet lagets fem islendinger til en videoreportasje i 2014. P\u00e5 sp\u00f8rsm\u00e5l om hvem som var den mest popul\u00e6re hjemme p\u00e5 Island, grep ellers s\u00e5 f\u00e5m\u00e6lte Bj\u00f6rn Daniel Sverrisson ordet og pekte p\u00e5 B\u00f6dvarsson.", "- Det er ham. Hjemme p\u00e5 Selfoss er han den store stjernen. Who\u2019s your daddy, sa Sverrisson og lo."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "54f8c16760211fe209598a4c61f23b3feb08b37ad89e141d890ac1c9b55d2eb0"}, {"field": "createtime", "value": "2017-03-11T07:48:48.000Z"}, {"field": "description", "value": "SKR\u00c5BLIKK: \u00abR\u00f8de Ross\u00bb, Hodgson klikket, Drillo ble skjelt ut og \u00d8stenstad ble taus. Se bilder og les 20 sm\u00e5 historier fra Vikings 20 \u00e5r p\u00e5 La Manga."}, {"field": "heading", "value": ["20 \u00f8yeblikk fra 20 \u00e5r med Viking p\u00e5 La Manga -adressa.no", "Hodgson og oppdragelse", "Skader", "\u00c5ge Fjermestad", "R\u00f8de-Ross", "Stan The Fireman", "Pianisten", "Fram fra glemselen", "Lett n\u00e5r du kan det", "Ny kontrakt", "Kampen om nyhetene", "Slitne", "Ny Gunnar Aase", "Kreativitet", "Innbrudd", "Thomas Myhre-exit", "Finale i 2004", "Pr\u00f8vespillere", "Drillo fikk klar beskjed", "Spansk disiplin", "Who\u2019s your daddy?"]}, {"field": "id", "value": "c73d8c19d172b4f7f1cad428e094d387948366d3"}, {"field": "keyword", "value": ["Trening", "Bj\u00f6rn Daniel Sverrisson", "Egil \u00abDrillo\u00bb Olsen", "John Carew", "Egil \u00d8stenstad", "Roy Hodgson", "Andr\u00e9 Danielsen", "Jone Samuelsen", "\u00c5ge Hareide", "Kjell Jonevret", "Viking FK", "Fotball"]}, {"field": "keywords", "value": "Trening,Bj\u00f6rn Daniel Sverrisson,Egil \u00abDrillo\u00bb Olsen,John Carew,Egil \u00d8stenstad,Roy Hodgson,Andr\u00e9 Danielsen,Jone Samuelsen,\u00c5ge Hareide,Kjell Jonevret,Viking FK,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": "your daddy"}, {"field": "kw-entity", "value": ["metro stars", "hyatt", "jo bergsvand", "millwall", "v\u00e5lerenga", "midtjylland", "yann-erik de lanlay", "v\u00e5lerengen", "la manga", "vikings 18", "la manga cup", "uwe r\u00f6sler og egil \u00f8stenstad", "san jose earthquakes", "fjermestad", "norsk toppfotball", "vikings 20", "norske", "stan the fireman", "galaxy", "you", "aftenbladet", "rosenborg"]}, {"field": "kw-location", "value": ["island", "helsinki", "ross", "selfoss", "malm\u00f8", "bod\u00f8", "lillestr\u00f8m", "ross county", "skottland", "spania", "leicester", "marbella", "cartagena", "san jose", "fredrikstad", "cabo de palos", "finland"]}, {"field": "kw-pageclass", "value": "article"}, {"field": "kw-person", "value": ["uwe r\u00f6sler", "b\u00f8rre steenslid", "jon dadi b\u00f6dvarsson", "k\u00e5re ingebrigtsen", "olivier occean", "maurice ross", "john carew", "egil \u00f8stenstad", "kurt arne nilssen", "peter kopteff", "bj\u00f6rn daniel sverrisson", "roy hodgson", "jone samuelsen", "j\u00e6rradioens \u00e5ge fjermestad", "gunnar aase", "pep clotet", "tarik elyounoussi", "odd arne espevoll", "anthony j. soares", "toni kuivasto", "thomas myhre", "\u00e5ge hareide", "arne sandst\u00f8", "egil drillo olsen", "andr\u00e9 danielsen", "stan collymore", "robbie savage", "kjell jonevret", "david hannah", "kjell inge olsen", "bj\u00f8rn berland"]}, {"field": "kw-taxonomy", "value": ["100sport/fotball", "100sport"]}, {"field": "og-image", "value": "https://vertical.snd.no/images/58453fd4-c898-4f4a-ae13-6a5117d31254?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "20 \u00f8yeblikk fra 20 \u00e5r med Viking p\u00e5 La Manga"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/20-oyeblikk-fra-20-ar-med-Viking-pa-La-Manga-231988b.html"}, {"field": "pageclass", "value": ["article"]}, {"field": "publishtime", "value": "2017-03-11T06:45:00.000Z"}, {"field": "recs-articleid", "value": "231988"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-11T06:45:00.000Z"}, {"field": "recs-rawtitle", "value": "20 \u00f8yeblikk fra 20 \u00e5r med Viking p\u00e5 La Manga -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/fotball", "100sport"]}, {"field": "teaser", "value": "SKR\u00c5BLIKK: \u00abR\u00f8de Ross\u00bb, Hodgson klikket, Drillo ble skjelt ut og \u00d8stenstad ble taus. Se bilder og les 20 sm\u00e5 historier fra Vikings 20 \u00e5r p\u00e5 La Manga."}, {"field": "thumbnail", "value": "http://content-thumbnail.cxpublic.com/content/thumbnail200x150/c73d8c19d172b4f7f1cad428e094d387948366d3.jpg?5973b9cf"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-22T20:47:11.000Z"}, {"field": "title", "value": "20 \u00f8yeblikk fra 20 \u00e5r med Viking p\u00e5 La Manga"}, {"field": "url", "value": "http://www.adressa.no/100Sport/fotball/20-oyeblikk-fra-20-ar-med-Viking-pa-La-Manga-231988b.html"}, {"field": "urlhash", "value": "c73d8c19d172b4f7f1cad428e094d387948366d3"}], "score": 0.8246054, "siteId": "9222270286501375973", "id": "c73d8c19d172b4f7f1cad428e094d387948366d3"}

