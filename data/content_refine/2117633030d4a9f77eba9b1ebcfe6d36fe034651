{"fields": [{"field": "modifiedtime", "type": "time", "value": "2014-02-02T08:24:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjersti blehr l\u00e5nkan", "klikk.no"]}, {"field": "body", "value": ["Saken oppdateres.", "For det f\u00f8rste at det ikke er lov.", "I 2010 ble reglene skjerpet, noe mange ikke er klar over. If\u00f8lge TEK 10 (Teknisk forskrift til plan- og bygningsloven), skal ikke utslipp av partikler fra ovnen overstige ti gram per kilo forbrent ved.", "Alle nye ovner som produseres i dag, skal v\u00e6re innenfor reglene, men du m\u00e5 s\u00f8ke om \u00e5 f\u00e5 installere gamle ovner. Hvorvidt gamle ovner kan komme innenfor utslippsreglene , er omdiskutert.", "Grensen for partikkelutslipp er satt for \u00e5 forhindre svevest\u00f8v. Marte Boro hos Riksantikvaren er imidlertid uenig i at forskriften burde gjelde over hele landet.", "- Hvis du bor i tettbygde str\u00f8k med stor trafikkbelastning, vil svevest\u00f8vet fra gamle ovner bety noe. Men om du bor i mer landlige str\u00f8k, med langt mellom husene, betyr det ikke noe, sier hun.", "Hun mener det b\u00f8r v\u00e6re greit \u00e5 installere gamle ovner i nye hus der svevest\u00f8v ikke er et problem.", "- Og s\u00e5 finnes det gamle ovner med lavt utslipp. Og gamle ovner kan oppgraderes slik at det blir lave utslipp, sier hun.", "Det er imidlertid et unntak, som uansett gj\u00f8r det lovlig \u00e5 installere en gammel ovn. Hvis den gamle ovnen er n\u00f8dvendig av hensyn til \u00abinteri\u00f8ret i kulturhistorisk, antikvarisk eller verneverdig bygning\u00bb, trenger du ikke s\u00f8ke om tillatelse. Det vil typisk gjelde gamle hus.", "- Huset m\u00e5 ha et bevaringsverdig interi\u00f8r for at du skal f\u00e5 sette inn en bevaringsverdig ovn, sier Boro.", "Ovnsrestaurat\u00f8r Anders Sundvold er ikke forn\u00f8yd med forskriften som sier at gamle ovner ikke kan installeres i nye hus.", "- Det er den dummeste loven som noen gang er skrevet, mener han, og hevder at svevest\u00f8v i for eksempel gamle etasjeovner er mindre enn i nye ovner.", "- Av den grunn at r\u00f8yken g\u00e5r s\u00e5 langt f\u00f8r den n\u00e5r pipa, sier han.", "Sundvold f\u00e5r en rekke henvendelser fra folk som \u00f8nsker en gammel, \u00e6rverdig ovn i sitt nye - eller gamle - hus, og foretrakk loven slik den var f\u00f8r 2010, da alle ovner produsert f\u00f8r 1940 ble godkjent som verneverdige. Tidligere trengte du bare \u00e5 s\u00f8ke om lov til \u00e5 montere ovner produsert mellom 1940 og 1997.", "- Og p\u00e5 slike ovner m\u00e5 du sette p\u00e5 etterbrenner, sier Sundvold.", "Etterbrenner er en plate i syrefast st\u00e5l som skrus fast bak i ovnen og gir st\u00f8rre inntak av oksygen. Det gir mer fullstendig forbrenning og reduserer partikkelutslippene. Kostnadene med montering av etterbrennere er betydelig lavere enn kostnadene med \u00e5 skifte ut den gamle ovnen med en ny.", "If\u00f8lge Riksantikvaren kan riktig fyring og etterbrenner installert i en gammel ovn redusere utslippene med 50-70 prosent. Etterbrenner er spesielt egnet for s\u00e5kalte boksovner og sm\u00e5 peisovner, viser et stort prosjekt som ble gjennomf\u00f8rt i Trondheim kommune i 2006.", "Hvordan de kommunale myndighetene rundt omkring tolker og etterlever reglene, vet ikke Marte Boro hos Riksantikvaren.", "- Antakelig vil det variere, sier hun.", "Hvis du f\u00e5r lov til \u00e5 installere en gammel ovn, skal den praktiske installeringen av selve ovnen v\u00e6re relativt enkel, if\u00f8lge Sundvold.", "- Gamle ovner er veldig ukompliserte, det er \u00e5pne kanaler og ingen tekniske utfordringer, sier han, og peker p\u00e5 fire momenter for installering.", "For det f\u00f8rste: \u00c5 forsikre deg om at ovnen fungerer.", "- Ofte m\u00e5 vi lage et nytt brennkammer, for \u00e5 ta vare p\u00e5 varmen. Det er viktig \u00e5 vite at det ikke er sprekker og at det er nok kitt i skj\u00f8tene. Hvis ikke trekker ovnen inn for mye oksygen, og veden brenner opp for fort, sier han.", "For det andre: \u00c5 bruke en ovn som gir riktig mengde varme ut fra rommet.", "- Jo st\u00f8rre overflate p\u00e5 ovnen - som en to meter h\u00f8y etasjeovn - jo mer varme f\u00e5r du. Et nytt hus i dag trenger kanskje bare 2-3 kilowatt, mens en stor ovn gjerne produserer for eksempel 12 kw, sier han.", "For det tredje: Brannmur.", "- If\u00f8lge plan- og bygningsloven skal det v\u00e6re 30 cm fra ovnen til brennbart materiale. Det er viktig at ovnen ikke st\u00e5r 15 cm fra en panelvegg.", "Og til slutt: R\u00f8ret. St\u00f8rrelsen p\u00e5 r\u00f8ret m\u00e5 tilpasses ovnen, og lengden p\u00e5 r\u00f8ret m\u00e5 tilpasses varmen du \u00f8nsker i rommet.", "- Jo lengre r\u00f8r, jo mer varme blir igjen i rommet. Jeg sliter med \u00e5 overbevise folk om \u00e5 ha ha langt r\u00f8r for \u00e5 ta vare p\u00e5 varmen, sier Sundvold.", "Han mener kommersielle hensyn f\u00e5r r\u00e5de for mye n\u00e5r gamle ovner skrotes til fordel for nye.", "- Det er som med datamaskiner og mobiler. Hvis produsenten finner ut at en ovn ikke selger godt nok, slutter de \u00e5 produsere deler. Du kan tenke deg hva det koster, ogs\u00e5 for klimaregnskapet, sier han, og fremhever at ovner som ble laget for 200 \u00e5r siden, var ment \u00e5 vare i sv\u00e6rt lang tid.", "- De som er brukt i 250 \u00e5r, kan brukes i 250 \u00e5r til, mener han.", "Forsker Morten Seljeskog i SINTEF sier at hvorvidt ovnen kan tilfredsstille utslippskravene vil avhenge av type ovn. Da SINTEF testet ovner for flere \u00e5r siden, kom det frem at en d\u00e5rlig gammel ovn kan gi 10 ganger s\u00e5 mye utslipp som en ny, mer milj\u00f8vennlig ovn.", "- P\u00e5 SINTEF tror vi ikke at noen av ovnene som ble produsert f\u00f8r 1940 kommer i n\u00e6rheten av nye, moderne ovner n\u00e5r det gjelder utslipp, sier han.", "Hvis du \u00f8nsker \u00e5 bruke ved som hovedkilde for \u00e5 varme opp et verneverdig hus, mener Seljeskog du b\u00f8r la den gamle vedovnen st\u00e5 til pynt og investere i en ny.", "- Vi anbefaler \u00e5 bytte ut ovn fremfor \u00e5 installere s\u00e5kalte etterbrennere, sier han.", "Og hvis du skulle \u00f8nske \u00e5 teste om ovnen tilfredsstiller utslippskravene, kan det gj\u00f8res p\u00e5 brannteknisk laboratorium i Trondheim.", "- Det m\u00e5 gj\u00f8res privat og er ikke billig, sier Seljeskog.", "Merethe Halvorsr\u00f8d, styreleder i Norsk Varme, bransjeforening for ildsteds-, skorsteins- og utstyrsbransjen anbefaler folk \u00e5 skifte ut de gamle ovnene med s\u00e5kalt rentbrennende ovner som er produsert etter 1998.", "- Jo nyere ovnene er, jo bedre er de, for hele tiden fors\u00f8ker man \u00e5 forbedre forbrenningen og dermed utslipp, sier hun.", "Halvorsr\u00f8d understreker at foreningen ikke er ute etter de antikvariske ovnene.", "- De er jo klenodier. Mange virker ogs\u00e5 godt, vi f\u00e5r heller leve med at noen forurenser. Det store volumet er alle de 15 til 70 \u00e5r gamle ovnene.", "Seniorr\u00e5dgiver i Riksantikvaren Marte Boro mener ovnenes kulturhistoriske verdi burde tillegges st\u00f8rre vekt, og h\u00e5per folk ser verdien i \u00e5 bevare de gamle ovnene fremfor \u00e5 kaste dem. Imidlertid tror hun mange ikke kjenner til regelverket.", "- Det blir nok installert en del gamle ovner uten at det blir s\u00f8kt om tillatelse, sier hun.", "- Hvis du vil installere en ny ovn, eller endre/reparere en du allerede har i hjemmet ditt, trenger du ikke s\u00f8ke om tillatelse.", "- Du m\u00e5 uansett melde fra til feiervesenet ved installering av ildsted.", "- Alle brannforskrifter m\u00e5 f\u00f8lges og godkjennes.", "- Eldre, bevaringsverdige ildsteder, kan installeres dersom de er \u00abn\u00f8dvendig av hensyn til interi\u00f8ret i kulturhistorisk, antikvarisk eller verneverdig bygning\u00bb.", "- Man m\u00e5 alts\u00e5 gj\u00f8re en vurdering av om ovnen som skal installeres gjenspeiler stilen i boligen den skal installeres i.", "Kilde: Direktoratet for byggkvalitet", "Les ogs\u00e5:", "Vedfyring kan \u00f8delegge sofa og gulv", "Slik renser du glassd\u00f8ren p\u00e5 vedovnen", "Slik vet du at veden er t\u00f8rr", "Saken er skrevet av og publisert p\u00e5 klikk.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "e3d40adf828cb03042d66e52640bd2457a3490331ceecec4f405c183c9720ba2"}, {"field": "createtime", "value": "2017-04-30T22:20:33.000Z"}, {"field": "description", "value": "\u00d8nsker du \u00e5 pynte opp den stuen med en flott, gammel vedovn? Da er det noen ting du b\u00f8r ta i betraktning."}, {"field": "dominantimage", "value": "http://www.adressa.no/incoming/article9056195.ece/ALTERNATES/w980-default/178074917_3__jpg_50_539657a-wTaZ2gaU0i.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2117633030d4a9f77eba9b1ebcfe6d36fe034651.jpg?598af2bf"}, {"field": "dominantthumbnaildimensions", "value": "300x169"}, {"field": "heading", "value": ["- Den dummeste loven som noen gang er skrevet -adressa.no", "Har du et gammelt hus?", "Du trenger en etterbrenner", "Slik fungerer etterbrenneren", "Enkelt \u00e5 installere gamle ovner", "- Like gode", "Hva er lov?"]}, {"field": "id", "value": "2117633030d4a9f77eba9b1ebcfe6d36fe034651"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["installere gamle ovner", "gamle ovner", "ovn"]}, {"field": "kw-entity", "value": ["halvorsr\u00f8d", "boro", "riksantikvaren marte boro", "teknisk", "norsk varme"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["morten seljeskog", "marte boro", "anders sundvold"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9056195.ece/ALTERNATES/w980-default/178074917_3__jpg_50_539657a-wTaZ2gaU0i.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Den dummeste loven som noen gang er skrevet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9056219.ece"}, {"field": "pageclass", "value": ["article"]}, {"field": "publishtime", "value": "2014-02-02T08:24:24.000Z"}, {"field": "recs-articleid", "value": "9056219"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-02-02T08:24:24.000Z"}, {"field": "recs-rawtitle", "value": "- Den dummeste loven som noen gang er skrevet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "\u00d8nsker du \u00e5 pynte opp den stuen med en flott, gammel vedovn? Da er det noen ting du b\u00f8r ta i betraktning."}, {"field": "thumbnail", "value": "http://content-thumbnail.cxpublic.com/content/thumbnail200x150/2117633030d4a9f77eba9b1ebcfe6d36fe034651.jpg?598af2bf"}, {"field": "thumbnailfullheightdimensions", "value": "200x2757"}, {"field": "timestamp", "value": "2017-08-09T11:32:15.000Z"}, {"field": "title", "value": "- Den dummeste loven som noen gang er skrevet"}, {"field": "url", "value": "http://www.adressa.no/forbruker/hjem/article9056219.ece"}, {"field": "urlhash", "value": "2117633030d4a9f77eba9b1ebcfe6d36fe034651"}], "score": 0.60249686, "siteId": "9222270286501375973", "id": "2117633030d4a9f77eba9b1ebcfe6d36fe034651"}

