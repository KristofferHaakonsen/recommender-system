{"fields": [{"field": "modifiedtime", "type": "time", "value": "2012-06-20T10:21:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "svanhild naterstad"}, {"field": "body", "value": ["Saken oppdateres.", "Hun er ung, hun f\u00f8dte sitt f\u00f8rste barn som 21-\u00e5ring, hun er slank og holder seg i form. Stikk i strid med statistikkene for hvem som vanligvis rammes, fikk Inger Anne Bolme fra Trondheim brystkreft for halvannet \u00e5r siden.", "- P\u00e5 f\u00f8rste svangerskapskontroll fortalte legen at et svangerskap kunne framskynde en eventuell brystkreft og at det kunne v\u00e6re lurt \u00e5 f\u00f8lge med, forteller hun.", "Inger Anne gikk hjem og sjekket brystene. \u00abOk, en kul som skal bort\u00bb, tenkte hun, og ventet til neste svangerskapskontroll med \u00e5 vise det til legen.", "Internasjonale anslag over hvor mange gravide som f\u00e5r brystkreft er \u00e9n av 3000. Det finnes ingen oversikt over hvor mange i Norge som velger \u00e5 g\u00e5 svangerskapet ut etter at brystkreft er p\u00e5vist.", "Mange svangerskap og tidlig graviditet regnes \u00e5 beskytte mot brystkreft. Likevel antar kreftforskerne at flere gravide vil f\u00e5 brystkreft i \u00e5rene som kommer.", "- Fordi kvinner i dag utsetter barnef\u00f8dsler til de er i 30-\u00e5rene, tror jeg helt klart vi vil se flere med denne problemstillingen i \u00e5rene framover, sier konstituert avdelingsleder og dr. med Ellen Schlichting, Bryst- og endokrinkirurgisk avdeling ved Ullev\u00e5l universitetssykehus.", "- Risikoen for \u00e5 f\u00e5 brystkreft \u00f8ker med alderen, og det er s\u00e6rlig kvinner i urbane str\u00f8k som venter med \u00e5 f\u00e5 barn. Derfor tror jeg trenden med kvinner som opplever \u00e5 f\u00e5 brystkreft i svangerskap, f\u00f8rst vil gj\u00f8re seg gjeldende i byene, sier hun.", "Inger Anne var 19 uker p\u00e5 vei da legene p\u00e5 St. Olavs Hospital konstaterte kreft, med spredning til lymfene.", "- Da det ble snakk om cellegift og str\u00e5ling skrudde jeg p\u00e5 autopiloten. Min sier heldigvis at \u00abdette skal jeg klare\u00bb, forteller Bolme. Vi treffer henne p\u00e5 hennes f\u00f8rste arbeidsdag etter svangerskapspermisjon, men ogs\u00e5 etter operasjon, cellegift og str\u00e5lebehandling.", "Da Inger Anne gikk gravid og fikk cellegift gikk hun p\u00e5 aktiv sykmelding:", "- Jobben hjalp meg gjennom den t\u00f8ffe tiden. Det var fint \u00e5 ha noe \u00e5 g\u00e5 til, sier hun.", "Fra hun fikk konstatert kreften gikk det en uke f\u00f8r det ene brystet og lymfeknutene var fjernet.", "Inger Anne var kommet for langt p\u00e5 vei til at det var aktuelt \u00e5 avbryte svangerskapet. Sp\u00f8rsm\u00e5let var i hvilken grad det skulle tas hensyn til fosteret i den videre behandlingen. Firebarnsmoren lot fagpersonene rundt henne ta alle beslutninger.", "- Det ble valgt en gylden middelvei. Det viktigste for barna er at moren deres lever, forteller Bolme.", "Hun fikk tre cellegiftkurer,og Ingeborg ble forl\u00f8st med keisersnitt seks uker f\u00f8r fullg\u00e5tt svangerskap. Etter f\u00f8dselen fulgte tre nye cellegiftkurer og 25 str\u00e5lebehandlinger p\u00e5 bryst og hals.", "- Jeg tok \u00e9n ting om gangen, og tenkte positivt: Ok, jeg har tatt \u00e9n cellegiftkur, da er det en mindre igjen. Dessuten har jeg hatt med ungene p\u00e5 alt og v\u00e6rt \u00e5pen med dem om sykdommen.", "Samtidig har hun m\u00e5ttet skjerme dem. Til de eldste sa hun: \u00abJeg vet dere vil f\u00e5 h\u00f8re at mange d\u00f8r av kreft, men jeg tror at mamma skal bli frisk\u00bb. Hun forklarte at det at h\u00e5ret falt av ikke var p\u00e5 grunn av sykdommen, men p\u00e5 grunn av medisinen.", "- Vi var ogs\u00e5 opptatt av at det ikke skulle v\u00e6re som et sykehus hjemme hos oss,og at ungene skulle f\u00e5 ha med venner hjem som f\u00f8r. Jeg er lei meg, selvsagt, for at jeg har kreft, men vi har fors\u00f8kt \u00e5 ikke la det prege hverdagen, sier hun.", "I tillegg til uvurderlig st\u00f8tte fra familie, venner og ikke minste ektemannen Viggo Aune, mener Inger Anne ogs\u00e5 at ungene har gjort det lettere \u00e5 komme gjennom den t\u00f8ffe tiden.", "- Jeg har m\u00e5ttet st\u00e5 i det praktiske. Barna gj\u00f8r ikke leksene uten mas, selv om jeg har kreft. De trenger fortsatt hjelp til \u00e5 knyte skoene.", "Firebarnsmoren understreker at det ikke bare har v\u00e6rt lett, til tross for at hun har v\u00e6rt heldig og familien har kommet godt gjennom det hele.", "- Jeg har ikke villet vise at jeg er redd og lei meg til barna, derfor har jeg v\u00e6rt det sammen med gode venninner og med mannen min n\u00e5r barna har lagt seg om kvelden.", "Legen vil ikke kalle henne frisk, p\u00e5 grunn av faren for tilbakefall, men det vil ikke Inger Anne h\u00f8re p\u00e5.", "- Jeg er kreftrammet, men n\u00e5 definerer jeg meg som frisk til det motsatte er bevist, sier hun.", "33-\u00e5ringen ser p\u00e5fallende sunn og opplagt ut, med tanke p\u00e5 alt hun har v\u00e6rt gjennom.", "- Men jeg er ikke alltid slik. Hver tredje m\u00e5ned g\u00e5r jeg til kontroll. Da er jeg hysterisk p\u00e5 forh\u00e5nd. Jeg er s\u00e5 veldig redd for at de skal finne noe.", "Barna har reagert forskjellig p\u00e5 morens sykdom. Den eldste trakk seg bort og var mye sammen med venner, for at moren ikke skulle se at han var lei seg.", "- Han var redd for at jeg skulle d\u00f8, men ville sk\u00e5ne meg, forteller Inger Anne.", "Nummer to reagerte med uro og sinne overfor moren. Tre\u00e5ringen har m\u00e5ttet oppleve at moren plutselig er borte, fordi hun flere ganger har m\u00e5ttet reise p\u00e5 sykehuset br\u00e5tt i forbindelse med infeksjoner.", "- Men jeg har mest bekymringer for den minste: Hun ble p\u00e5f\u00f8rt cellegift, ikke kunne jeg amme henne, og hva med mors psykiske helse under svangerskapet? Vi har v\u00e6rt gjennom mye sammen. Hun ble f\u00f8dt inn i min sykdom. Jeg h\u00e5per de skal slippe \u00e5 g\u00e5 gjennom alt en gang til."]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "eb254ab72ff7971cd8293450f6a790fcac9aff6dae464d220d92a61703f1eb09"}, {"field": "createtime", "value": "2013-12-23T22:53:46.404Z"}, {"field": "description", "value": "Da Inger Anne Bolme (33) var gravid med sitt fjerde barn oppdaget hun en kul i brystet."}, {"field": "dominantimage", "value": "http://www.adressa.no/incoming/article1217645.ece5/ALTERNATES/w980-default/JPS_bolme7%20copy"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6632abc2d8fd5bfff737f4992a1fc75eded90206.jpg?598384f8"}, {"field": "dominantthumbnaildimensions", "value": "300x169"}, {"field": "heading", "value": ["Brystkreft - og gravid -adressa.no", "\u00c9n av 3000", "Gravid og kreftsyk", "\u00c5penhet og skjerming", "S\u00f8rger om kvelden", "Definerer meg som frisk", "T\u00f8ft for barna"]}, {"field": "id", "value": "6632abc2d8fd5bfff737f4992a1fc75eded90206"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-classification", "value": "health-and-fitness"}, {"field": "kw-concept", "value": ["bryst", "konstaterte kreft", "barn", "kreft", "svangerskap", "cellegift", "gravid", "brystkreft", "t\u00f8ffe tiden"]}, {"field": "kw-entity", "value": ["bryst", "ullev\u00e5l", "olavs hospital", "ingeborg", "st. olavs hospital"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["ellen schlichting", "inger anne", "inger anne bolme", "viggo aune"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/incoming/article1217645.ece5/ALTERNATES/w980-default/JPS_bolme7%20copy"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brystkreft - og gravid"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article950584.ece"}, {"field": "pageclass", "value": ["article"]}, {"field": "publishtime", "value": "2007-09-27T21:40:07.000Z"}, {"field": "recs-articleid", "value": "876265"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2007-09-27T21:40:07.000Z"}, {"field": "recs-rawtitle", "value": "Brystkreft - og gravid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Da Inger Anne Bolme (33) var gravid med sitt fjerde barn oppdaget hun en kul i brystet."}, {"field": "thumbnail", "value": "http://content-thumbnail.cxpublic.com/content/thumbnail200x150/6632abc2d8fd5bfff737f4992a1fc75eded90206.jpg?598384f8"}, {"field": "thumbnailfullheightdimensions", "value": "200x2091"}, {"field": "timestamp", "value": "2017-08-03T20:18:00.000Z"}, {"field": "title", "value": "Brystkreft - og gravid"}, {"field": "url", "value": "http://www.adressa.no/nyheter/helse/article950584.ece"}, {"field": "urlhash", "value": "6632abc2d8fd5bfff737f4992a1fc75eded90206"}], "score": 0.9584936, "siteId": "9222270286501375973", "id": "6632abc2d8fd5bfff737f4992a1fc75eded90206"}

