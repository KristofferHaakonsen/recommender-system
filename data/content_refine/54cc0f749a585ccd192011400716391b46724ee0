{"fields": [{"field": "modifiedtime", "type": "time", "value": "2015-09-03T13:32:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kent hirsch", "styremedlem i det mosaiske trossamfund", "trondheim"]}, {"field": "body", "value": ["Saken oppdateres.", "I begynnelsen av mai ble KrF, Venstre og regjeringspartiene enige om \u00e5 utarbeide en handlingsplan mot antisemittisme. Kommunal- og moderniseringsdepartementet fikk tildelt ansvaret for prosessen med handlingsplanen og inviterte til et innspillsm\u00f8te for en tid siden som markerer begynnelsen p\u00e5 regjeringens arbeid. Til stede var representanter for den j\u00f8diske minoriteten, akademikere, folk fra embetsverket, politikere, opinionsdannere og andre aktuelle akt\u00f8rer.", "Antisemittismen har dype kulturelle og historiske r\u00f8tter, og heller ikke v\u00e5rt eget land er noe unntak i s\u00e5 m\u00e5te. Ofte handler forakten for j\u00f8dene om en konspirasjonstenkning knyttet til j\u00f8disk makt og innflytelse. J\u00f8dene gj\u00f8res ansvarlig for en u\u00f8nsket samfunnsutvikling eller er simpelthen kjernen til problemene i samtiden. \u00abHverdagsantisemittisme\u00bb er allikevel den mest alminnelige uttrykksformen, hvor blant annet ordet \u00abj\u00f8de\u00bb er et skjellsord og gjerne knyttes til egenskaper som pengegriskhet.", "Det er spesielt bekymringene i de senere \u00e5r som har satt fart i regjeringens anstrengelser med en handlingsplan. I 2006 ble synagogen i Oslo beskutt, og dette var et tydelig signal om at j\u00f8diske institusjoner ville v\u00e6re et m\u00e5l for voldelig aktivitet. Senere, i en unders\u00f8kelse av Oslo-skolene i 2011, ble det avdekket at \u00abj\u00f8de\u00bb var et av de vanligste skjellsordene i norske skoleg\u00e5rder. Andelen j\u00f8diske elever som har opplevd mobbing i skoleg\u00e5rden to til tre ganger m\u00e5nedlig, l\u00e5 p\u00e5 33 prosent. Holocaustsenterets unders\u00f8kelse for tre \u00e5r siden, som var den f\u00f8rste norske befolkningsunders\u00f8kelse om holdninger til j\u00f8der, viste at 12 prosent av den norske befolkningen hadde klart negative holdninger til j\u00f8der. En annen unders\u00f8kelse gjort av Det Mosaiske Tros-samfund og blant egne med-lemmer, viser at 54 prosent av norske j\u00f8der oppgir \u00e5 ha opplevd antisemittisme.", "S\u00e6rlig urovekkende ble angrepene rettet mot j\u00f8diske m\u00e5l utenlands, s\u00e5 som i Belgia, Frankrike og K\u00f8benhavn. Det var hendelser som vekket oss alle. Hadde man bagatellisert intensiteten i j\u00f8dehatet eller simpelthen avvist det som problem? Statsr\u00e5d Jan Tore Sanner fant det da n\u00f8dvendig \u00e5 understreke \u00ab ... at det ikke er j\u00f8denes ansvar \u00e5 bekjempe antisemittisme. Det er et felles ansvar, det er storsamfunnets ansvar\u00bb. Sanner mener \u00e5 si at antisemittisme ikke minst er et samfunns- og demokratiproblem n\u00e5r et s\u00e5 sterkt hat kan etablere seg mot en hel minoritetsgruppe.", "Antisemittisme har tradisjonelt hatt sterkest grobunn i h\u00f8yreekstreme milj\u00f8er, men med den israelsk-palestinske konflikten som bakteppe har grupper som \u00abunge muslimer\u00bb og \u00abinnvandrere\u00bb i \u00f8kende grad v\u00e6rt toneangivende n\u00e5r det gjelder negative holdninger til j\u00f8dene. En handlingsplan m\u00e5 derfor regelmessig kartlegge b\u00e5de omfanget av og samtidig g\u00e5 dypere inn i begrunnelsen for denne typen holdninger. Det m\u00e5 ogs\u00e5 p\u00e5pekes at Holocaustsenterets unders\u00f8kelse i 2012 ikke gir grunnlag for \u00e5 hevde at det er en direkte sammenheng mellom kritiske holdninger til Israel og et negativt syn p\u00e5 j\u00f8dene. De fleste som er kritiske til Israels politikk, legger ikke til grunn en negativ forst\u00e5else av j\u00f8der. Unge muslimer, som tok initiativet til \u00abFredens Ring\u00bb utenfor synagogene i Oslo og Trondheim i vinter, og som var et svar p\u00e5 terror mot j\u00f8diske m\u00e5l, b\u00e6rer bud om noe ene-st\u00e5ende nytt i forholdet mellom muslimer og j\u00f8der. Flere initiativ og tiltak av denne typen m\u00e5 ogs\u00e5 nedfelles i at man har en handlingsplan. Gjennom det direkte m\u00f8tet, der man gj\u00f8r noen felles erfaringer og ser at man har noen av de samme interessene som minoritetsgruppe, kan gi et flott grunnlag for gode relasjoner.", "Holdninger formes i familien, men ogs\u00e5 p\u00e5 arenaer som barnehagen og skolen. L\u00e6rer-utdanningen generelt og den 5-\u00e5rige lektorutdanningen b\u00f8r se n\u00e6rmere p\u00e5 l\u00e6rerkompetansen. Fortellingen om j\u00f8dene er ikke bare Holocaust og konflikten i Midt\u00f8sten. I utdanningen av l\u00e6rere m\u00e5 ogs\u00e5 kunnskap om j\u00f8disk kultur, tradisjon og historie f\u00e5 en mer sentral plass. Dette m\u00e5 innarbeides tydeligere i l\u00e6replaner og l\u00e6reverk som benyttes i undervisningen. P\u00e5 denne m\u00e5ten vil l\u00e6rerne bli tryggere p\u00e5 \u00e5 formidle en mer helhetlig forst\u00e5else av hva det betyr \u00e5 v\u00e6re j\u00f8de og bidra til en generelt st\u00f8rre toleranse for det som gjerne defineres som \u00abannerledes\u00bb. P\u00e5 en m\u00e5te m\u00e5 man fors\u00f8ke \u00e5 normalisere hva det faktisk vil si \u00e5 v\u00e6re j\u00f8de. J\u00f8denes liv m\u00e5 framstilles som noe mer enn \u00abofferrolle\u00bb og lidelser. I dag finnes det j\u00f8diske museer b\u00e5de i Oslo og Trondheim som gir en utmerket mulighet til nettopp \u00e5 vise dette. Der det er mulig, b\u00f8r obligatoriske bes\u00f8k p\u00e5 disse institusjonene inng\u00e5 som en del av undervisningen.", "P\u00e5 det pedagogiske omr\u00e5det m\u00e5 forst\u00e5elsen av kildekritikk ytterligere prioriteres. I de sosiale mediene blomstrer grumsete meninger om j\u00f8der s\u00e5 vel som om andre minoriteter. Det er noe av prisen vi m\u00e5 betale for \u00f8kt tilgjengelighet p\u00e5 internett og langt p\u00e5 vei aksepterer vi dette. Dette m\u00e5 imidlertid ikke hindre oss i \u00e5 bygge opp barn og ungdommers beredskap mot hatytringer gjennom kunnskap. Undervisningen i skoleverket m\u00e5 i enda sterkere grad fremme elevenes evne til selv \u00e5 se de urimelige p\u00e5standene og ta stilling til usaklig argumentasjon."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "2238bebc229da42db95aa909fec8f304ee21f7358e291cf1f9a6ab96fbbe7d5d"}, {"field": "createtime", "value": "2017-05-01T07:49:43.000Z"}, {"field": "description", "value": "Enkelte trodde at Holocaust og massemyrderiene under 2. verdenskrig ville sette et punktum for j\u00f8dehat i v\u00e5rt land s\u00e5 vel som i Europa for \u00f8vrig. S\u00e5 enkelt ble det imidlertid ikke."}, {"field": "dominantimage", "value": "http://www.adressa.no/meninger/kronikker/article11511676.ece/nlmp0p/ALTERNATES/w980-default/ta2b6adb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/54cc0f749a585ccd192011400716391b46724ee0.jpg?5993f5b4"}, {"field": "dominantthumbnaildimensions", "value": "300x169"}, {"field": "heading", "value": "Forakten for j\u00f8dene -adressa.no"}, {"field": "id", "value": "54cc0f749a585ccd192011400716391b46724ee0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["negative holdninger", "j\u00f8de", "j\u00f8diske m\u00e5l", "unge muslimer"]}, {"field": "kw-entity", "value": ["det mosaiske tros", "holocaust", "midt\u00f8sten", "oslo og trondheim", "frankrike og k\u00f8benhavn", "krf", "holocaustsenterets", "venstre", "fredens ring"]}, {"field": "kw-location", "value": ["europa", "belgia", "oslo", "israel"]}, {"field": "kw-pageclass", "value": "article"}, {"field": "kw-person", "value": "jan tore sanner"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11511676.ece/nlmp0p/ALTERNATES/w980-default/ta2b6adb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forakten for j\u00f8dene"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11511677.ece"}, {"field": "pageclass", "value": ["article"]}, {"field": "publishtime", "value": "2015-09-04T04:00:00.000Z"}, {"field": "recs-articleid", "value": "11511677"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-09-04T04:00:00.000Z"}, {"field": "recs-rawtitle", "value": "Forakten for j\u00f8dene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Enkelte trodde at Holocaust og massemyrderiene under 2. verdenskrig ville sette et punktum for j\u00f8dehat i v\u00e5rt land s\u00e5 vel som i Europa for \u00f8vrig. S\u00e5 enkelt ble det imidlertid ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/54cc0f749a585ccd192011400716391b46724ee0.jpg?5993f5b4"}, {"field": "thumbnailfullheightdimensions", "value": "200x1330"}, {"field": "timestamp", "value": "2017-08-16T07:35:16.000Z"}, {"field": "title", "value": "Forakten for j\u00f8dene"}, {"field": "url", "value": "http://www.adressa.no/meninger/kronikker/article11511677.ece"}, {"field": "urlhash", "value": "54cc0f749a585ccd192011400716391b46724ee0"}], "score": 0.9310281, "siteId": "9222270286501375973", "id": "54cc0f749a585ccd192011400716391b46724ee0"}

