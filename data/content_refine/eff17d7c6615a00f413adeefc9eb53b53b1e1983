{"fields": [{"field": "modifiedtime", "type": "time", "value": "2012-04-16T14:37:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jan erik roel", "bent ramberg"]}, {"field": "body", "value": ["Saken oppdateres.", "Sklinna har Tr\u00f8ndelags st\u00f8rste sj\u00f8fuglkoloni. I \u00e5r er det registrert en kraftig nedgang i bestandene. Sj\u00f8fuglene er viktige indikatorer p\u00e5 den generelle tilstanden i hele \u00f8kosystemet.", "Bekymring for sj\u00f8fuglene p\u00e5 Sklinna", "Sammenlignet med i fjor hekker bare to av tre toppskarvpar p\u00e5 Sklinna. \u00d8ya lengst ut i havet og lengst nord i Tr\u00f8ndelag har Norges st\u00f8rste bestand av hekkende toppskarv og er fredet som naturreservat. Sklinna er en av n\u00f8kkelbiotopene i Det nasjonale overv\u00e5kningsprogrammet for hekkende sj\u00f8fugl og overv\u00e5kings- og kartleggingprogrammet SEAPOP (Seabird populations).", "Store svingninger", "\u2013F\u00f8rsteinntrykket er viktig. Ofte stemmer det bra. Antallet kan svinge mye fra \u00e5r til \u00e5r. Det virker definitivt som det er mindre skarv i \u00e5r enn i fjor, sier Torgeir Nyg\u00e5rd. Han tar en sveip med kikkerten idet b\u00e5ten runder holmene ved innseilingen til smult farvann i havnebassenget utenfor \u00e6rverdige Sklinna fyr.", "Det skulle vise seg at han fikk rett. Etter tre dager med iherdig feltarbeid og telling av toppskarvreir kunne seniorforskeren fra Norsk institutt for naturforskning (NINA) konstatere, noe mer eksakt, en nedgang p\u00e5 38 prosent i bestanden.", "Nyg\u00e5rd var den f\u00f8rste ornitologen som systematisk begynte \u00e5 registrere fuglelivet p\u00e5 Sklinna. Det var i 1978. Da var det bare om lag 300 hekkende par. Etter det er det blitt \u00e5rvisse bes\u00f8k, som oftest sammen med Nils R\u00f8v, n\u00e5 pensjonert NINA-forsker og Kjell Einvik. Sistnevnte har en fortid i staben ved Fylkesmannens milj\u00f8vernavdeling i Nord-Tr\u00f8ndelag. Einvik hadde en sentral rolle i forvaltningen av stedet, s\u00e6rlig i forkant av at Sklinna ble fredet som naturreservat i 2003. N\u00e5 er han assisterende r\u00e5dmann i Namdalseid. Men noen dager tar han fri for \u00e5 v\u00e6re med p\u00e5 den \u00e5rlige dugnaden med opptellingen av hekkebestandene av sj\u00f8fugler p\u00e5 Sklinna \u2013 det eneste stedet p\u00e5 hele Tr\u00f8ndelagskysten som i ordets rette forstand kan karakteriseres som et fuglefjell.", "Har de fleste artene", "\u2013Sklinna og fuglelivet her er helt unikt. Denne \u00e5rlige bestandstellingen m\u00e5 jeg bare ha med meg, sier Einvik.", "At Sklinna er helt unik som sj\u00f8fuglomr\u00e5de kan b\u00e5de Nyg\u00e5rd og R\u00f8v skrive under p\u00e5. Sklinna er det eneste fuglefjellomr\u00e5det mellom Runde og R\u00f8st som har en komplett samling av hekkende sj\u00f8fugl, fra m\u00e5se og terner til skarv og alkefugler. \u00d8yv\u00e6ret har Norges, ja kanskje verdens st\u00f8rste koloni av hekkende toppskarv. Lokaliteten har derfor ikke bare nasjonal, men internasjonal betydning. Det st\u00e5r \u00e5 lese i rapporten som trioen Nyg\u00e5rd, Einvik og R\u00f8v utarbeidet for Fylkesmannen i Nord-Tr\u00f8ndelag etter mer en 25 sesonger med feltarbeid. P\u00e5 det meste er det registrert nesten 3300 hekkende toppskarvpar i moloene og steinurene rundt \u00f8ya. De siste \u00e5rene har antallet ligget rundt 3000. I \u00e5r var antallet ned p\u00e5 1900 par, det laveste siden 2002.", "Mattilgangen bekymrer", "At en hekkebestand kan svinge fra \u00e5r til \u00e5r til \u00e5r er slett ikke unormalt. I de maritime omgivelsene \u00abkan det ofte g\u00e5 i rykk og napp\u00bb, som Nyg\u00e5rd sier. Han utdyper at bestanden av sj\u00f8fugler ofte er \u00abkatastroferegulert\u00bb. Den bygger seg opp, s\u00e5 blir det et krakk. S\u00e5 bygger den seg opp igjen. Ny katastrofe. Utviklingen m\u00e5 derfor sees i et langsiktig perspektiv. Det er viktig med \u00ablange tidsserier\u00bb, et begrep fugleforskere gjerne omgir seg med.", "\u2013En ting er sikkert, det er noe med mattilgangen i havet. Hvis det st\u00e5r like d\u00e5rlig til neste \u00e5r, da har det skjedd noe spesielt. Og fortsetter utviklingen p\u00e5 tredje \u00e5ret, da er det et stygt varsel, sier Nyg\u00e5rd.", "Sklinna skiller seg ut", "Mens mange andre sj\u00f8fuglbiotoper langs kysten har hatt en nedgang i antall toppskarv, har bestanden v\u00e6rt i stadig \u00f8kning p\u00e5 Sklinna de siste \u00e5rene. En viktig \u00e5rsak til bestands\u00f8kningen er sannsynligvis etableringen av den nye steinmoloen som skjermer havna ved den \u00f8stlige innseilingen. Den sto ferdig s\u00e5 sent som i 1990. De store steinblokkene danner hulrom som passer toppskarven perfekt. Her ligger reirene godt beskyttet. Den gamle moloen p\u00e5 vestsiden er en minst like ettertraktet. Mest popul\u00e6r er reirplassene p\u00e5 \u00abSolsiden\u00bb; den delen av steinfyllingene som vender mot s\u00f8r. De blir naturligvis f\u00f8rst okkupert. Ekspansjonen de seneste \u00e5rene har f\u00f8rt til at toppskarvene har etablert seg andre steder. De fleste har flyktet til de mindre \u00f8yene utenfor hoved\u00f8ya.", "Nye reirplasser i moloen", "\u2013Det ble ikke s\u00e5 mye n\u00e6ringsutvikling etter molobyggingen. Planene om oppdrettsanlegg ble det aldri noe av. Paradoksalt nok ble det derimot mange nye og flotte reirplasser, konstaterer telletrioen.", "De klorer seg fast b\u00e5de med hender og f\u00f8tter p\u00e5 de sleipe steinene. Det er et m\u00f8ysommelig og tidkrevende arbeid. De g\u00e5r grundig til verks og sjekker hulrom under alle steiner. Rundt dem, fra sine reirbaser mellom steinene, geiper toppskarvene med sine giftgule nebb. De gir fra seg kraftige, iltre grynt idet de flakser ut av steinura og stuper ut i sj\u00f8en. Den menneskelige tilstedev\u00e6relsen skaper uro i hele kolonien.", "\u2013Vi gjennomf\u00f8rer en totaltelling og teller alle reir som er i bruk, enten de inneholder egg eller er tomme. Det gir en god indikasjon p\u00e5 den totale bestanden, forklarer Nyg\u00e5rd.", "Nils R\u00f8v har sitt eget telleprosjekt i tillegg: Han registrerer ogs\u00e5 antall egg, om de er nylagt, ruget eller klekket. I \u00e5r er det forholdsvis f\u00e5 egg i reirene. Enten har hekkingen kommet sent i gang \u2013 eller kanskje fuglene er forsiktige med \u00e5 satse p\u00e5 store kull i \u00e5r? Denne registreringen av kullst\u00f8rrelsen er viktig med hensyn til \u00e5 estimere hvor mange fugler som kommer seg p\u00e5 vingene i l\u00f8pet av en hekkesesong.", "\u2013Det er ferdselsforbud p\u00e5 denne tiden av \u00e5ret. Jeg f\u00f8ler meg privilegert som kan ferdes p\u00e5 et slikt sted. Men det er med ydmykhet og respekt jeg st\u00e5r her, midt i en oppr\u00f8rt skarvekoloni. Innerst inne tenker jeg at her skulle jeg ikke v\u00e6rt, filosoferer Nils R\u00f8v og fordyper seg i sine notater.", "Ogs\u00e5 stor p\u00e5 storskarv", "Storskarvkolonien er ogs\u00e5 blant de store i landet. I 2008 var det 1780 hekkende par. De holder til p\u00e5 de ytterste holmene, der de hekker helt \u00e5pent, kraftig eksponert mot havets b\u00f8lger. Reirene ligger tett i tett og fortoner seg store som h\u00f8ys\u00e5ter. Nils R\u00f8v bemerker at enkelte steder er lyngrabbene flerret av i store flak. Her har skarvene forsynt seg grovt med reirmateriale.", "\u2013Storskarven klarerer seg bra. Tenk deg den lange halsen og det kraftige nebbet. \u00d8rna t\u00f8r ikke angripe. En storskarv som havner i kl\u00f8rne er i stand til \u00e5 punktere vitale deler p\u00e5 enhver rovfugl, forklarer R\u00f8v.", "Det er imidlertid lomvien som har hatt den prosentvise st\u00f8rste positive utviklingen p\u00e5 Sklinna de siste \u00e5rene. I 1980 ble det funnet bare fem egg. Deretter har antallet \u00f8kt jevnt og trutt, til over 600 egg i 2008. Dette har skjedd i en periode der det har v\u00e6rt en dramatisk nedgang i lomvibestanden ellers i landet. Selv om Sklinna-bestanden ikke kan m\u00e5le seg med de store koloniene p\u00e5 Runde og R\u00f8st, er utviklingen oppsiktsvekkende. Forskerne forklarer \u00f8kningen med innvandring utenfra.", "Gjenfangst av en langveisfarende ringmerket fugl fra De britiske \u00f8yer indikerer at lomvibestanden p\u00e5 Sklinna har vokst ved at fugler har innvandret fra andre kolonier.", "\u2013Det er ikke mulig for en art som legger bare ett egg hvert \u00e5r og som f\u00f8rst blir kj\u00f8nnsmoden i fire-fem \u00e5rsalderen, \u00e5 \u00f8ke s\u00e5 raskt uten tilskudd utenfra, hevder Nyg\u00e5rd.", "P\u00e5 Sklinna har lomvien tatt i bruk steinurene som hekkeplass. I andre fuglefjell hekker de som regel p\u00e5 \u00e5pne og ubeskyttede berghyller. Men i likhet med de andre artene: P\u00e5 Sklinna er ogs\u00e5 lomvien beskjeden i \u00e5r. Tellingene viste en nedgang i antall reir p\u00e5 39 prosent.", "Mislykket lunde-klekking", "Fuglefjellets sjarmerende lille bajas, lundefuglen, med sine r\u00f8de ben og papeg\u00f8ylelignende nebb dekorert i alle regnbuens farger, har g\u00e5tt kraftig tilbake i hele den nordlige del av Atlanteren. P\u00e5 Runde ble det klekket bare noen f\u00e5 unger i 2007 og 2008. P\u00e5 R\u00f8st var det klekking i \u00e9n tredel av kontrollreirene i 2007, men alle d\u00f8de i l\u00f8pet av de f\u00f8rste dagene. I fjor ble alle reirene forlatt f\u00f8r ungene klekket. Sklinna har samme tendens. P\u00e5 det meste er bestanden blitt ansl\u00e5tt til ca. 5000 par. Det var i 1990. I fjor var det ingen som klekket. Ikke en eneste lundefuglunge kom p\u00e5 vingene. \u00c5rets telling i pr\u00f8vefeltene i lundeurene viste en nedgang i okkuperte reir p\u00e5 17 prosent fra i fjor. Fra 2007 er tilbakegangen hele 41 prosent.", "\u2013Trenden er klar for alle artene. Det er samme negative utvikling over hele fj\u00f8la, sier Torgeir Nyg\u00e5rd."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "fd256783f986a1c58822acc8a9ea97b287b3cb74aaa87799cd65764ef1db11b9"}, {"field": "createtime", "value": "2017-02-26T14:16:46.000Z"}, {"field": "description", "value": "Sj\u00f8fuglene langs norskekysten er utsatt p\u00e5 grunn av klimaendringer og sviktende n\u00e6ringstilgang. Nedgangen i hekkebestandene de siste \u00e5rene har v\u00e6rt dramatisk for flere arter. Verst rammet er alkefuglene lunde og lomvi."}, {"field": "dominantimage", "value": "http://www.adressa.no/incoming/article1315577.ece5/ALTERNATES/w980-default/Sklinna01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eff17d7c6615a00f413adeefc9eb53b53b1e1983.jpg?59479f8c"}, {"field": "dominantthumbnaildimensions", "value": "300x169"}, {"field": "heading", "value": "Overv\u00e5ker presset sj\u00f8fuglbestand -adressa.no"}, {"field": "id", "value": "eff17d7c6615a00f413adeefc9eb53b53b1e1983"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "pets"}, {"field": "kw-concept", "value": ["presset sj\u00f8fuglbestand", "hekkende sj\u00f8fugl", "egg", "fugl", "koloni", "skarv", "kraftig", "hekkende toppskarv", "antall", "sj\u00f8fugl", "prosent", "nedgang", "lomvi", "par", "art", "reir", "steiner", "teller", "havet", "hekkende par", "vise", "hekker", "klekket", "bestand", "\u00e5ret", "toppskarv", "sted", "overv\u00e5ker presset sj\u00f8fuglbestand", "overv\u00e5ker presset", "registrert", "utvikling", "hekkende"]}, {"field": "kw-entity", "value": ["runde", "norges", "einvik og r\u00f8v", "seabird", "tr\u00f8ndelagskysten", "fylkesmannen", "sklinna", "norsk", "solsiden", "nyg\u00e5rd og r\u00f8v", "atlanteren", "runde og r\u00f8st"]}, {"field": "kw-location", "value": ["r\u00f8st", "tr\u00f8ndelag", "namdalseid", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["nils r\u00f8v", "kjell einvik", "torgeir nyg\u00e5rd"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1315577.ece5/ALTERNATES/w980-default/Sklinna01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Overv\u00e5ker presset sj\u00f8fuglbestand"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1341229.ece"}, {"field": "pageclass", "value": ["article"]}, {"field": "publishtime", "value": "2009-06-19T09:02:46.000Z"}, {"field": "recs-articleid", "value": "1178121"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2009-06-19T09:02:46.000Z"}, {"field": "recs-rawtitle", "value": "Overv\u00e5ker presset sj\u00f8fuglbestand -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Sj\u00f8fuglene langs norskekysten er utsatt p\u00e5 grunn av klimaendringer og sviktende n\u00e6ringstilgang. Nedgangen i hekkebestandene de siste \u00e5rene har v\u00e6rt dramatisk for flere arter. Verst rammet er alkefuglene lunde og lomvi."}, {"field": "thumbnail", "value": "http://content-thumbnail.cxpublic.com/content/thumbnail200x150/eff17d7c6615a00f413adeefc9eb53b53b1e1983.jpg?59479f8c"}, {"field": "thumbnailfullheightdimensions", "value": "200x2591"}, {"field": "timestamp", "value": "2017-06-19T09:55:24.000Z"}, {"field": "title", "value": "Overv\u00e5ker presset sj\u00f8fuglbestand"}, {"field": "url", "value": "http://www.adressa.no/nyheter/dokument/article1341229.ece"}, {"field": "urlhash", "value": "eff17d7c6615a00f413adeefc9eb53b53b1e1983"}], "score": 0.77371156, "siteId": "9222270286501375973", "id": "eff17d7c6615a00f413adeefc9eb53b53b1e1983"}

