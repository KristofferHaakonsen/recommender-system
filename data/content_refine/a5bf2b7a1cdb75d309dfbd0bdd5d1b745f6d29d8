{"fields": [{"field": "modifiedtime", "type": "time", "value": "2015-08-18T10:03:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["dag kittang", "professor ntnu"]}, {"field": "body", "value": ["Saken oppdateres.", "Nok ein gong er det bl\u00e5st liv i debatten om framtida til Midtbyen. Det er bra! Det er derimot urovekkande at mange av argumenta i denne debatten kan opplevast som eit gufs fr\u00e5 fortida: \u00abVi m\u00e5 regne med at den fornyelsen i Midtbyen som n\u00e5 er i gang, vil gripe mer og mer om seg .. det m\u00e5 planlegges for fremtiden ... og en m\u00e5 ikke se for sm\u00e5tt p\u00e5 disse sp\u00f8rsm\u00e5lene ... Den gamle bykjerne (Midtbyen) m\u00e5 da ogs\u00e5 ha krav p\u00e5 funksjons- messig fornyelse\u00bb stod det i r\u00e5dmannen si innstilling til bystyret i 1969.", "Den gongen galdt det riving av Svaneapoteket og Hornemanns- g\u00e5rden p\u00e5 Torget. Svane- apoteket skulle rivast for \u00e5 gi plass til Trondhjem Sparebank sitt nybygg og tomta til Hornemannsg\u00e5rden skulle gi plass til nytt r\u00e5dhus eller politihus. I dag er dei fleste glade for at folkeleg motstand gjorde at dei verdfulle trepal\u00e9a vart sparte. I staden fekk Trondhjem Sparebank rive den staselege Adresseavisens g\u00e5rd i S\u00f8ndre gate. Saman med andre bank- og forsikringsbygg kom desse finansinstitusjonane til \u00e5 legge ei d\u00f8d hand over det meste av bylivet i S\u00f8ndre gata i mange ti\u00e5r framover.", "I dag er kommunen ute i det same \u00e6rendet. Den mektige eigedomsbransjen har kj\u00f8pt opp nesten heile Midtbyen og treng avkasting p\u00e5 investering- ane sine. Den st\u00f8rste avkastinga f\u00e5r ein i dag i bustadmarknaden og avkastinga blir st\u00f8rre dess h\u00f8gare ein f\u00e5r bygge. Her deler Trondheim kommune tydelegvis eigedomsbransjen sin visjon for Midtbyen som eit stort kj\u00f8pesenter med parkering i kjellaren og bustadar p\u00e5 taket! Midtbyplanen som vart vedtatt i 1981 har derimot pr\u00f8vd \u00e5 halde byggeh\u00f8gdene nede i det historiske sentrum av Trondheim. Det var to viktige grunnar til det:", "For det f\u00f8rste var byens identitet knytt til den lave trehusbebyggelsen i Midtbyen. Ingen h\u00f8ghus utanom Nidarosdomen skulle rage opp og utfordre dette bylandskapet. Samspelet mellom den monumentale byplanen til Cicignon og dei lave trehusa har gitt byen sin spesielle karakter. Men treby-karakteren er ikkje berre knytt til h\u00f8gder og skala, men ogs\u00e5 til byhusa sin typologi med ein hovudbygning vend mot gata, eit stort og romsleg g\u00e5rdsrom og ein frodig bakg\u00e5rdsbebyggelse. Denne typologien skaper viktige bustad- og bykvalitetar. Derfor er det ille at desse gardsromma ofte blir brukt til lagringsplass, parkering og oppbevaring av s\u00f8ppel. Men dette m\u00e5 ikkje brukast som eit argument for \u00e5 fylle desse g\u00e5rdsromma med h\u00f8ge bustadblokker, slik vi ser mange forslag om i dag.", "For det andre var det viktig \u00e5 halde tomteutnyttinga nede for \u00e5 ikkje skape eit stort misforhold mellom tomteverdien i Midtbyen og den \u00f8konomiske avkastinga som den lave trehusbebyggelsen kan gi. Jo h\u00f8gare ein fekk bygge, dess h\u00f8gare vart tomteprisen. Dette vart sett p\u00e5 som eit trugsm\u00e5l mot dei lave trehusa. Det var derfor ein grunn- leggande premiss i Midtby- planen \u00e5 halde tomteutnyttinga uendra for \u00e5 verne om trebykarakteren i Midtbyen. Dette var eit av Midtbyplanens viktigaste form\u00e5l.", "Det blir i dag m\u00e5la eit skremmebilde av tilstanden til Midtbyen: \u00abMidtbyen i d\u00f8dens posisjon\u00bb, \u00ab P\u00e5 h\u00f8y tid for Midtbyen\u00bb, som om Midtbyen ligg for d\u00f8den. \u00abHvis ikke den gamle bykjernen fornyes i det hele tatt vil byen d\u00f8 ut\u00bb , var kommuneadministrasjonen sitt skremmebilde i 1967 (Adressa 11.12.1967). Med utgangspunkt i ein tilsvarande virkelighets- beskrivelse skal Midtbyplanen fornyast og \u00abtilpasses v\u00e5r tid\u00bb.", "Det er rett at Midtbyplanen aldri har fungert som eit skikkeleg vern om trebyen og at han er uthola av dispensasjonar. Like etter at planen var vedtatt, vart han utfordra av prosjekt som Royal Garden Hotell. Seinare kom Olavskvartalet og Trondheim Torg og ei rekke sm\u00e5 og store dispensasjonar fr\u00e5 byggeh\u00f8gder og tomte- utnytting. I dag er det byggeh\u00f8gder p\u00e5 sju etasjar som er regelen og ikkje Midt- byplanens f\u00f8resegner om maksimalt fire etasjar. Problemet er likevel ikkje at Midtbyplanen er for svak eller har g\u00e5tt ut p\u00e5 dato, men at fleirtalet av politikarane i byen har mangla evne og vilje til \u00e5 f\u00f8lgje opp planen sine intensjonar om \u00e5 ta vare p\u00e5 trebykarakteren.", "Det er faktisk ikkje tilfelle at Midtbyen ligg for d\u00f8den. Det er tvert om eit aukande press p\u00e5 Midtbyen. Det vi ser av tomme lokale kan ofte ha samanheng med at lokala vert haldne tomme i p\u00e5vente av at ein ny Midtbyplan skal opna for eit langt st\u00f8rre handlingsrom for grunneigarane. Adresseavisen kunne (23.5.2015) melde at ettersp\u00f8rselen etter kontor- lokale i Midtbyen er stor og at Midtbyen er sv\u00e6rt attraktiv. Dei byomr\u00e5de som har karakter og identitet fordi dei historiske spora er tatt vare p\u00e5, er ofte ogs\u00e5 mest interessante for etableringar og investeringar.", "Store akt\u00f8rar i bank og forsikring har flytta tilbake til byen. Det norske oljeselskap har plassert seg midt p\u00e5 Torget. Adresseavisen har flytta inn i nye lokale ved Bakke bru og NTNU \u00f8nskjer \u00e5 samle universitetet i ein bycampus. Dette skaper utbyggingspress i Midtbyen med \u00f8nske om store byggeprosjekt som ikkje er tilpassa Midtbyen sine historiske forutsetningar. Midtbyen treng ein plan som hindrar slike prosjekt. Samtidig hastar det med \u00e5 f\u00e5 klargjort utbyggingsareal i sentrumsomr\u00e5da rundt Midtbyen.", "I dette spelet om Midtbyen er det viktig \u00e5 minne oss om kroverten og politikaren Martin Michaelsen sin appell p\u00e5 Torget i 1970: \u00abTrondheim er en framtidsrettet by, og skal v\u00e6re det. Men la den ikkje bli en gold og karakterl\u00f8s by for Trondheim er en by med tradisjoner og milj\u00f8 \u2013 og det plikter vi \u00e5 ta vare p\u00e5.\u00bb"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ee5af85761dd263d068254b6ab73d807d1c007f2aa0390567782d6688a30c50e"}, {"field": "createtime", "value": "2017-05-01T18:26:47.000Z"}, {"field": "description", "value": "Er visjonen for Midtbyen eit stort kj\u00f8pesenter med parkering i kjellaren og bustader p\u00e5 taket?"}, {"field": "dominantimage", "value": "http://www.adressa.no/meninger/kronikker/article11434564.ece/y3vaue/ALTERNATES/w980-default/Nordre%20gate.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5bf2b7a1cdb75d309dfbd0bdd5d1b745f6d29d8.jpg?5942d9dd"}, {"field": "dominantthumbnaildimensions", "value": "300x169"}, {"field": "heading", "value": "Spelet om Midtbyen -adressa.no"}, {"field": "id", "value": "a5bf2b7a1cdb75d309dfbd0bdd5d1b745f6d29d8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["lave trehusbebyggelsen", "stort kj\u00f8pesenter", "gamle bykjerne", "vare", "dag", "lokale", "byen", "d\u00f8d", "lave trehusa", "avkasting", "dess h\u00f8gare", "lave", "bustad", "skape", "stort", "halde tomteutnyttinga", "h\u00f8ge", "adressa", "tomme", "fornyes", "plan"]}, {"field": "kw-entity", "value": ["nidarosdomen", "midtbyen", "adresseavisens", "olavskvartalet og trondheim torg", "royal garden hotell", "midtbyplanen", "trondhjem sparebank", "midtby", "bakke", "trondheim torg", "svaneapoteket og hornemanns", "cicignon", "s\u00f8ndre", "midtbyplan", "torget", "adressa", "midt", "hornemannsg\u00e5rden"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "martin michaelsen"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11434564.ece/y3vaue/ALTERNATES/w980-default/Nordre%20gate.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spelet om Midtbyen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11434565.ece"}, {"field": "pageclass", "value": ["article"]}, {"field": "publishtime", "value": "2015-08-18T10:00:00.000Z"}, {"field": "recs-articleid", "value": "11434565"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-08-18T10:00:00.000Z"}, {"field": "recs-rawtitle", "value": "Spelet om Midtbyen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Er visjonen for Midtbyen eit stort kj\u00f8pesenter med parkering i kjellaren og bustader p\u00e5 taket?"}, {"field": "thumbnail", "value": "http://content-thumbnail.cxpublic.com/content/thumbnail200x150/a5bf2b7a1cdb75d309dfbd0bdd5d1b745f6d29d8.jpg?5942d9dd"}, {"field": "thumbnailfullheightdimensions", "value": "200x1388"}, {"field": "timestamp", "value": "2017-06-15T19:02:53.000Z"}, {"field": "title", "value": "Spelet om Midtbyen"}, {"field": "url", "value": "http://www.adressa.no/meninger/kronikker/article11434565.ece"}, {"field": "urlhash", "value": "a5bf2b7a1cdb75d309dfbd0bdd5d1b745f6d29d8"}], "score": 0.4911954, "siteId": "9222270286501375973", "id": "a5bf2b7a1cdb75d309dfbd0bdd5d1b745f6d29d8"}

