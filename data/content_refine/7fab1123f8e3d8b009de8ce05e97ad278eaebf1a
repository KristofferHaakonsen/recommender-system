{"fields": [{"field": "modifiedtime", "type": "time", "value": "2016-05-28T07:21:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Musikk", "Ole Jacob Hoel", "Fra tid til annen", "Ukeadressa"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Det er dette som kalles fremskritt: Alle Pink Floyds album, som opprinnelig ble utgitt p\u00e5 vinyl, skal n\u00e5 igjen utgis p\u00e5 vinyl. F\u00f8rst ut, n\u00e5 i disse dager, er de tre f\u00f8rste albumene \u00abPiper At The Gates Of Dawn\u00bb (1967), \u00abA Saucerful Of Secrets\u00bb (1968) og \u00abMore\u00bb (1969).", "Gjenh\u00f8ret med disse albumene bekreftet et band drevet av en ekstrem, kreativ nysgjerrighet, og det fikk meg til \u00e5 tenke p\u00e5 at rockmusikken i sin tid oppsto som et ledd i en universell generasjonskamp. Unge mennesker (gutter) i oppr\u00f8r som ropte ut sin vrede til den eldre generasjonen for \u00e5 vise at de ikke lenger var puslete sm\u00e5gutter. De krevde sin plass til seg selv, og de ideene de representerte, i voksensamfunnet.", "Ti \u00e5r etter rockens f\u00f8dsel skjedde den nye revolusjonen, styrt av s\u00e5kalte bevissthetsutvidende droger, som cannabis og LSD. Den psykedeliske rocken hadde forskjellige hoveduttrykk i USA og Storbritannia. I USA var det mye oppr\u00f8r, energi, elektrisitet, type Jefferson Airplane, The Doors. P\u00e5 andre siden av Atlanterhavet r\u00e5det vimsetheten.", "N\u00e5 var det ikke lenger snakk om \u00e5 bevise overfor pappa at en hadde blitt en stor gutt. Tidens unge menn f\u00f8lte seg bitte sm\u00e5 i forhold til et uendelig univers og skj\u00f8nte at deres egne erkjennelser var ledd i en st\u00f8rre historisk prosess. De s\u00f8kte fra byen til landsbygda, fra enkel rytmikk som ledsaget tekster om kj\u00f8nnslige drifter til str\u00f8m av bevissthetstekster i pastoral musikalsk innpakning.", "I den psykedeliske popmusikken i Storbritannia var det ikke oppr\u00f8ret eller kj\u00f8nnsdriften som var utgangspunktet. Jo da, det ogs\u00e5, men hovedvekten l\u00e5 p\u00e5 undringen. Bandene var styrt av nysgjerrighet, alt skulle utforskes, ingen regler eller konvensjoner kunne hindre det.", "I Abbey Road studio i London spilte The Beatles inn sitt psykedeliske album \u00abSgt Pepper\u00bb i de f\u00f8rste m\u00e5nedene av 1967. I deler av tiden st\u00f8ttet de p\u00e5 medlemmene i Pink Floyd, for de spilte nemlig inn sitt debutalbum i B-studioet. Akkurat p\u00e5 det tidspunktet var nok Beatles-gjengen mer inspirert av Pink Floyd enn omvendt.", "Anf\u00f8rt av sin gitarist og l\u00e5tskriver Syd Barrett var Cambridge-bandet Pink Floyd den store sensasjonen i London denne v\u00e5ren. Debutsinglen \u00abArnold Layne\u00bb og gjennombruddet \u00abSee Emily Play\u00bb ble selve definisjonen av britisk psykedelia. P\u00e5 debutplata, der de to melodiske singlene ikke var med, viste de ogs\u00e5 mer innadvendte og elektriske sider. Meget spennende, meget sprikende, meget lovende.", "Men s\u00e5 flippet Syd Barrett ut. Daglig LSD-bruk var en del av historien. Geniet gjorde seg umulig \u00e5 samarbeide med. Dav\u00e6rende manager Peter Jenner fortale da han var i Trondheim p\u00e5 Bylarm for noen \u00e5r siden hvorfor han takket nei til \u00e5 fortsette samarbeidet med Pink Floyd, som han ikke trodde ville ha muligheter uten Barrett. En klassisk tabbe.", "Med sin nye gitarist, Barretts gamle kompis David Gilmour, spilte Floyd inn sitt andre album - som var dystrere, mer dvelende, mer i tr\u00e5d med det som skulle komme p\u00e5 70-tallet. Men ganske mye kjedeligere ogs\u00e5, Jenner angret seg nok ikke da.", "Heller ikke da bandets tredje album kom ut, delvis inspirert av filmen \u00abMore\u00bb, som det het. Om de to f\u00f8rste albumene er noe svakere enn sitt rykte, er det tredje noe bedre enn sitt rykte. Ikke essensielt, men s\u00f8kende, lekent, vitalt. Men desidert best, om du skal ha innblikk i de tre f\u00f8rste \u00e5rene i Pink Floyds plateliv, er samlealbumet \u00abRelics\u00bb, utvalget av l\u00e5ter fra de tre albumene er helt riktig, og de sentrale singlel\u00e5tene er ogs\u00e5 med. Jeg vet ikke om \u00abRelics\u00bb er planlagt inn i nyutgivelsesserien, men veldig dumt om ikke.", "Ryktet som progrockens f\u00f8rsteband holdt seg, og i \u00abMeddle\u00bb to \u00e5r senere skjedde forl\u00f8sningen, b\u00e5de i den episke hovedl\u00e5ten \u00abEchoes\u00bb og i de mer konsise andre sangene. I min bok er dette albumet det magiske \u00f8yeblikket der 60-tallets undring m\u00f8ter 70-tallets profesjonalitet, til begges fordel.", "Selvsagt er det \u00abDark Side Of The Moon\u00bb to \u00e5r senere som er Pink Floyds anerkjente mesterverk - et formfullendt tematisk album med full kontroll over alle virkemidler. Det finnes unektelig g\u00e5sehud\u00f8yeblikk p\u00e5 \u00abDark Side Of The Moon\u00bb, som n\u00e5r vokalen til Clare Torry virkelig tar av p\u00e5 \u00abThe Great Gig in The Sky\u00bb, men for meg blir dette et for kontrollert album. Undringen, nysgjerrigheten, blikket nedenfra, som hadde v\u00e6rt utgangspunktet for bandet, var erstattet av en opph\u00f8yd bel\u00e6rende selvforn\u00f8ydhet.", "Dette elementet forsterket seg i de senere albumene, som (inntil han forlot bandet) var styrt av Roger Waters. Med ett unntak: \u00abWish You Were Here\u00bb, albumet der Syd Barrett sp\u00f8ker s\u00e5pass i kulissene (han var vel p\u00e5 bes\u00f8k i studio ogs\u00e5) at ikke bare l\u00e5tene til hans \u00e6re lyder friske. Floyds adelsmerke, David Gilmours gitar, glimter ogs\u00e5 virkelig til.", "Men nok om det. Tilbake til Pink Floyds f\u00f8rste \u00e5r. Tilbake til l\u00e5ten \u00abNile Song\u00bb p\u00e5 \u00abMore\u00bb - og \u00abRelics\u00bb.", "Ivar Medaas hadde ein gong ein b\u00e5t , og undertegnede hadde en gang et band. Bandet het Cerebral Ekstase og hadde sin \u00abstorhetstid\u00bb helt p\u00e5 tampen av 70-tallet. Vi hadde noen ganske d\u00e5rlige selvkomponerte l\u00e5ter, men noen sv\u00e6rt bra coverl\u00e5ter. For meg var den st\u00f8rste \u00abNile Song\u00bb av Punk Floyd.", "Jeg sang l\u00e5ten med tr\u00f8ndersk tekst og pr\u00f8vde fortvilt \u00e5 intonere s\u00e5nn at \u00c6 sto og fiska nedi Ni-i-i-l-n rimet troverdig med da \u00e6 s\u00e5 ei dame smi-i-il. J eg tror det ble ganske bra - og i v\u00e5r eneste anmeldelse fra en konsert, i studentavisa Under Dusken, sto det at vi \u00abspelte noko Stones-liknande. Bra saker! \u00bb (Musikkanmeldere, dere vet.)", "Rart at Pink Floyd ble assosiert med Stones , og rart at det passet inn i resten av repertoaret v\u00e5rt, som var Velvet Underground og punk. Men likevel ikke. For \u00abNile Song\u00bb er en punkl\u00e5t om du vil, sunget troverdig av David Gilmour. Og i denne fasen var Pink Floyd i \u00e5penbar slekt med punk-estetikken som oppsto fem \u00e5r senere. F\u00f8lg hjertet ditt, ikke regler.", "P\u00e5 sitt beste var Pink Floyd toppen av psykedelia, koblet med f\u00f8dselen til progrock, det var ambisjoner og galskap, solskinn og m\u00f8rke, pastorale korn\u00e5kre og trange smug. Sm\u00e5 mennesker i et uoverskuelig univers. Som deg og meg."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "ae0f8cc7ad0970d17dad250f77976fcf29f62008fde575d84b3d468999eeda67"}, {"field": "createtime", "value": "2016-05-28T06:22:56.000Z"}, {"field": "description", "value": "Se hvor stor jeg er, sang den typiske rockerebell p\u00e5 50-tallet. J\u00f8ss, s\u00e5 sm\u00e5 vi er, mumlet frontfigurene i den psykedeliske revolusjonen ti \u00e5r senere."}, {"field": "dominantimage", "value": "http://www.adressa.no/pluss/magasin/article12800047.ece/yaesrn/ALTERNATES/w980-default/dark%20side.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7fab1123f8e3d8b009de8ce05e97ad278eaebf1a.jpg?593951a6"}, {"field": "dominantthumbnaildimensions", "value": "300x169"}, {"field": "heading", "value": "En hyllest til undringen -adressa.no"}, {"field": "id", "value": "7fab1123f8e3d8b009de8ce05e97ad278eaebf1a"}, {"field": "keyword", "value": ["Musikk", "Ole Jacob Hoel", "Fra tid til annen", "Ukeadressa"]}, {"field": "keywords", "value": "Musikk,Ole Jacob Hoel,Fra tid til annen,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": "album"}, {"field": "kw-entity", "value": ["velvet underground", "d. den", "you were here", "the great gig", "pink floyd", "the beatles", "bylarm", "dark side of the moon", "piper at the gates of dawn", "the sky", "saucerful of secrets", "musikkanmeldere", "under dusken", "floyd", "more", "b-studioet", "relics", "cerebral ekstase", "echoes", "meddle", "the doors", "nile song", "atlanterhavet", "see emily play", "stones", "the great gig in the sky"]}, {"field": "kw-location", "value": ["cambridge", "london", "trondheim", "storbritannia"]}, {"field": "kw-pageclass", "value": "article"}, {"field": "kw-person", "value": ["david gilmour", "jefferson airplane", "clare torry", "peter jenner", "ivar medaas", "punk floyd", "roger waters", "abbey road", "syd barrett", "arnold layne"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12800047.ece/yaesrn/ALTERNATES/w980-default/dark%20side.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En hyllest til undringen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/28/En-hyllest-til-undringen-12800052.ece"}, {"field": "pageclass", "value": ["article"]}, {"field": "publishtime", "value": "2016-05-28T07:21:01.000Z"}, {"field": "recs-articleid", "value": "12800052"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-28T07:21:01.000Z"}, {"field": "recs-rawtitle", "value": "En hyllest til undringen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Se hvor stor jeg er, sang den typiske rockerebell p\u00e5 50-tallet. J\u00f8ss, s\u00e5 sm\u00e5 vi er, mumlet frontfigurene i den psykedeliske revolusjonen ti \u00e5r senere."}, {"field": "thumbnail", "value": "http://content-thumbnail.cxpublic.com/content/thumbnail200x150/7fab1123f8e3d8b009de8ce05e97ad278eaebf1a.jpg?593951a6"}, {"field": "thumbnailfullheightdimensions", "value": "200x2505"}, {"field": "timestamp", "value": "2017-06-08T13:31:18.000Z"}, {"field": "title", "value": "Pink Floyd p\u00e5 vinyl - en hyllest til undringen"}, {"field": "url", "value": "http://www.adressa.no/pluss/magasin/2016/05/28/En-hyllest-til-undringen-12800052.ece"}, {"field": "urlhash", "value": "7fab1123f8e3d8b009de8ce05e97ad278eaebf1a"}], "score": 1.3433108, "siteId": "9222270286501375973", "id": "7fab1123f8e3d8b009de8ce05e97ad278eaebf1a"}

