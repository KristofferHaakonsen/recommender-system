{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "berit baumberger"}, {"field": "body", "value": ["Saken oppdateres.", "Ser man alle tiltakene under ett, s\u00e5 kommer bare \u00e9n av fem seg i vanlig jobb etter tiltak i en attf\u00f8ringsbedrift, viser en ny bransjerapport.", "\u2013 For f\u00e5 kommer seg i arbeid, og vi f\u00e5r ikke nok ut av alle milliardene vi bruker p\u00e5 arbeidsmarkedstiltak. Derfor kan ikke skjermet sektor lenger ha \u00abmonopol\u00bb p\u00e5 \u00e5 levere alle l\u00f8sningene som de leverer i dag. Flere akt\u00f8rer m\u00e5 kunne delta, og jeg vil derfor at en st\u00f8rre andel av tjenestene skal settes ut p\u00e5 anbud s\u00e5 flere kan tilby innovative l\u00f8sninger, sier arbeids- og sosialminister Robert Eriksson (Frp).", "I dag er avtalen at en del av pengepotten til Nav skal brukes til skjermet sektor. Det gjelder omtrent halve budsjettet som brukes p\u00e5 forh\u00e5ndsgodkjente avtaler. Resten av pengene fordeles blant annet etter anbudsprinsipp. Eriksson vil alts\u00e5 ha flere akt\u00f8rer enn de tradisjonelle attf\u00f8ringsbedriftene, og viser blant annet til det som skjer innen sosialt entrepren\u00f8rskap, idealistiske stiftelser og diverse private tiltak.", "\u2013 Hovedm\u00e5let med Nav-reformen var \u00e5 f\u00e5 flere i jobb. Det har vi ikke lyktes med. Da m\u00e5 vi tenke nytt. Attf\u00f8ringsbedriftene m\u00e5 regne med \u00f8kt konkurranse om tiltakene for dem som skal tilbake til ordin\u00e6rt arbeidsliv, sier statsr\u00e5den.", "LES OGS\u00c5: KOMMENTAR: Nav skal under lupen", "LES OGS\u00c5: Robert Eriksson fikk r\u00e5d fra Nav-brukere", "Denne uken skrev Adresseavisen om Lise Connelly (36), diplom\u00f8konom og master i psykologi. Etter en lang og vanskelig Nav-prosess, der hun blant annet m\u00e5tte trykke t-skjorter i en skjermet bedrift, er hun nedbrutt. Arbeidslivsforsker \u00d8ystein Spjelkavik er sv\u00e6rt kritisk til Navs bruk av skjermede bedrifter, og mener de brukes s\u00e5 mye fordi Nav har \u00abbehov for \u00e5 kvitte seg med brukerne et sted\u00bb. Han mener man m\u00e5 bruke det ordin\u00e6re arbeidslivet mer. If\u00f8lge ham er ikke akt\u00f8rer innen skjermet sektor alltid s\u00e5 positive til hans budskap:", "\u2013 De har grunn til \u00e5 v\u00e6re nerv\u00f8se, for dette handler om \u00f8konomi.", "N\u00e5 kan det se ut som om statsr\u00e5d Robert Eriksson tenker i delvis samme bane som forskeren:", "\u2013 G\u00e5r en for stor del av potten i dag direkte til skjermet sektor?", "\u2013 Ja, mer skal ut p\u00e5 anbud. Men vi har fortsatt god bruk for skjermet sektor. Attf\u00f8ringsbedriftene skal fortsatt v\u00e6re en viktig og stor akt\u00f8r. De har en unik kunnskap som de bruker godt, men de m\u00e5 bruke den i enda st\u00f8rre grad rettet inn mot det ordin\u00e6re arbeidslivet. Deres kompetanse i kombinasjon med plassering i ordin\u00e6re bedrifter er sv\u00e6rt viktig for \u00e5 trygge overgangen til vanlige jobber. Men vi m\u00e5 slutte \u00e5 spesialbehandle skjermede bedrifter.", "Eriksson vil fremme forslag om et enklere og mer anbudsbasert system i l\u00f8pet av \u00e5ret.", "\u2013 Jeg \u00f8nsker en myk tilpasning for \u00e5 slippe til flere akt\u00f8rer. For de mest s\u00e5rbare gruppene vil skjermet sektor fortsatt v\u00e6re sv\u00e6rt viktig. Personer med behov for varig tilrettelagt arbeid vil ikke bli ber\u00f8rt av endringene.", "Bransjeforeningen Attf\u00f8ringsbedriftene, som representerer 110 bedrifter, er sv\u00e6rt skeptisk.", "\u2013 Statsr\u00e5den varsler at attf\u00f8ringsbedriftene m\u00e5 regne med \u00f8kt konkurranse. Han vil ha en st\u00f8rre andel av tjenestene ut p\u00e5 anbud. Kommentar?", "\u2013 Vi har ingen tro p\u00e5 \u00e5 anbudsutsette sektoren, det vil bare gi en kommersialisert jakt p\u00e5 fortjeneste. Men man m\u00e5 gjerne forh\u00e5ndsgodkjenne flere akt\u00f8rer, det finnes gode argumenter for \u00e5 slippe til sosiale entrepren\u00f8rer og idealistiske akt\u00f8rer, sier direkt\u00f8r Johan Martin Leikvoll.", "\u2013 Hvis arbeidsministeren likevel vil fremme et slikt forslag, s\u00e5 m\u00e5 alle konsekvenser vurderes og legges frem for Stortinget i en helhetlig stortingsmelding. Vi er veldig redde for at dette skal skje i hurtigtogsfart.", "\u2013 Dere f\u00e5r bare hver femte person ut i jobb?", "\u2013 For en del av tiltakene er vi oppe i 70 prosent, s\u00e5 tallet er misvisende. Men jeg enig i at det er for d\u00e5rlig med 21 prosent, og vi m\u00e5 bli bedre. En del av skylden m\u00e5 imidlertid Nav ta, siden det er ventetid p\u00e5 opp mot to \u00e5r p\u00e5 \u00e5 komme inn p\u00e5 tiltak.", "Ogs\u00e5 ASVL, arbeidsgiverforening for vekst- og attf\u00f8ringsbedrifter, er kritisk:", "\u2013 Velferdstiltak til grupper med s\u00e6rlige behov skal ikke v\u00e6re en kommersialisert vare. De samfunnseide bedriftene, vekst- og attf\u00f8ringsbedriftene, har en spesiell kompetanse. For de yrkeshemmede mener vi tiltak fortsatt b\u00f8r skje gjennom disse bedriftene, sier ASVL-direkt\u00f8r Dag Sandvik."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "6beccca6dc046cd0050697fcc602e0fc7412df401a6f41dfac7113cb9841d952"}, {"field": "createtime", "value": "2014-04-25T08:26:32.124Z"}, {"field": "description", "value": "Arbeidsminister Robert Eriksson (Frp) vil gi attf\u00f8rings- og vekstbedriftene \u00f8kt konkurranse."}, {"field": "dominantimage", "value": "http://www.adressa.no/nyheter/sortrondelag/article9563657.ece/ALTERNATES/w980-default/Robert%20Eriksson"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/448e706f605c02a8a184bfead451e09b2a5b37d0.jpg?58967757"}, {"field": "dominantthumbnaildimensions", "value": "300x169"}, {"field": "heading", "value": ["- Slutt p\u00e5 \u00abmonopolet\u00bb til attf\u00f8ringsbedrifter -adressa.no", "Mer ut p\u00e5 anbud", "Bransjen sv\u00e6rt skeptisk"]}, {"field": "id", "value": "448e706f605c02a8a184bfead451e09b2a5b37d0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-concept", "value": ["sektor", "attf\u00f8ringsbedriftene", "bedrift", "skjermet", "skjermet sektor", "bruk", "tiltak", "akt\u00f8r", "anbud"]}, {"field": "kw-entity", "value": ["attf\u00f8ringsbedriftene", "nav", "adresseavisen", "frp", "stortinget"]}, {"field": "kw-pageclass", "value": "article"}, {"field": "kw-person", "value": ["\u00f8ystein spjelkavik", "dag sandvik", "robert eriksson", "lise connelly", "johan martin leikvoll"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/nyheter/sortrondelag/article9563657.ece/ALTERNATES/w980-default/Robert%20Eriksson"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Slutt p\u00e5 \u00abmonopolet\u00bb til attf\u00f8ringsbedrifter"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article9563659.ece"}, {"field": "pageclass", "value": null}, {"field": "publishtime", "value": "2014-04-25T09:22:35.000Z"}, {"field": "recs-articleid", "value": "9563659"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2014-04-25T09:22:35.000Z"}, {"field": "recs-rawtitle", "value": "- Slutt p\u00e5 \u00abmonopolet\u00bb til attf\u00f8ringsbedrifter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Arbeidsminister Robert Eriksson (Frp) vil gi attf\u00f8rings- og vekstbedriftene \u00f8kt konkurranse."}, {"field": "thumbnail", "value": "http://content-thumbnail.cxpublic.com/content/thumbnail200x150/448e706f605c02a8a184bfead451e09b2a5b37d0.jpg?58967757"}, {"field": "thumbnailfullheightdimensions", "value": "200x1983"}, {"field": "timestamp", "value": "2017-02-05T00:52:39.000Z"}, {"field": "title", "value": "- Slutt p\u00e5 \u00abmonopolet\u00bb til attf\u00f8ringsbedrifter"}, {"field": "url", "value": "http://www.adressa.no/nyheter/sortrondelag/article9563659.ece"}, {"field": "urlhash", "value": "448e706f605c02a8a184bfead451e09b2a5b37d0"}], "score": 0.9212023, "siteId": "9222270286501375973", "id": "448e706f605c02a8a184bfead451e09b2a5b37d0"}

