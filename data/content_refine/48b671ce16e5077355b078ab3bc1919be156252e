{"fields": [{"field": "modifiedtime", "type": "time", "value": "2016-02-13T17:53:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Ingrid Aune", "Malvik", "Malvik kommune"]}, {"field": "author", "value": "morten samdal"}, {"field": "body", "value": ["\u00abTakk for at du sender sms. Ikke alltid s\u00e5 lett \u00e5 ringe tilbake n\u00e5r m\u00f8tekalenderen er tett!\u00bb", "Ett d\u00f8gn og fem mislykkede anrop tar det f\u00f8r Malviks f\u00f8rste kvinnelige og yngste ordf\u00f8rer gjennom tidene gir lyd fra seg. Det skal ta ytterligere fem dager f\u00f8r vi f\u00e5r m\u00f8tt henne. Ikke fordi hun ikke vil, men fordi hun har jobbet s\u00e5 \u00e5 si d\u00f8gnet rundt siden hun tok over ordf\u00f8rerstolen 12. oktober i fjor.", "Alder: 30.", "Bosted: Malvik.", "Aktuell med: Fersk ordf\u00f8rer i Malvik.", "Familie: Stor bonusfamilie. Fire gudbarn.", "Utdanning: Master i internasjonale studier fra University of Wisconsin-Madison. Bachelor i internasjonale studier og samfunns\u00f8konomi fra Universitetet i Oslo. \u00c5rsenhet i fransk, jus og \u00f8konomi fra Universitetet i Nice. Tre studie\u00e5r med jus fra Universitetet i Oslo. Sommerskole ved Fudan-universitetet i Shanghai. \u00d8konomiske fag ved Handelsh\u00f8yskolen i Trondheim.", "Karriere: Fra ripsb\u00e6rplukker og vasker via forskerassistent til politisk r\u00e5dgiver for Espen Barth Eide b\u00e5de i Forsvarsdepartementet og i Utenriksdepartementet. Kommer fra stilling som sjef for samfunns- og myndighetsarbeid i Tr\u00f8nderEnergi AS. N\u00e5 ordf\u00f8rer i Malvik.", "Leser: Malvikbladet, Foreign Affairs, Dagens N\u00e6ringsliv og Klassekampen. Jeg har akkurat lest Peter Singer. N\u00e5 leser jeg \u00abLa l\u00e6rern v\u00e6re l\u00e6rer\u00bb av Trond Giske.", "Lytter til: NRK P2 og P3. Johnny Cash, \u00c5ge,", "Oscar Danielsson og Mighty Sam McClain.", "Men n\u00e5 st\u00e5r hun der foran oss, med et kamera trykket opp i trynet. Det er Dagsrevyens Anders Magnus som skal lage et innslag p\u00e5 hvordan Malvik kommune bosetter flyktninger. Samme dag som hun klokken \u00e5tte p\u00e5 morgenen tok imot landbruksministeren til omvisning p\u00e5 landets st\u00f8rste storfeslakteri, Nortura Malvik. Her holdt hun ogs\u00e5 en tale som var skrevet ved frokostbordet timen i forveien.", "Etter \u00e5tte timer med NRK er vi p\u00e5 vei inn til Trondheim i bil, hvor hun skal delta p\u00e5 et eller annet m\u00f8te med et eller annet navn med en eller annen gjeng med folk. Kanskje, bare kanskje, blir det tid til en tur innom en venninne p\u00e5 tampen av alt.", "Hadja Tajik, nestleder i Arbeiderpartiet:", "- Ingrid er dyktig og en faglig sterk, sammensatt og erfaren politiker som det er veldig lett \u00e5 komme i kontakt med. Hun er grunnleggende positiv og nysgjerrig i m\u00f8te med nye mennesker. Sosialt oppeg\u00e5ende og lyttende. Jeg har kjent henne i mange \u00e5r, og hun er profesjonell n\u00e5r hun m\u00e5 og tilstedev\u00e6rende privat. Hun er ei som er lett \u00e5 si hei til og som ser deg i \u00f8ynene og tar deg p\u00e5 alvor. M\u00e5ten hun beskriver sine ambisjoner og planer for lokalsamfunnet p\u00e5 f\u00e5r meg til \u00e5 ville flytte til Malvik selv.", "Hun puster litt langsommere n\u00e5. Stemmen er mer avslappet.", "- S\u00e5nn som jeg er n\u00e5 ... Dette er mer meg, sier hun samtidig som armene synker simultant ned i fanget som et anker.", "- Jeg skulle kanskje v\u00e6rt vant til s\u00e5nt, men dette var utfordrende.", "Tre timer tidligere var hun r\u00f8dlett, stresset over uklare avtaler, stilte p\u00e5 en fotosession i ekspressfart der hun ikke skulle smile, men endte med latterkrampe. P\u00e5 vei til m\u00f8testedet p\u00e5 Vikhammer motell fikk vi en sms fra koordinatoren for dagen: \u00abIkke henvend dere til Ingrid. Hun mistet fokus!\u00bb", "Et tyvetall ubesvarte anrop og en dr\u00f8ss med sms har tikket inn samtidig som hun m\u00e5 veie sine ord foran et hissig kamera, som skal kringkaste det hun sier i beste sendetid p\u00e5 nasjonal tv. Det kunne satt ut selv den mest erfarne multitaskende ordf\u00f8rer.", "Ole Herman Sveian, kollega og varaordf\u00f8rer Malvik:", "- Hun er energisk og full av p\u00e5gangsmot. Hun er l\u00f8sningsorientert og en dyktig m\u00f8teleder som er god p\u00e5 \u00e5 im\u00f8tekomme alle parter, og hun f\u00e5r gjennomf\u00f8rt ting. Hun har v\u00e6rt veldig sterk i en vanskelig periode for kommunen. Hun har en bred erfaring b\u00e5de fra politikk og n\u00e6ringsliv som vi nyter godt av. Hun er flink med folk og er god til \u00e5 v\u00e6re seg selv. Fremtidsrettet, klar og tydelig i politikken.", "- Hvordan synes du jeg gjorde det, sp\u00f8r hun meg n\u00e5.", "- Jo, du var veldig flink! Selv n\u00e5r det kokte over en stund der, tok du deg mesterlig inn! Selv legenden Anders Magnus var imponert p\u00e5 slutten der.", "- Synes du? S\u00e5 bra! Jeg hadde nok undervurdert hvor hard denne dagen kom til \u00e5 bli. Og vi har jo nesten ikke f\u00e5tt pratet sammen.", "Ikke overraskende sier de fleste som kjenner henne at \u00abhun dama der har litt flere gir enn oss andre\u00bb. Nesten psykotisk glad i folk, l\u00f8sningsorientert, engasjert og snill. Ogs\u00e5 ut\u00e5lmodig og ganske s\u00e5 nerdete.", "- De f\u00f8rste m\u00e5nedene som ordf\u00f8rer har det v\u00e6rt mye jobb, ja. Gjerne doble dager inkludert helger og \u00abferier\u00bb det aldri ble noe av. Men selv om det er arbeidsomt, s\u00e5 er det l\u00e6rerikt, og jeg har m\u00f8tt utrolig mye bra folk. Jeg elsker folk!", "- Det er ikke kjedelig \u00e5 v\u00e6re ordf\u00f8rer?", "- Det har v\u00e6rt like t\u00f8ft som jeg trodde det skulle bli, men mye artigere!", "Men alle girkasser b\u00f8r sm\u00f8res en gang iblant. Med ukuelig tro p\u00e5 mobiltelefonens kalenderfunksjon tynes sekundene optimistisk. Hun tror virkelig at det er mulig \u00e5 f\u00e5 tid til absolutt alt hele tiden. Og mange ganger er det grunn til \u00e5 tro at hun faktisk f\u00e5r det til.", "Hun som i en alder av 30 allerede har bodd i USA, Kina og Frankrike samt bes\u00f8kt nesten alle kommuner i Norge og reist i S\u00f8r-Afrika, Uganda, Kenya, S\u00f8r-Sudan, Etiopia, Hellas, Monaco, Sveits, Nederland, Spania, Sverige, Finland, Tyskland, Polen, Tsjekkia, Malaysia, Italia, Wales, Baltikum, Belgia, Afghanistan, Myanmar, Laos, Indonesia, S\u00f8r-Sudan, Skottland, Thailand og 26 stater i USA.", "- Jeg pr\u00f8ver jo ogs\u00e5 \u00e5 finne tid til \u00e5 bare slappe av, da. \u00c5 g\u00e5 p\u00e5 ski i Malviksmarka er jo fantastisk. Eller \u00e5 prate med venner i telefonen. I mange, mange timer. Men er det noe jeg gjerne skulle gjort mer av, s\u00e5 er det \u00e5 danse.", "Selv om tidsoptimisten fremdeles har til gode \u00e5 slite ut danseskoene, er det nok av dr\u00f8mmer som f\u00f8lges.", "- Jeg pr\u00f8ver \u00e5 tenke mer p\u00e5 hva jeg kan gj\u00f8re i dag og i morgen enn hva jeg ikke har utrettet. At jeg kan gj\u00f8re en positiv forskjell i folks liv. Akkurat n\u00e5 \u00f8nsker jeg \u00e5 gj\u00f8re en god jobb som ordf\u00f8rer, slik at barn som vokser opp i Malvik i dag f\u00e5r de samme gode mulighetene i livet som jeg har f\u00e5tt, og s\u00e5nn at de kan f\u00e5 oppfylle sine dr\u00f8mmer. P\u00e5 mange m\u00e5ter har jeg allerede f\u00e5tt gjort mer enn jeg noen sinne kunne dr\u00f8mt om.", "Hun ble f\u00f8dt i oljebyen Stavanger, men er langt ifra noe oljebarn. Etter \u00e5 ha tilbragt barnehage\u00e5rene i Gaupne innerst i Sognefjorden, flyttet familien til Malvik - stedet hun kaller hjem og hvor hun etter en lang, spennende og dramatisk valgkamp ble ordf\u00f8rer for Arbeiderpartiet.", "Her hvor hun fortsatt jakter de aller minste \u00f8rretene, bare fordi det minner henne om de regntunge dagene p\u00e5 fisketur med \u00abverdens snilleste pappa\u00bb. Som eldst av tre s\u00f8sken er det nettopp de minste og skj\u00f8reste i flokken hun har vokst opp til \u00e5 l\u00e6re seg \u00e5 vise solidaritet med.", "Ellen Rabben Svedahl, venninne:", "- Vi har kjent hverandre siden videreg\u00e5ende, og hun er mitt store forbilde. I tillegg til \u00e5 v\u00e6re profesjonell, s\u00e5 er hun flink til \u00e5 bevare gleden og leken i livet. Tross den vanvittige timeplanen hennes finner hun tid til \u00e5 tilbringe mye tid med meg og barna mine. Hun er en sterk dame som t\u00f8r \u00e5 st\u00e5 for det hun mener og l\u00e6rer andre \u00e5 v\u00e6re raus og dele. Hun er veldig morsom og blir lett engasjert. Hun legger mye av \u00e6ren og sjela si i \u00e5 finne gode l\u00f8sninger for alle. Hun er inkluderende og inspirerende", "Om det ikke var partipolitikken hun fikk en smak av allerede da, s\u00e5 var den kanskje symptomatisk for hvilken vei hun valgte som voksen, den morgenen hun som ti\u00e5ring v\u00e5knet i sengen sin sent p\u00e5 kvelden av noe st\u00f8y nede p\u00e5 stua.", "- Jeg gikk ned og s\u00e5 at huset var fullt av", "ukjente folk! Det viste seg at mamma hadde invitert inn en hel buss med rusmisbrukere p\u00e5 rehabilitering til \u00e5 sove over i huset v\u00e5rt. Ikke ulikt den gangen mamma og ei venninne hadde v\u00e6rt p\u00e5 konsert med et band som ikke hadde noe overnatting - jeg husker det stod telt i hagen og at alle rommene i huset var fulle den natta. En annen gang ble hele klassen min invitert p\u00e5 grautfest. Det var alltid hjerterom og raushet hjemme hos oss, og alle folk var like mye verdt.", "Da hun flyttet til Malvik var alt nytt, og hun hadde ingen venner. Hun savnet inderlig bestevennene fra barnehagen i Sogn. Men en av de f\u00f8rste dagene s\u00e5 hun ei lita jente leke utenfor nabohuset. Lille Ingrid gikk strake veien bort til d\u00f8ra og ringte p\u00e5, og da moren i huset \u00e5pnet, fikk hun p\u00e5 kav sognem\u00e5l sp\u00f8rsm\u00e5let: \u00abHei, eg heiter Ingrid og er veldig flink til \u00e5 klatre i tr\u00e6r - e ongen din heime.\u00bb", "- Det funka jo det. Vi ble bestevenner!", "- Jeg har h\u00f8rt folk si at n\u00e5r Ingrid vil ha noe, s\u00e5 tar hun det med den st\u00f8rste selvf\u00f8lgelighet.", "- What you see is what you get! Jeg kan nok v\u00e6re veldig direkte. Det har kanskje litt med at jeg stort sett alltid har jobbet i mannsdominerte milj\u00f8. Istedenfor \u00e5 gnage p\u00e5 ting, s\u00e5 liker jeg \u00e5 ta ting med en gang for \u00e5 finne konkrete l\u00f8sninger. Jeg gj\u00f8r det jeg mener er rett \u00e5 gj\u00f8re og ikke bare fordi noen pr\u00f8ver \u00e5 tvinge meg til noe. Jeg pr\u00f8ver \u00e5 v\u00e6re \u00e6rlig og si ting som de er. \u00c5 v\u00e6re ufiltrert p\u00e5 den m\u00e5ten gj\u00f8r det jo ogs\u00e5 lettere \u00e5 v\u00e6re politiker, for man slipper \u00e5 g\u00e5 og tenke p\u00e5 alt man har l\u00f8yet om. \u00c6rlighet varer lengst.", "Allerede som 12-\u00e5ring pr\u00f8vde hun \u00e5 melde seg inn i AUF, men fikk beskjed om at hun var for ung. Hun engasjerte seg da som tillitsvalgt i klassen og var med p\u00e5 \u00e5 drive ungdomshuset Nesset. Etter hvert ble hun elevr\u00e5dsleder og leder for humanit\u00e6raksjonen til russen i S\u00f8r-Tr\u00f8ndelag. Da hun endelig kunne skrive under p\u00e5 innmeldingsskjemaet til AUF, fikk hun ansvaret for internasjonal politikk i fylkesstyret. Da hun flyttet til Oslo for \u00e5 studere, ble hun nestleder i AUF i byen. Ved universitetet var hun med p\u00e5 \u00e5 bygge opp et nytt akademisk program for studentene ved internasjonale studier.", "Det har seg nemlig slik at de fleste titter kjapt bort p\u00e5 Ingrid n\u00e5r det er snakk om \u00e5 ta lederskap.", "- Jeg blir ofte spurt, og det baller fort p\u00e5 seg. Jeg har egentlig v\u00e6rt engasjert s\u00e5 lenge jeg kan huske og like ofte utenfor partipolitikken. Det var bare det at det til stadighet har v\u00e6rt partikolleger som har f\u00e5tt meg til \u00e5 komme tilbake.", "- Du er det vi kaller et retorisk og politisk talent?", "- Jeg kan ikke si at jeg har tenkt at jeg er et talent, men jeg tror det er mange som lar seg engasjere av mitt engasjement. Noe av det som er mest spennende ved \u00e5 ha lederroller, er n\u00e5r man ser at man l\u00f8fter frem en gnist i andre som de kanskje ikke trodde at de hadde.", "- Hvis jeg sier flink pike-syndromet, hva tenker du da?", "- P\u00e5 den ene siden representerer det noe streit og kjedelig, samtidig som det er en samvittighet som sl\u00e5r meg i hodet innimellom. Jeg vet ikke om folk kaller meg flink pike eller ikke. Det kommer an p\u00e5 om man ser p\u00e5 papirene mine eller p\u00e5 mennesket bak. Jeg har v\u00e6rt heldig \u00e5 ha gode ledere rundt meg som ikke har satt meg i b\u00e5s - ofte har de sett meg mer enn jeg har klart \u00e5 se meg selv. Jeg har jo ogs\u00e5 opplevd \u00e5 bli satt i denne b\u00e5sen, og da havner man i en utfordrerrolle der man enten kan overraske eller bli oversett. Jeg mener at alle stemmer skal v\u00e6re like mye verdt, s\u00e5 jeg liker ikke \u00e5 bli kategorisert p\u00e5 denne m\u00e5ten, nei.", "- Men du sang i kor?", "- Hehe, ja. Da jeg var yngre.", "Ung ble hun definitivt ogs\u00e5 tatt for \u00e5 v\u00e6re under en direktesending p\u00e5 TV 2 ved n\u00f8kkeloverrekkelsen p\u00e5 den nye utenriksministerens kontor i 2012. Aune, som var der som politisk r\u00e5dgiver, ble tatt for \u00e5 v\u00e6re Espen Barth Eides datter. En mann hun for\u00f8vrig riktignok skulle dele 18 timers arbeidsdager med en periode fremover.", "Greit nok, hun ser ung ut, men ...", "- Jeg lurer p\u00e5 om journalisten ville gjort samme feilantagelse hvis jeg var en ung mann med skjegg. For henne var det tilsynelatende utenkelig at en ung kvinne kunne ha en s\u00e5 tung stilling. Jeg h\u00e5per at jeg kan v\u00e6re et friskt pust som viser at det g\u00e5r an \u00e5 v\u00e6re ordf\u00f8rer selv om man er ung og kvinne.", "Hun glemmer aldri hva hennes politiske forbilde Gro Harlem Brundtland sa da Celina Midelfart fortalte at hun ikke var feminist fordi hun aldri hadde blitt diskriminert. Da parerte Gro: \u00abJeg ble aldri diskriminert, men da jeg var 15 \u00e5r, skj\u00f8nte jeg at andre ble det.\u00bb", "- Vi har en lang vei \u00e5 g\u00e5 med likestillingen i Norge. I Malvik kommune er det flere kvinner enn menn som jobber ufrivillig deltid. Da blir et godt arbeidsliv ogs\u00e5 et sp\u00f8rsm\u00e5l om likestilling, og jeg vil jobbe for at vi f\u00e5r f\u00e6rre i ufrivillig deltid mens jeg er ordf\u00f8rer.", "N\u00e5r hun snakker, ligger det en konstant energi vibrerende i stemmen, uansett om tonefallet g\u00e5r opp eller ned. Og hun er blid. Alltid blid. Og hun er den som alltid sier at dersom alle er snille med hverandre, s\u00e5 g\u00e5r det bra til slutt. Nesten litt naiv Kardemomme-stil der, alts\u00e5, men hun besitter ogs\u00e5 en uvant sterk gjennomslagskraft. For det er ikke uten grunn at hun n\u00e6rmest ble headhuntet til ordf\u00f8rervervet av Arbeiderpartiets innerste krets. Det hadde g\u00e5tt gjetord om den dyktige unge kvinnen med flere tunge politiske verv i bagasjen.", "\u00abHun er den perfekte politiker, fordi hun kan ikke noe annet enn \u00e5 v\u00e6re \u00e6rlig\u00bb, har andre sagt.", "Og det er nesten slik at hun kan bli for opptatt av at alle skal ha det bra og gj\u00f8res til lags. For selv om det neppe kan sies \u00e5 v\u00e6re en d\u00e5rlig egenskap, s\u00e5 er det slik at noen ganger er nettopp det helt umulig - spesielt i en slik rolle. For hun hadde knapt tredd ordf\u00f8rerkjedet rundt halsen, f\u00f8r det smalt i gammelt krutt p\u00e5 flere fronter.", "Hun tok over ei kommunekasse med 35 millioner kroner i underskudd, over natta raste det flyktninger inn til kommunen som skulle bosettes, og p\u00e5 toppen av det hele kom saken \u00aballe\u00bb snakket om: \u00abMobbesaken\u00bb der kommunen hadde f\u00e5tt en knusende dom, og hvor det ventes at de m\u00e5 ut med millionerstatning. Det vanket ytterligere kritikk og til dels krasse angrep da hun m\u00e5tte fronte formannskapets avgj\u00f8relse om \u00e5 anke saken. En anke de senere valgte \u00e5 trekke.", "Selv er hun opptatt av \u00e5 ikke gj\u00f8re det til en sak om henne. Dette er politikk.", "- S\u00e5nn er det \u00e5 v\u00e6re ordf\u00f8rer. Kommunen har tatt tingrettens dom til etterretning og beklaget til kvinnen, er det hun vil si om den saken.", "Selv om de rundt henne har merket at dette hardkj\u00f8ret har tatt p\u00e5, s\u00e5 holder hun sine personlige meninger om saken tett til brystet. For hun er en lagspiller. Som den gangen hun under oppsetningen av musikalen \u00abThe Wall\u00bb av Pink Floyd p\u00e5 videreg\u00e5ende krasjet med en medelev under et dansenummer og brakk nesen. Mens blodet fosset, insisterte hun p\u00e5 \u00e5 fortsette. Det var ikke snakk om at hun skulle \u00f8delegge dette for alle - det m\u00e5tte gjennomf\u00f8res! S\u00e5 fikk hun heller brekke nesa p\u00e5 plass etterp\u00e5.", "Hun har jobbet som ripsb\u00e6rplukker for b\u00e6rkonene p\u00e5 Torvet, i skobutikk, som vasker p\u00e5 en trelastbedrift, personlig assistent for en blind dame, servit\u00f8r p\u00e5 fransk caf\u00e9, bartender p\u00e5 irsk pub, forskningsassistent ved Utenrikspolitisk institutt, informasjonskonsulent i Atlanterhavskomiteen, politisk r\u00e5dgiver i Forsvarsdepartementet og Utenriksdepartementet samt myndighetskontakt i Tr\u00f8nder-Energi.", "- Grunnen til at jeg har \u00f8nsket \u00e5 fortsette med politikk, er at jeg har sett at jeg kan f\u00e5 gjennomslag for ting om man kjemper for det. Jeg har sett at det nytter, og at jeg har hatt noe \u00e5 bidra med. Jeg husker jeg i mitt f\u00f8rste \u00e5r stod p\u00e5 talerstolen p\u00e5 AUFs landsm\u00f8te med en landmine i den ene handa og klasev\u00e5pen i den andre og stirret Jens Stoltenberg i \u00f8ynene for \u00e5 f\u00e5 ham til \u00e5 g\u00e5 inn for et forbud. En m\u00e5ned senere satt jeg og s\u00e5 p\u00e5 tv at statsministeren, forsvarsministeren og utenriksministeren annonserte at de ville ta initiativ til et internasjonalt forbud.", "Da tenkte jeg: YES! Vi klarte det!", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "b273d39055eed1a34428d34d4e3eeb40149cb188bc7a543d87ff615147c41607"}, {"field": "createtime", "value": "2017-05-01T13:23:56.000Z"}, {"field": "description", "value": "Ordf\u00f8rer Ingrid Aune skulle gjerne hatt tid til \u00e5 danse, men det er mer effektivt \u00e5 true statsministeren med klasev\u00e5pen om man skal oppn\u00e5 noe."}, {"field": "dominantimage", "value": "http://www.adressa.no/pluss/magasin/article12151240.ece/ndpvb1/ALTERNATES/w980-default/inger%20aune1_4.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48b671ce16e5077355b078ab3bc1919be156252e.jpg?596b8ae0"}, {"field": "dominantthumbnaildimensions", "value": "300x169"}, {"field": "heading", "value": ["Tidsoptimisten -adressa.no", "Multitaskeren", "Globetrotteren", "Den solidariske", "Wysiwyg-en", "Lederen", "Ordf\u00f8rerjobben", "Politikeren", "Lagspilleren"]}, {"field": "id", "value": "48b671ce16e5077355b078ab3bc1919be156252e"}, {"field": "keyword", "value": ["Ukeadressa", "Portrettet", "Ingrid Aune", "Malvik", "Malvik kommune"]}, {"field": "keywords", "value": "Ukeadressa,Portrettet,Ingrid Aune,Malvik,Malvik kommune"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["tr\u00f8nderenergi as", "dagens n\u00e6ringsliv"]}, {"field": "kw-concept", "value": ["kommune", "ordf\u00f8rer", "dag", "politisk r\u00e5dgiver", "internasjonale studier", "ung"]}, {"field": "kw-entity", "value": ["\u00e5ge", "utenriksdepartementet", "kardemomme", "forsvarsdepartementet", "arbeiderpartiet", "handelsh\u00f8yskolen", "torvet", "university of wisconsin-madison", "utenrikspolitisk", "forsvarsdepartementet og utenriksdepartementet", "tajik", "pink floyd", "tr\u00f8nder-energi", "malviksmarka", "gro harlem brundtland", "fudan", "sogn", "atlanterhavskomiteen", "universitetet", "gaupne", "foreign affairs", "dagens n\u00e6ringsliv og klassekampen", "vikhammer", "the wall"]}, {"field": "kw-location", "value": ["s\u00f8r-tr\u00f8ndelag", "oslo", "sognefjorden", "shanghai", "stavanger", "trondheim", "nesset", "norge", "nice"]}, {"field": "kw-pageclass", "value": "article"}, {"field": "kw-person", "value": ["celina midelfart", "espen barth eide", "dagsrevyens anders magnus", "anders magnus", "nortura malvik", "trond giske", "johnny cash", "ole herman sveian", "jens stoltenberg", "ingrid aune", "peter singer"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12151240.ece/ndpvb1/ALTERNATES/w980-default/inger%20aune1_4.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidsoptimisten"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/13/Tidsoptimisten-12151249.ece"}, {"field": "pageclass", "value": ["article"]}, {"field": "publishtime", "value": "2016-02-13T17:50:07.000Z"}, {"field": "recs-articleid", "value": "12151249"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-13T17:50:07.000Z"}, {"field": "recs-rawtitle", "value": "Tidsoptimisten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ordf\u00f8rer Ingrid Aune skulle gjerne hatt tid til \u00e5 danse, men det er mer effektivt \u00e5 true statsministeren med klasev\u00e5pen om man skal oppn\u00e5 noe."}, {"field": "thumbnail", "value": "http://content-thumbnail.cxpublic.com/content/thumbnail200x150/48b671ce16e5077355b078ab3bc1919be156252e.jpg?596b8ae0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-16T15:48:48.000Z"}, {"field": "title", "value": "Ordf\u00f8rer med r\u00f8ff start"}, {"field": "url", "value": "http://www.adressa.no/pluss/magasin/2016/02/13/Tidsoptimisten-12151249.ece"}, {"field": "urlhash", "value": "48b671ce16e5077355b078ab3bc1919be156252e"}], "score": 0.25477076, "siteId": "9222270286501375973", "id": "48b671ce16e5077355b078ab3bc1919be156252e"}

