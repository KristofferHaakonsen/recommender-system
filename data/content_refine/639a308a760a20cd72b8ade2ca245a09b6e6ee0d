{"fields": [{"field": "modifiedtime", "type": "time", "value": "2016-11-30T13:00:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "berit baumberger"}, {"field": "body", "value": ["Fem minutter fra strandpromenaden i Santa Cruz ligger en vernet bygning reist i 1889, lenge f\u00f8r hippiene og surferne inntok byen. Her har Espen Voll (45) innredet et hjem for arbeid og fritid sammen med Sara Orning (30). Den prisbel\u00f8nte designeren som vokste opp i Trondheim, pendler i dag mellom Oslo og California, der hans forlovede holder p\u00e5 med en doktorgrad i filosofi, film og litteratur.", "\u2013Det flott \u00e5 komme hit og arbeide. Her f\u00e5r jeg ro til \u00e5 g\u00e5 mer i dybden, sier Espen, som tidligere i h\u00f8st var tilbake i hjembyen for \u00e5 motta Designprisen 2010 for m\u00f8belserien EVA, som er laget sammen med kompanjong Torbj\u00f8rn Anderssen (se fakta).", "Da paret begynte \u00e5 lete etter en leilighet i Santa Cruz, var det viktig for dem \u00e5 finne et sted der det var h\u00f8yt under taket, tregulv og mye lys. Det tok lang tid \u00e5 finne den rette plassen, men plutselig var det i boks.", "Det viktigste m\u00f8belet", "\u2013Ogs\u00e5 p\u00e5 boligjakt i Oslo har jeg g\u00e5tt etter disse tre faktorene: Takh\u00f8yde, tregulv og godt lys. Selve leiligheten er nemlig det viktigste \u00abm\u00f8belet\u00bb, sier Espen, som tilbringer nesten halvparten av \u00e5ret i Santa Cruz.", "Toromsleiligheten er rundt 65 kvadratmeter, og Espen beskriver den som inspirert av skandinavisk 50- og 60-tallsstil og italienske stilarter. Mange av m\u00f8blene har han kj\u00f8pt i bruktbutikker i San Francisco eller p\u00e5 nettet gjennom for eksempel eBay og Craigslist.", "Ingen av Espens egendesignede m\u00f8bler eller tekstiler er i bruk i leiligheten, men stoffduker og servise fra hans mors Marimekko-butikk i Trondheim pynter opp i stue og kj\u00f8kken.", "\u2013For meg er det viktig at det ikke blir sterilt, jeg liker \u00e5 blande epoker og materialer, og gj\u00f8re det til et uttrykk for egen personlighet, sier Espen.", "Soner for arbeid og kos", "For det sv\u00e6rt arbeidsomme paret betyr et godt hjem et sted med en atmosf\u00e6re som gj\u00f8r at man b\u00e5de kan arbeide og leve godt sammen under samme tak.", "\u2013Vi er arbeidsnarkomane begge to, s\u00e5 en av de viktigste kvalitetene med leiligheten er at den er en god arbeidsplass, sier Sara, som jobber mye hjemmefra de dagene hun ikke underviser eller har andre arbeidsoppgaver p\u00e5 University of California, Santa Cruz.", "Espen er veldig opptatt av \u00e5 skille mellom ulike soner i ett og samme rom. For eksempel best\u00e5r den relativt store stuen av \u00e9n sone for arbeid, \u00e9n for \u00e5 spise og \u00e9n for sofasitting og lesing.", "\u2013I en leilighet med f\u00e5 og store rom er det avgj\u00f8rende \u00e5 klare \u00e5 binde opp ulike soner, forklarer Espen.", "Sonene etablerer han blant annet ved \u00e5 bruke avgrensende tepper p\u00e5 gulvet eller lamper som retter fokus mot et bestemt omr\u00e5de. Lampen som henger tett over spisebordet p\u00e5 stuen skaper en intim f\u00f8lelse rundt bordet. N\u00e5r man sitter og spiser, legger man ikke merke til arbeidsplassen som bare er et par meter unna. Det samme gjelder vice versa: Arbeidsplassen skal f\u00f8les som en egen sone, selv om pultene er plassert rett i n\u00e6rheten av \u00absofasonen\u00bb og \u00abspisesonen\u00bb.", "\u2013Det er denne inndelingen jeg liker best med leiligheten, forteller Espen.", "Ulike arbeidsplasser", "Lave jazztoner, for eksempel fra Charlie Parker, st\u00e5r ofte p\u00e5 i bakgrunnen n\u00e5r de to arbeider. Like i n\u00e6rheten av hverandre, rygg mot rygg, har de hver sin pult. Hun sitter blant h\u00f8ye bokstabler, under en kaotisk vegg med bilder av monstre og uhyrer fra middelalderen og frem til i dag. Slike vesener er nemlig temaet for en del av det p\u00e5g\u00e5ende doktorgradsarbeidet.", "\u2013Jeg er veldig fascinert av monstre og liker \u00e5 omgi meg med dem i leiligheten, blant annet fordi de ofte virker tilrekkende og frast\u00f8tene p\u00e5 samme tid, sier Sara.", "Espen, p\u00e5 sin pult et par meter bortenfor, har plassert seg selv i enklere, renere omgivelser med en ryddig pult: En hvit b\u00e6rbar datamaskin og hvite a4-ark hvor han skisserer tanker og ideer, m\u00f8bler og tekstiler.", "Sm\u00e5, viktige detaljer", "Det er Espen som har st\u00e5tt for det meste av innredningen, selv om Sara selvsagt ogs\u00e5 har et og annet ord med i laget:", "\u2013Sm\u00e5 detaljer, som kattesk\u00e5len p\u00e5 stua, gj\u00f8r det veldig koselig her. Espen har st\u00f8rst glede av \u00e5 lete etter slike gjenstander og detaljer, dette er tross alt hans felt. Han har et veldig godt \u00f8ye for interi\u00f8r, sl\u00e5r Sara fast.", "\u2013Jeg er nok litt fagidiot, unnskylder Espen seg.", "\u2013Men jeg tar meg av biblioteket, innskyter Sara.", "De to leier boligen, og de har ikke pusset opp noe bortsett fra \u00e5 f\u00e5 et par vegger malt gr\u00f8nne p\u00e5 kj\u00f8kkenet.", "\u2013Det aller meste liker vi godt som det er, og vi vil ikke skjule eller fjerne noe av det vi ikke liker s\u00e5 godt. Da er det bedre \u00e5 fremheve det, sier Espen, og tenker blant annet p\u00e5 en litt merkelig tredekorasjon over badekaret, som den amerikanske huseieren insisterer p\u00e5 at er en \u00abantikvitet\u00bb.", "Selv om leiligheten er liten, utvides den ofte til \u00e5 inkludere terrassen, som har inngang fra det lille kj\u00f8kkenet. Middelhavsklimaet med lange, varme somre gj\u00f8r det fristende \u00e5 spise frokosten der eller ute i den store felleshagen med palmetre og lilla blomsterbusker.", "Surfebrett som dekorasjon", "\u00abIf everybody had an ocean, Across the U.S.A., Then everybody'd be surfin', Like California\u00bb.", "Beach Boys synger om Santa Cruz i \u00abSurfin' USA\u00bb, og ganske riktig: Espen elsker \u00e5 surfe.", "\u2013Jeg oppdaget surfingen for noen \u00e5r siden, faktisk f\u00f8r det ble klart at vi skulle flytte til Santa Cruz. Og n\u00e5 f\u00e5r jeg virkelig dyrket den hobbyen. Vi bor bare fem minutter fra stranda, og jeg tar brettet under armen og sykler ned, forteller Espen.", "Det flotte, lysegr\u00f8nne surfebrettet er h\u00e5ndformet til Espen av en lokal \u00abshaper\u00bb, og det fungerer som frisk dekorasjon inne p\u00e5 det kritthvite soverommet n\u00e5r det ikke er i bruk. Andre surfegjenstander, som v\u00e5tdrakten og surfelitteratur, preger og pynter ogs\u00e5 leiligheten. Da Sara fikk et Fulbright-stipend for \u00e5 ta doktorgraden i USA, vurderte hun flere universitetsbyer som aktuelle, men til slutt landet hun alts\u00e5 p\u00e5 surfervennlige Santa Cruz.", "\u2013Vi tok b\u00e5de en faglig og en surfermessig vurdering p\u00e5 hvor jeg skulle arbeide, smiler Sara.", "Frem til 2012, n\u00e5r Sara etter planen blir ferdig med doktorgraden, skal Espen fortsette \u00e5 pendle til \u00abSurf City\u00bb. Et tradisjonelt, amerikansk garasjesalg for \u00e5 selge unna m\u00f8blene blir enden p\u00e5 det kaliforniske eventyret."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c5f7e6c0db7d9150ff64c84f06cdd4e45d245faa15f3481f81e4cd0f897bf8e0"}, {"field": "createtime", "value": "2016-12-19T10:39:23.000Z"}, {"field": "description", "value": "SANTA CRUZ: I et kalifornisk kr\u00e5keslott fra slutten av 1800-tallet bor og jobber designer Espen Voll og hans forlovede Sara Orning."}, {"field": "dominantimage", "value": "http://www.adressa.no/incoming/article1375412.ece5/ALTERNATES/w980-default/Espen%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/639a308a760a20cd72b8ade2ca245a09b6e6ee0d.jpg?5990c1e5"}, {"field": "dominantthumbnaildimensions", "value": "300x169"}, {"field": "heading", "value": "Designerens pendlerhjem -adressa.no"}, {"field": "id", "value": "639a308a760a20cd72b8ade2ca245a09b6e6ee0d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["leilighet", "designerens pendlerhjem", "arbeid", "sone", "m\u00f8bler"]}, {"field": "kw-entity", "value": ["oslo og california", "marimekko", "designprisen 2010", "fulbright", "surfin", "boys", "across the u.s.a.", "university of california", "then", "like california", "ebay og craigslist"]}, {"field": "kw-location", "value": ["surf city", "santa cruz", "trondheim", "oslo", "san francisco"]}, {"field": "kw-pageclass", "value": "article"}, {"field": "kw-person", "value": ["charlie parker", "espen voll", "sara orning", "torbj\u00f8rn anderssen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1375412.ece5/ALTERNATES/w980-default/Espen%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Designerens pendlerhjem"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/2010/12/07/Designerens-pendlerhjem-1101035.ece"}, {"field": "pageclass", "value": ["article"]}, {"field": "publishtime", "value": "2010-12-07T12:57:58.000Z"}, {"field": "recs-articleid", "value": "1101035"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-12-07T12:57:58.000Z"}, {"field": "recs-rawtitle", "value": "Designerens pendlerhjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "SANTA CRUZ: I et kalifornisk kr\u00e5keslott fra slutten av 1800-tallet bor og jobber designer Espen Voll og hans forlovede Sara Orning."}, {"field": "thumbnail", "value": "http://content-thumbnail.cxpublic.com/content/thumbnail200x150/639a308a760a20cd72b8ade2ca245a09b6e6ee0d.jpg?5990c1e5"}, {"field": "thumbnailfullheightdimensions", "value": "200x4804"}, {"field": "timestamp", "value": "2017-08-13T21:17:25.000Z"}, {"field": "title", "value": "Designerens pendlerhjem"}, {"field": "url", "value": "http://www.adressa.no/forbruker/hjem/2010/12/07/Designerens-pendlerhjem-1101035.ece"}, {"field": "urlhash", "value": "639a308a760a20cd72b8ade2ca245a09b6e6ee0d"}], "score": 0.69829226, "siteId": "9222270286501375973", "id": "639a308a760a20cd72b8ade2ca245a09b6e6ee0d"}

