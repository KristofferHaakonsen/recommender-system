{"fields": [{"field": "modifiedtime", "type": "time", "value": "2016-06-08T14:19:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barneoppdragelse", "Oppvekst", "Helse"]}, {"field": "author", "value": "kristine grue langset"}, {"field": "body", "value": ["Saken oppdateres.", "En av fem norske ungdommer (21 prosent) svarer at de har opplevd fysisk vold fra minst \u00e9n forelder i l\u00f8pet av oppveksten, viser en stor, fersk rapport fra NOVA (Norsk institutt for forskning om oppvekst velferd og aldring).", "Andelen som har opplevd grov vold (det vil si slag med knyttneve, gjenstand og juling), er betydelig lavere: seks prosent.", "Siden det ble foretatt enn unders\u00f8kelse etter samme m\u00f8nster i 2007, har forskerne kunnet se p\u00e5 utviklingstrekk i l\u00f8pet av de \u00e5tte \u00e5rene som er g\u00e5tt.", "Forskerne finner at:", "Andelen unge i befolkningen som har opplevd fysisk vold fra minst \u00e9n forelder er redusert fra 25 prosent i 2007 til 21 prosent for 2015. * P\u00e5 omr\u00e5det grov vold har man ikke sett noen reduksjon.", "Reduksjonen har skjedd for mild vold, s\u00e6rlig mild vold fra m\u00f8dre. Mild vold er eksempelvis lugging, klyping, dytting og slag med flat h\u00e5nd. I 2007 oppga 19 prosent av ungdommene at de hadde v\u00e6rt utsatt for mild vold fra mor. Tilsvarende tall for 2015 er 14 prosent.", "P\u00e5 omr\u00e5det partnervold, barn som er vitne til vold mot foreldre, er det lite endringer fra 2007, det samme gjelder seksuell vold i og utenfor familien. (Les om flere funn i faktaboks)", "Seksuelle krenkelser i og utenfor familien:", "Det er en svak tendens til nedgang i omfanget av seksuelle krenkelser fra 2007 til 2015. I 2007 oppga 27 prosent at de var blitt utsatt for minst en form for seksuell krenkelse. I 2015 oppga 23 prosent det samme.", "For seksuell vold er kj\u00f8nnsforskjellen stor, jenter er betydelig mer utsatt enn gutter.", "93 prosent av guttene har aldri blitt utsatt for en seksuell krenkelse, mot 72 prosent blant jentene.", "U\u00f8nsket bef\u00f8ling er vanligste formen for seksuelle krenkelser b\u00e5de jenter og gutter. 23 prosent av jenter har opplevd det, men fire prosent av gutter.", "De fleste seksuelle krenkelser og overgrep skjer mellom ungdommer. Over halvparten av tilfellene skjer mellom en jente 15 \u00e5r og en gutt i alderen 15-19 \u00e5r.", "Barn som vitne til partnervold", "\u00c5tte prosent av ungdommen hadde sett eller h\u00f8rt en av foreldrene bli utsatt for fysisk partnervold minst en gang.I alt oppga seks prosent at de hadde opplevd mild vold mot mor. Tilsvarende tall for vold mot far var tre prosent.", "Det var en tilsvarende forskjell for grov vold: fire prosent hadde v\u00e6rt vitne til grov vold mot mor og to prosent hadde v\u00e6rt vitne til grov vold mot far.", "Det \u00e5 ha v\u00e6rt vitne til vold mot en forelder \u00f8ker risikoen betydelig for selv \u00e5 ha v\u00e6rt utsatt for vold fra den andre forelderen. Denne risikoen er s\u00e6rlig h\u00f8y for grov vold", "Vold fra foreldre", "Det er en sammenheng mellom antall ganger man har v\u00e6rt utsatt for vold fra en voksen i familien og alder.Jo yngre man var f\u00f8rste gang man ble sl\u00e5tt av en voksen, jo flere voldserfaringerIkke-vestlig bakgrunn, d\u00e5rlig \u00f8konomi og om ungdommene har sett forelderen beruset mer enn 10 ganger \u00f8ker risikoen for grov vold uavhengig av andre faktorer.I 2015 har hele 19 prosent av de unge som har en mor med ikke-vestlig bakgrunn, har opplevd grov vold fra mor. Til sammenlikning er det 5 og 6 prosent av de unge med mor oppvokst i Norge eller andre vestlige land som har opplevd det samme.Blant ungdom med m\u00f8dre som drikker daglig er det n\u00e6r en tredel (30 pst) som svarer at de har blitt utsatt for grov vold av mor.Risikoen \u00f8ker med fire ganger for \u00e5 bli utsatt for grov vold av mor n\u00e5r mor kommer fra ikke-vestlig land som n\u00e5r mor kommer fra Norge/norden. Det samme tallet for far er 2,3 ganger. (Redusert fra 2007 hhv 5.8 ganger og 3,7)(Kilde: NOVA rapport 2015: Vold og overgrep mot barn og unge Omfang og utviklingstrekk 2007\u20132015)", "Vis fakta", "Professor i klinisk barne\u2014 og ungdomspsykologi ved Universitetet i Oslo, Svein Mossige, st\u00e5r bak rapporten sammen med forsker ved NOVA, Kari Stefansen, i \u00e5r som i 2007. - Det er sv\u00e6rt gledelig at den milde volden er g\u00e5tt ned. \u00d8kt kunnskap, holdningskampanjer og foreldre selv skal ha \u00e6ren for det. Mild vold, som forekommer sjelden og som skjer som impulsive handlinger, er lettere \u00e5 p\u00e5virke med kampanjer, sier Mossige.", "Rapporten er skrevet som del av NOVAs Forskningsprogram om vold i n\u00e6re relasjoner 2014\u20132019 (Voldsprogrammet). Programmet er finansiert av Justis- og beredskapsdepartementet og inng\u00e5r i en st\u00f8rre satsing fra myndighetenes side p\u00e5 forskning om vold i n\u00e6re relasjoner, hvor ogs\u00e5 NKVTS er tilf\u00f8rt ekstra midler.I 2007 ga NOVA ut rapporten Vold og overgrep mot barn og unge basert p\u00e5 en landsrepresentativ unders\u00f8kelse blant avgangselever i videreg\u00e5ende skole.I 2015 NOVA en ny unders\u00f8kelse, etter samme m\u00f8nster som unders\u00f8kelsen i 2007.Hensikten med den nye unders\u00f8kelsen er todelt: dels \u00e5 f\u00e5 oppdatert informasjon om forekomsten av vold og overgrep mot barn og unge, og dels \u00e5 belyse utviklingstrekk over tid.Deltakerne i unders\u00f8kelsen UngVold 2015 er 4500 elever p\u00e5 3. trinn i videreg\u00e5ende skole, dvs. ungdom i 18\u201319-\u00e5rsalderen.", "NOVA har valgt denne aldersgruppen av flere grunner. Yngre deltakere utl\u00f8ser krav om samtykke fra foreldre for at ungdommen kan delta. Siden det var \u00f8nskelig \u00e5 kartlegge omfanget av negative erfaringer hvor foreldre kan v\u00e6re ut\u00f8vere, er uavhengighet av foreldre-samtykke viktig.", "Unders\u00f8kelsen baserer seg p\u00e5 et landsrepresentativt utvalg av videreg\u00e5ende skoler. Den samlede svarprosenten for unders\u00f8kelsen er 66 prosent.", "(Kilde: NOVA)", "Vis fakta", "Mens risikofaktorer sl\u00e5r ut n\u00e5r det gjelder grov vold: foreldre f\u00f8dt i ikke-vestlige land, d\u00e5rlig familie\u00f8konomi og rusproblematikk, gjelder det samme i minimal grad for den milde volden. Mild vold er relativt tilfeldig fordelt i befolkningen, viser studien.", "(Kilde: NOVA. Tall oppgitt i prosent. Et representativt utvalg av norske 18 og 19-\u00e5ringer har deltatt i unders\u00f8kelsen)", "Det er flere som har opplevd en form for vold fra mor, enn som har opplevd det fra far, henholdsvis 20 og 14 prosent.", "\u2014 Hvorfor er det mor som bruker vold?", "\u2014 Det er rimelig \u00e5 forst\u00e5 det som at det er mor som oftest i familien er den som har ansvar for den daglige omsorgen, derfor er det st\u00f8rre sannsynlighet at hun havner i konflikter med sine barn, mener Mossige.", "Alle former for vold mot barn, b\u00e5de fysisk og psykisk, er forbudt i Norge. Det gjelder ogs\u00e5 om slik vold ut\u00f8ves av foreldre som ledd i oppdragelsen. Avstraffelse er ikke en akseptabel oppdragelsesmetode. Det er nedfelt i Barneloven som f\u00f8rste gang kom i 1981 og som siden har v\u00e6rt gjenstand for skjerpelser og presiseringer.", "\u2014 Hvorfor er ogs\u00e5 den milde volden skadelig? - Det er flere grunner. Det ene er at n\u00e5r man tyr til vold som maktmiddel, sier du til barnet at det er du som bestemmer uansett. Det \u00e5 bruke vold er brudd p\u00e5 det med \u00e5 forholde seg til barn p\u00e5 en respektfull og likeverdig m\u00e5te. Har du som barn normalt et n\u00e6rt forhold til denne omsorgspersonen, vil det f\u00f8les som et tillitsbrudd at den ut\u00f8ver vold, forklarer Mossige.", "Barn som utsettes for slike tillitsbrudd kan f\u00e5 vansker med \u00e5 vurdere hvem de kan stole p\u00e5. Barn som utsettes for vold har en tendens til \u00e5 havne i lignende situasjoner med andre personer, de har st\u00f8rre risiko for angst og depresjoner.", "\u2014 Tankeganger i tr\u00e5d med uttrykket den man elsker, tukter man finnes det ingen st\u00f8tte for i moderne utviklingspsykologi.", "(Kilde: NOVA. Tall oppgitt i prosent. Et representativt utvalg av norske 18 og 19-\u00e5ringer har deltatt i unders\u00f8kelsen)", "Solveig Ude (68) fikk i 2015 prisen  \u00c5rets helses\u00f8ster for \u00absystematisk arbeid for \u00e5 sette vold og omsorgssvikt p\u00e5 dagsordenen\u00bb og fikk samme \u00e5r Stine Sofies barnerettspris.", "Hun ble s\u00e6rlig kjent i offentligheten med kronikken i Aftenposten \u00abDerfor sp\u00f8r jeg foreldrene om de sl\u00e5r\u00bb .", "\u2014 Selvf\u00f8lgelig kan man f\u00f8le seg st\u00f8tt over ubehagelige sp\u00f8rsm\u00e5l og bekymringsmeldinger uten rot i virkeligheten. Men det er en liten pris \u00e5 betale , skriver Aftenpostens journalist.", "Ude har gjennom tretti \u00e5r som helses\u00f8ster ofte m\u00f8tt foreldre som innr\u00f8mmer at de sl\u00e5r, dasker og knipser p\u00e5 barna sine. I likhet med hva NOVA-studien viser, er hennes erfaring ogs\u00e5 at den milde volden er p\u00e5 retur.", "Men ingen familier har sluppet unna sp\u00f8rsm\u00e5let hennes de siste 25 \u00e5rene.", "\u2014 Ordet vold bruker jeg aldri. Vold er mer enn blod og bl\u00e5merker. Men jeg sp\u00f8r hvordan de reagerer p\u00e5 barnets f\u00f8lelser. Kan du bli irritert p\u00e5 henne, kan du sl\u00e5?", "Ude mener helses\u00f8stre og andre som m\u00f8ter foreldre m\u00e5 ha mot til \u00e5 utfordre foreldrerollen.\u2014 Jeg tror foreldre vil sine barn vel, men mangler et godt verkt\u00f8y og kunnskap n\u00e5r det blir en behovskollisjon. Hvis foreldre blir bevisste, det er f\u00f8rst da de kan endre seg. Jeg er ikke s\u00e5 opptatt av straffen, men at volden skal opph\u00f8re, sier hun.", "Anja Emilie Kruse er kriminolog og forsker ved Nasjonalt kunnskapssenter om vold og traumatisk stress, NKVTS.", "I 2013-2014 gjorde hun en pilotstudie sammen med kollega Solveig Bergman om m\u00f8dres vold mot barn.", "Syv m\u00f8dre ble dybdeintervjuet. De hadde til felles at de hadde f\u00e5tt ulike former for profesjonell hjelp for bruk av vold mot barna sine eller for sinneproblemer.", "\u2014 Funnene var en \u00f8ye\u00e5pner og p\u00e5minner om at det er viktig \u00e5 jobbe med m\u00f8dres vold. Den har kanskje ikke v\u00e6rt synlig nok. Vold er noe mange forbinder med menn. At m\u00f8dre sl\u00e5r, bryter nok med en grunnleggende forventing mange har om at m\u00f8dre skal v\u00e6re omsorgsfulle, tror Kruse.", "M\u00f8drene fortalte om hele spekteret av vold, men mesteparten kan plasseres i kategorien mild vold jevnf\u00f8r definisjonen i rapporten til Mossige og Stefansen.", "Forklaringene deres p\u00e5 voldsbruken kunne puttes i tre hovedkategorier:", "F\u00f8rst og fremst skjedde volden p\u00e5 grunn av sterkt sinne , rettet mot barna. Et sinne de opplevde kroppslig og som vanskelig \u00e5 kontrollere. Noen av m\u00f8drene f\u00f8lte seg dermed ogs\u00e5 mer \u00abberettiget\u00bb til \u00e5 bruke vold, der og da i situasjonen.Den andre tydelige tendensen var at volden skjedde fordi selve omsorgssituasjonen eller livssituasjonen opplevdes som krevende og overveldende . M\u00f8drene brukte begreper som avmakt, h\u00f8yt stressniv\u00e5, og det \u00e5 slippe opp for verkt\u00f8y og strategier i m\u00f8te med barna. Noen var alene om ansvaret for barna.", "\u2014 F\u00f8lelsen av avmakt er jo subjektiv, for rent objektivt sett er det den voksne som er i en overmaktsposisjon overfor det lille barnet, p\u00e5peker Kruse.", "Forskerne hadde forventet \u00e5 se en reduksjon p\u00e5 andre felt enn bare den milde volden.", "Studier fra USA har vist klar nedgang b\u00e5de n\u00e5r det gjelder vold, kriminell atferd og seksuelle overgrep knyttet til ungdomsbefolkning. Det finner vi ikke igjen i v\u00e5rt materiale. P\u00e5 den annen side ser man heller ikke en slik nedgang i skandinaviske eller andre europeiske land vi sammenligner oss med, sier Mossige.", "Forskerne hadde ogs\u00e5 en tanke om at det kunne v\u00e6re en glidende overgang mellom den milde volden og den grove volden, at foreldre som ut\u00f8ver mild vold kan tenkes \u00e5 etterhvert ut\u00f8ve grovere vold. Det fant de ikke igjen i studien, tvert imot:", "Vi fant at de fleste som ut\u00f8ver mild vold forblir der, eller det er en engangsforeteelse, sier Mossige.", "Vis fakta", "Den siste kategorien handlet om situasjoner der volden bar preg av \u00e5 v\u00e6re mer tradisjonell \u00aboppdragervold\u00bb.", "\u2013 Her ble volden gjerne forklart som reaksjon p\u00e5 opplevelsen av \u00e5 ikke ha autoritet og ikke f\u00e5 \u00abnok respekt\u00bb, som de kalte det. Disse forklaringene spiller i stor grad p\u00e5 tradisjonell oppdragelsesretorikk om at barn skal lystre sine foreldre og respektere deres rett til \u00e5 bestemme, sier Kruse.", "Studien opererer med skillet mild og grov vold, forskerne mener selv det ikke er helt uproblematisk da den subjektive opplevelsen av det som skjedde ikke beh\u00f8ver \u00e5 v\u00e6re i tr\u00e5d med dette skillet.", "\u2014 Vold er vold uansett. Vold inneb\u00e6rer at barnets opplevelser og perspektiv settes til side og den voksne markerer en form for makt overfor barnet, sier Mossige.", "EKSPERTENES R\u00c5D:", "N\u00e5r forskerne likevel velger \u00e5 trekke et skille, er det fordi det er relevant \u00e5 ha med seg i analysen av risikofaktorer. N\u00e5r barn utsettes for grov vold, er det i mange tilfeller uttrykk for at familien har store utfordringer ogs\u00e5 med andre ting enn", "vold. Mild vold har ikke n\u00f8dvendigvis denne koblingen til andre vansker.", "Men Mossige presiserer: Alle foreldre som ut\u00f8ver vold mot sine barn er ansvarlig for sine handlinger uavhengig av hva slags forhold foreldrene lever under.", "Foreldre m\u00e5 si unnskyld og ta p\u00e5 seg ansvaret. Det er veldig viktig. Forsker Svein Mossige", "Helses\u00f8ster Solveig Udes inntrykk er at foreldre flest som bruker vold skammer seg. De vet at dette ikke er greit, og de er lydh\u00f8re for at det heretter m\u00e5 tas i bruk andre metoder.", "\u2014 De g\u00e5r hjem og f\u00e5r til forandringer med barna sine. De kommer tilbake og forteller at de selv har det bedre og ikke minst relasjonen med barnet er bedre. Det kan v\u00e6re foreldre som ikke innr\u00f8mmer vold, men samtalen kan bevisstgj\u00f8re dem p\u00e5 hvor alvorlig det er for barnet, og kan f\u00f8re til endring, sier Ude.", "\u2014 Sett deg inn i barnets situasjon, barn vil samarbeide n\u00e5r de blir m\u00f8tt med respekt og aksept for sitt f\u00f8lelsesuttrykk.", "\u2014 Vi m\u00e5 tenke annerledes n\u00e5r det gjelder innsatsen mot grov vold, der omfanget har holdt seg stabilt siden 2007, sier justis- og beredskapsminister Anders Anundsen.", "Han mener man fortsatt skal jobbe for \u00e5 redusere den milde volden, og at nedgangen siden forrige unders\u00f8kelse viser at holdningskampanjer har virket.", "\u2014 Det fremkommer tydelig at sosiale faktorer som \u00f8konomiske problemer, rus og innvandrerbakgrunn har st\u00f8rre betydning n\u00e5r det gjelder den grove volden enn den milde. Kompetanse og kunnskap i f\u00f8rstelinjen m\u00e5 bli bedre slik at barnevernsansatte, l\u00e6rere og andre som har med barn \u00e5 gj\u00f8re i hverdagen settes bedre i stand til \u00e5 avdekke og avsl\u00f8re vold, og hjelpe barn som er utsatt for det, sier han.", "\u2014 Terskelen for \u00e5 gripe inn er altfor h\u00f8y.", "- Aftenposten gjennomgikk tidligere i \u00e5r alle familievolddommer i \u00e5rene 2013 - 2015 ved Oslo tingrett og fant at ni av ti d\u00f8mte for vold mot barn hadde innvandrerbakgrunn. B\u00f8r tiltak rettes spesielt inn mot denne gruppen?", "\u2014 Her er det vanskelig \u00e5 ha en fasit, og det er viktig \u00e5 understreke at dette ikke er hovedbildet n\u00e5r det gjelder innvandrere. Men mange med innvandrerbakgrunn mangler tillit til norske myndigheter. Det er viktig med tydelig informasjon om hva som er norsk lov, og at vold i familien ikke er en privatsak eller har noe med barneoppdragelse \u00e5 gj\u00f8re, sier Anundsen.", "Han er forn\u00f8yd med at holdningene i politiet har endret seg og at oppf\u00f8lgingen og kvaliteten p\u00e5 jobben som gj\u00f8res overfor barn som er utsatt for vold er mye bedre enn f\u00f8r.", "Vi har spurt ti kjente mennesker med ulik bakgrunn Vil du prate med barn om seksuelle overgrep?", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "f0dc74b0f4984d78f2718af42f5321cc1e791644940b3b1e580e26c51ba8bd81"}, {"field": "createtime", "value": "2017-04-06T18:44:57.000Z"}, {"field": "description", "value": ".. men m\u00f8dre sl\u00e5r, lugger, klyper og dytter mindre enn f\u00f8r."}, {"field": "heading", "value": ["Ett av fem barn opplever vold i oppveksten -adressa.no", "Mild vold mot barn skjer i alle deler av befolkningen", "Mor lugger, klyper, dytter og sl\u00e5r mer enn far", "Ingen foreldre slipper unna: \u00abSl\u00e5r du?\u00bb", "- Vold er noe mange forbinder med menn", "Sinne og f\u00f8lelse av avmakt", "\u2014 Vold er vold uansett", "\u2014 De g\u00e5r hjem og f\u00e5r til forandringer med barna sine", "- Terskelen for \u00e5 gripe inn er altfor h\u00f8y"]}, {"field": "id", "value": "b1722da3c0ce2a09faf69118daed0db08c92848b"}, {"field": "keyword", "value": ["Barneoppdragelse", "Oppvekst", "Helse"]}, {"field": "keywords", "value": "Barneoppdragelse,Oppvekst,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["barn opplever vold", "mild vold", "ut\u00f8ver mild vold", "vold", "grov vold", "opplevd grov vold", "opplevd fysisk vold"]}, {"field": "kw-entity", "value": ["familie", "aftenposten", "oppvekst", "\u00e5rets", "helse", "mossige og stefansen", "omfang", "norsk", "ungvold 2015", "barneloven", "twitter", "a. tall", "nasjonalt", "universitetet", "kilde", "voldsprogrammet", "justis", "forskningsprogram", "redusert"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["solveig bergman", "stine sofies", "anders anundsen", "solveig ude", "anja emilie kruse", "svein mossige", "kari stefansen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/ba72846a-36a2-4afc-96c3-b65fd01ac922?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny rapport: Ett av fem barn opplever vold i oppveksten"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Ny-rapport-Ett-av-fem-barn-opplever-vold-i-oppveksten-8486b.html"}, {"field": "pageclass", "value": ["article"]}, {"field": "publishtime", "value": "2016-06-08T06:01:00.000Z"}, {"field": "recs-articleid", "value": "8486"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-06-08T06:01:00.000Z"}, {"field": "recs-rawtitle", "value": "Ny rapport: Ett av fem barn opplever vold i oppveksten -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": ".. men m\u00f8dre sl\u00e5r, lugger, klyper og dytter mindre enn f\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/b1722da3c0ce2a09faf69118daed0db08c92848b.jpg?596ef6ea"}, {"field": "thumbnailfullheightdimensions", "value": "200x2575"}, {"field": "timestamp", "value": "2017-07-19T06:06:34.000Z"}, {"field": "title", "value": "Ny rapport: Ett av fem barn opplever vold i oppveksten"}, {"field": "url", "value": "http://www.adressa.no/familieogoppvekst/Ny-rapport-Ett-av-fem-barn-opplever-vold-i-oppveksten-8486b.html"}, {"field": "urlhash", "value": "b1722da3c0ce2a09faf69118daed0db08c92848b"}], "score": 0.78694594, "siteId": "9222270286501375973", "id": "b1722da3c0ce2a09faf69118daed0db08c92848b"}

