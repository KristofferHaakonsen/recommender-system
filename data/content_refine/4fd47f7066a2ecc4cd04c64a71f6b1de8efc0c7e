{"fields": [{"field": "modifiedtime", "type": "time", "value": "2012-04-11T16:00:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["harald rise", "professor dr. art.", "institutt for musikk", "ntnu"]}, {"field": "body", "value": ["Saken oppdateres.", "ECHO er en europeisk organisasjon med medlemsbyer som huser ett eller flere historiske orgler. Begrepet \u00abhistorisk orgel\u00bb er ikke klart avgrenset, men i praksis handler det om et bevaringsverdig orgel av h\u00f8y kvalitet fra en viktig orgelhistorisk epoke, eller bygget av en profilert historisk orgelbygger. En orgelets Stradivarius, s\u00e5 \u00e5 si.", "Kun \u00e9n by i hvert av de europeiske landene tas opp i ECHO. Trondheim er n\u00e5 i et eksklusivt selskap med byer som har noen av de mest fremragende orglene fra den europeiske orgelhistorien: Freiberg, Alkmaar,Innsbruck, Toulouse, Br\u00fcssel m. fl. Med barokkorgelet i Nidarosdomen (J. J. Wagner 1741, restaurert i 1995), det romantiske orgelet i V\u00e5r Frue kirke (W. Sauer 1922, restaurert i 2007), samt perlen av et norskbygget orgel i Ilen kirke (Claus Jensen 1889), er Trondheim i en s\u00e6rstilling blant norske byer med hensyn til unike kulturminner i form av orgel-stradiviarier. At Institutt for musikk, NTNU, nettopp har ferdigstilt et nytt konsertorgel, bygget med 1800-tallets fransk-symfoniske orgelstil som forbilde, utfyller bildet av et landskap av orgler som ikke bare er av fineste klanglige kvalitet, men samtidig spesialiserte instrumenter innenfor ulike stilistiske retninger. Og dette alts\u00e5 f\u00f8r restaureringen av gigantorgelet i Nidarosdomen (Steinmeyer 1930) i det hele tatt er kommet i gang.", "Selv om Trondheim n\u00e5 er den mest interessante norske orgelbyen, er det stor aktivitet p\u00e5 orgelfronten ogs\u00e5 i landet for\u00f8vrig. Faktisk foreg\u00e5r det for tiden en oppgradering av orgelparken som knapt har sitt side-stykke i norsk orgelhistorie. Dette er selvsagt gledelig, men er samtidig noe av et paradoks, ettersom de store liturgi- og salmerevisjonene som kirken er inne i synes \u00e5 \u00f8ke innslaget av musikkuttrykk som ikke st\u00e5r orgelkulturen spesielt n\u00e6r. L\u00e5tene til Oslo Gospelkor, Bj\u00f8rn Eidsv\u00e5g og Evert Taube blir ikke helt de samme med pipeorgel som ledsager, for \u00e5 nevne noen eksempler. Det er verken nytt eller overraskende at kirken reviderer sitt musikalske spr\u00e5k, heller ikke at den assimilerer i utgangspunktet sekul\u00e6re musikkformer. Men diskrepansen mellom p\u00e5 den ene siden endringstendensene i kirkens liturgiske musikk, og p\u00e5 den annen side lokalsamfunnenes iver og entusiasme for \u00e5 f\u00e5 gjennomf\u00f8rt ressurskrevende orgelprosjekter i sine kirker, er i\u00f8ynefallende og interessant. Men det ene utelukker jo ikke n\u00f8dvendigvis det andre, og det vil vise seg i hvilken grad det er til orgelets ulempe om det f\u00e5r avlastning fra noen salmevers og kyrieledd i tiden som kommer. For selv om orgelet har levd i ekteskap med kirken i mer enn 1000 \u00e5r, har dets rolle som salmeinstrument vart i bare om lag en tredel av denne perioden. Orgelets solistiske repertoar er en s\u00f8yle i den europeiske musikkhistorien, og instrumentets potensiale vedr\u00f8rende videre deltakelse i den musikalske utvikling kan neppe overvurderes.", "Som nevnt har Trondheim tatt steget opp i den internasjonale elit\u00e9 n\u00e5r det gjelder byer med en beholdning av bemerkelsesverdige orgler som ikke bare er flotte \u00e5 h\u00f8re p\u00e5 og vakre \u00e5 se p\u00e5, men som samtidig er viktige kulturminner det er et samfunnsansvar \u00e5 bevare. Som eksempel p\u00e5 det kulturhistoriske aspektet ved orgelet, kan nevnes at orgelforskningsmilj\u00f8et ved G\u00f6teborg Organ Art Center (GOArt) i 2010 starter opp et prosjekt med tittelen \u00abThe Organ as memory bank\u00bb. Utgangspunktet er at alle orgler er et produkt av sin tid og sin kultur, bygget i et samvirke mellom en rekke ulike disipliner: Musikalsk teori og praksis, design, metallurgi, arkitektur, ingeni\u00f8rvirksomhet, lokale h\u00e5ndverksteknikker mm, slik at ethvert instrument er en \u00abminnebank\u00bb for den spesifikke kulturen som bygde det.", "Men f\u00f8rst og fremst er orglene selvsagt musikkinstrumenter, og representanter for en musikk-kultur som ikke har sin like blant musikkinstrumentene: Ingen andre musikkinstrumenter kan sammenliknes med orgelet n\u00e5r det gjelder fysisk st\u00f8rrelse, toneomfang, klanglig variasjon og dynamisk spennvidde. Ingen andre musikkinstrumenter har i samme grad som orgelet en utviklings- og endringshistorie i takt med estetiske, religi\u00f8se og filosofiske str\u00f8mninger i samfunnet. Ingen andre musikkinstrumenter har som orgelet interagert med sin samtids teknologi, helt fram til den industrielle revolusjon p\u00e5 1800-tallet ble orgelet \u2013 ved siden av urverket \u2013 betraktet som den mest avanserte mekaniske konstruksjon. Ingen andre musikkinstrumenter har som orgelet v\u00e6rt en kulturell og sosial brobygger opp gjennom tidene, ved at orgelbyggere flyttet sine bedrifter og sitt mannskap over landegrenser dit hvor oppdragene fantes. Ingen andre musikkinstrumenter er \u2013 og har v\u00e6rt benyttet som! \u2013 et symfoniorkester alene. Slik kunne jeg fortsette.", "Wolfgang Amadeus Mozart skrev dessverre ingen orgelverker, han improviserte n\u00e5r han spilte orgel. Men det var Mozart som kom med f\u00f8lgende kj\u00e6rlighetserkl\u00e6ring til dette instrumentet, som i v\u00e5r tid kanskje leveren noe marginalisert tilv\u00e6relse under kirkehvelvene, samtidig som det synes mer livskraftig enn noen gang i sin mer enn 2000-\u00e5rige historie: \u00abDie Orgel ist in meinen Augen und Ohren derK\u00f6nig aller Instrumenten\u00bb (I mine \u00f8yne og \u00f8rer er orgelet kongen blant instrumentene). Selv pr\u00f8ver jeg \u00e5 etterleve ordene til en annen profilert komponist, Robert Schumann: \u00abVers\u00e4ume keine Gelegenheit dich auf der Orgel zu \u00fcben...\u00bb (Fors\u00f8m ingen anledning til \u00e5 \u00f8ve p\u00e5 orgel!)", "Den samme Schumann kom ogs\u00e5 med f\u00f8lgende imperativ, som jeg lar g\u00e5 videre til den \u00e6rede kronikkleser: \u00abGehst du an einer Kirche vorbei und h\u00f6rst Orgel darin spielen, so gehe hinein und h\u00f6re zu!\u00bb Alts\u00e5: G\u00e5r du forbi en kirke og h\u00f8rer orgelmusikk, g\u00e5 inn og lytt!", "harald.rise@hf.ntnu.no"]}, {"field": "category0", "value": "meninger"}, {"field": "contenthash", "value": "843bdb33cc10fc097f79630e824c42f094e29a7417916f7f30156417f6a7c697"}, {"field": "createtime", "value": "2017-07-14T08:10:21.000Z"}, {"field": "description", "value": "Anstrengelsene for \u00e5 gj\u00f8re Trondheim til Norges kirkelige hovedsete ser ut til \u00e5 gi resultater. Samtidig har Trondheim i l\u00f8pet av et par ti\u00e5r svingt seg opp til \u00e5 bli Norges ukronede orgelhovedstad. Dette bekreftes av at byen nylig har kommet med i det europeiske orgelnettverket ECHO \u2013 European Cities of Historical Organs."}, {"field": "dominantimage", "value": "http://www.adressa.no/incoming/article1355859.ece5/ALTERNATES/w980-default/Ny%20Kronikkfoto%202705"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4fd47f7066a2ecc4cd04c64a71f6b1de8efc0c7e.jpg?59687c6d"}, {"field": "dominantthumbnaildimensions", "value": "300x169"}, {"field": "heading", "value": "Orgelbyen Trondheim -adressa.no"}, {"field": "id", "value": "4fd47f7066a2ecc4cd04c64a71f6b1de8efc0c7e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-company", "value": "stradivarius"}, {"field": "kw-concept", "value": ["historisk orgel", "orgel"]}, {"field": "kw-entity", "value": ["v\u00e5r frue", "nidarosdomen", "wagner 1741", "historical organs", "augen und ohren", "institutt", "j. j. wagner 1741", "o. trondheim", "orgel", "the organ", "g\u00f6teborg organ art center", "fors\u00f8m", "kirche", "oslo gospelkor", "norges", "w. sauer 1922", "cities of historical organs", "gelegenheit", "steinmeyer 1930", "instrumenten", "bj\u00f8rn eidsv\u00e5g og evert taube", "sauer 1922", "evert taube", "ilen", "claus jensen 1889"]}, {"field": "kw-location", "value": ["toulouse", "br\u00fcssel", "alkmaar", "innsbruck"]}, {"field": "kw-pageclass", "value": "article"}, {"field": "kw-person", "value": ["robert schumann", "bj\u00f8rn eidsv\u00e5g", "wolfgang amadeus mozart"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1355859.ece5/ALTERNATES/w980-default/Ny%20Kronikkfoto%202705"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Orgelbyen Trondheim"}, {"field": "og-type", "value": "article"}, {"field": "og-url", "value": "http://www.adressa.no/meninger/article1486906.ece"}, {"field": "pageclass", "value": ["article"]}, {"field": "publishtime", "value": "2010-05-27T08:40:14.000Z"}, {"field": "recs-articleid", "value": "1190769"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-27T08:40:14.000Z"}, {"field": "recs-rawtitle", "value": "Orgelbyen Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Anstrengelsene for \u00e5 gj\u00f8re Trondheim til Norges kirkelige hovedsete ser ut til \u00e5 gi resultater. Samtidig har Trondheim i l\u00f8pet av et par ti\u00e5r svingt seg opp til \u00e5 bli Norges ukronede orgelhovedstad. Dette bekreftes av at byen nylig har kommet med i det europeiske orgelnettverket ECHO \u2013 European Cities of Historical Organs."}, {"field": "thumbnail", "value": "http://content-thumbnail.cxpublic.com/content/thumbnail200x150/4fd47f7066a2ecc4cd04c64a71f6b1de8efc0c7e.jpg?59687c6d"}, {"field": "thumbnailfullheightdimensions", "value": "200x1226"}, {"field": "timestamp", "value": "2017-07-14T08:10:21.000Z"}, {"field": "title", "value": "Orgelbyen Trondheim"}, {"field": "url", "value": "http://www.adressa.no/meninger/article1486906.ece"}, {"field": "urlhash", "value": "4fd47f7066a2ecc4cd04c64a71f6b1de8efc0c7e"}], "score": 0.7624438, "siteId": "9222270286501375973", "id": "4fd47f7066a2ecc4cd04c64a71f6b1de8efc0c7e"}

