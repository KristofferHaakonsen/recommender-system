{"fields": [{"field": "modifiedtime", "type": "time", "value": "2012-04-17T18:43:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Mann og kone kan ligge der, p\u00e5 hver sin kant. Attp\u00e5til med ledig plass i mellom. For trenden er klar: Dobbeltsengene blir bare bredere, bredere og bredere. . .", "- Da jeg begynte \u00e5 selge senger for 20 \u00e5r siden, var en dobbeltseng aldri bredere enn 1,50. I dag er en dobbeltseng 1,80 bred, minst, sier Sigurd Gullaksen fra Sengemakeriet/Gullaksen M\u00f8bler i Fjordgata.", "Alt blir st\u00f8rre", "- Hva skyldes det - at stadig flere nordmenn veier mer?", "- Alt er jo st\u00f8rre i dag, men det viktigste her er nok at ogs\u00e5 soverommene v\u00e5re har blitt st\u00f8rre. Dermed har vi plass til st\u00f8rre senger. Sengene skal ogs\u00e5 helst v\u00e6re lengre enn de var f\u00f8r, og de skal ha sv\u00e6re sengegavler. Gjerne mer enn to meter lange. Og de mest oppdaterte kj\u00f8per elektroniske senger som kan heises opp og ned, sier Gullaksen og viser fram senger med allslags luksus og komfort - og god plass.", "- I dag er det rammemadrasser som gjelder, ogs\u00e5 det gj\u00f8r at vi kan ha bredere senger. Vi slipper at det g\u00e5r bort ti centimeter med treverk, som det ofte gjorde f\u00f8r, sier Gullaksen.", "Norge i s\u00e6rstilling", "Dessuten; n\u00e5 n\u00e5r vi nordmenn har begynt \u00e5 kj\u00f8pe brede senger, s\u00e5 har vi bare kommet etter resten av verden. For det er nesten bare nordmenn som har sovet i smale dobbeltsenger p\u00e5 halvannen meter.", "- 1,50 brede senger, som lenge var det mest vanlige, fantes bare i Norge. I resten av verden har de hatt 1,80-senger mye lengre enn oss. Hvis de skulle ha en mindre, s\u00e5 ble det 1,60. Aldri 1,50, sier Gullaksen som ogs\u00e5 har lagt merke til at enslige studenter har g\u00e5tt opp i sengest\u00f8rrelse.", "- F\u00f8r kj\u00f8pte alle studentene 90 centimeter brede rammemadrasser. Dem selger vi s\u00e5 \u00e5 si ikke i det hele tatt i dag. N\u00e5 er den smaleste senga byttet ut med 1,20, sier Gullaksen. Og det er jo en mini-dobbeltseng, som kanskje er greit i en studentby med kj\u00e6restegaranti?", "- 1,80 bredt er alts\u00e5 den mest vanlige dobbeltsenga i dag. Men er det s\u00e6rlig romantisk?", "- B\u00e5de romantisk og koselig, det bestemmer en jo selv. Kommer det et par med sm\u00e5unger, for eksempel, s\u00e5 foresl\u00e5r jeg 1,80 med en gang. For ungene havner oppi senga, de ogs\u00e5, uansett. Med sm\u00e5unger m\u00e5 du ha plass, og det er jo koselig \u00e5 ha hele familien i senga, mener sengeeksperten. Men s\u00e5 mye mer enn 1,80 bred anbefaler han ikke, selv om det er dem som ogs\u00e5 vil ha det.", "Skyldte p\u00e5 senga", "- Den bredeste senga jeg noen gang har solgt, var hele 2,40 bred. Da advarte jeg kj\u00f8peren, men han holdt p\u00e5 sitt. Noen \u00e5r etter traff jeg p\u00e5 ham igjen, og da innr\u00f8mmet han at han skulle h\u00f8rt p\u00e5 meg, og ikke kj\u00f8pt s\u00e5 stor seng til seg og kona. For som han sa: \u00abDet ble ikke noe koselig, og i dag er jeg skilt, og jeg tror den senga m\u00e5 ta noe av skylden\u00bb, forteller Gullaksen.", "S\u00e5 alt med m\u00e5te."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "7cf408b9c14251767162985603552800aa0131bef54f92aa626bff9256e3f1f3"}, {"field": "createtime", "value": "2014-12-29T05:29:18.569Z"}, {"field": "description", "value": "Sengene v\u00e5re blir bare bredere og bredere. N\u00e5 kan et ektepar ligge i samme dobbeltseng, uten egentlig \u00e5 ha s\u00e5 mye med hverandre \u00e5 gj\u00f8re."}, {"field": "dominantimage", "value": "http://www.adressa.no/incoming/article1237040.ece5/ALTERNATES/w980-default/Senger%2002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca2ec5f14b3970978d97ecbd7d2d1c6b1467bf3a.jpg?5988e89a"}, {"field": "dominantthumbnaildimensions", "value": "300x169"}, {"field": "heading", "value": "Vi breier oss - 1,80 er mest vanlig -adressa.no"}, {"field": "id", "value": "ca2ec5f14b3970978d97ecbd7d2d1c6b1467bf3a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "personal-finance"}, {"field": "kw-concept", "value": ["senger", "bred", "brede senger", "seng"]}, {"field": "kw-entity", "value": ["sengemakeriet", "fjordgata", "m\u00f8bler"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "sigurd gullaksen"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1237040.ece5/ALTERNATES/w980-default/Senger%2002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi breier oss - 1,80 er mest vanlig"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1041689.ece"}, {"field": "pageclass", "value": ["article"]}, {"field": "publishtime", "value": "2008-02-29T06:20:18.000Z"}, {"field": "recs-articleid", "value": "1682874"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-02-29T06:20:18.000Z"}, {"field": "recs-rawtitle", "value": "Vi breier oss - 1,80 er mest vanlig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Sengene v\u00e5re blir bare bredere og bredere. N\u00e5 kan et ektepar ligge i samme dobbeltseng, uten egentlig \u00e5 ha s\u00e5 mye med hverandre \u00e5 gj\u00f8re."}, {"field": "thumbnail", "value": "http://content-thumbnail.cxpublic.com/content/thumbnail200x150/ca2ec5f14b3970978d97ecbd7d2d1c6b1467bf3a.jpg?5988e89a"}, {"field": "thumbnailfullheightdimensions", "value": "200x1429"}, {"field": "timestamp", "value": "2017-08-07T22:24:26.000Z"}, {"field": "title", "value": "Vi breier oss - 1,80 er mest vanlig"}, {"field": "url", "value": "http://www.adressa.no/forbruker/hjem/article1041689.ece"}, {"field": "urlhash", "value": "ca2ec5f14b3970978d97ecbd7d2d1c6b1467bf3a"}], "score": 0.7995158, "siteId": "9222270286501375973", "id": "ca2ec5f14b3970978d97ecbd7d2d1c6b1467bf3a"}

