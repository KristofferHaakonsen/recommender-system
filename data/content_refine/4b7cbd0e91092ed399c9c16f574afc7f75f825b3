{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Norges Bank", "Bank", "\u00d8konomi", "historie"]}, {"field": "author", "value": ["jan thomas kobberr\u00f8d", "professor", "handelsh\u00f8gskolen"]}, {"field": "body", "value": ["14. juni 1816 signerte kongen loven som befalte at Norges Bank skulle opprettes, med hovedkontor i Christiania. I januar 1817 ble Norges Banks virksomhet startet opp, med hovedkontor i Trondhjem. Hvorfor ble det slik?", "Under Riksforsamlingen i 1814 var det p\u00e5 tale \u00e5 skrive bestemmelser om en bank inn i Grunnloven. To erfaringer spilte inn her: Det kunne bli for f\u00e5 eller for mange sedler.", "Fra 1736 fantes det \u00e9n bank som hadde lov til \u00e5 lage og l\u00e5ne ut pengesedler i den dansk-norske staten. Disse pengesedlene var alle kongens unders\u00e5tter forpliktet til \u00e5 motta som god betaling. Banken var alts\u00e5 en betydelig kredittkilde, i et samfunn hvor kreditt var et knapphetsgode.", "Gjennom 1700-tallet klaget nordmenn over at de ikke hadde tilgang p\u00e5 seddelkreditt hos banken; den ble forbeholdt k\u00f8benhavnerne. Derfor \u00f8nsket nordmenn, s\u00e6rlig trelasthandlere p\u00e5 \u00d8stlandet, \u00e5 lage seg en egen bank. Bankkravet innebar ikke n\u00f8dvendigvis noe nasjonalt politisk l\u00f8srivelsesprosjekt.", "LES OGS\u00c5 DEBATTINNLEGGET: Byantikvaren skal ikke v\u00e6re en skj\u00f8dehund", "Etter \u00e5rhundreskiftet ble problemet det motsatte av 1700-tallets seddelmangel. I 1807 ble Danmark-Norge trukket inn i den europeiske storkrigen, p\u00e5 Napoleons side. Statens krigsutgifter ble dekket ved at banken, som var under kongens kontroll, trykket sedler som kongen kunne betale med.", "Problemet var at utgiftene ble s\u00e5 store, og sedlene s\u00e5 mange, at hver enkelt seddel etter hvert representerte fryktelig liten kj\u00f8pekraft. Noe inflasjon kan man leve med, men ikke en inflasjon som gj\u00f8r at pengene ikke fyller sine funksjoner. Det \u00e5 oppbevare verdier i form av penger ble helt umulig, og etter hvert ble det til og med vanskelig \u00e5 bruke penger som byttemiddel. Varer er alt \u2013 sedler er intet, sa man etter hvert.", "Alliert p\u00e5 den tapende siden, m\u00e5tte kongen i K\u00f8benhavn i januar 1814 akseptere at Norge skulle overf\u00f8res til det seirende Sverige. Nordmennene aksepterte ikke dette, vedtok en egen grunnlov, og erkl\u00e6rte seg som uavhengig stat.", "LES OGS\u00c5 DEBATTINNLEGGET: \u00abDet mest ettertraktede omr\u00e5det i v\u00e5rt n\u00e6romr\u00e5de st\u00e5r i fare for \u00e5 bli avstengt for allmennheten\u00bb", "I denne staten skulle folket, slik man definerte det i 1814, r\u00e5de over statsbudsjett og pengestell. Slikt kunne ikke overlates til kongen, men m\u00e5tte ligge under Stortingets kontroll. P\u00e5 h\u00f8sten 1814 kom unionen med Sverige, men pengestellet skulle nordmennene selv s\u00f8rge for \u2013 og Grunnloven sa fra h\u00f8sten 1814 eksplisitt at Norge skulle ha en bank.", "Banken skulle bes\u00f8rge pengestellet, p\u00e5 vegne av Stortinget, som ga banken dens mandat og utforming. N\u00e5 ville man sikre stabil seddelverdi for fremtiden. Da var det beste midlet \u00e5 s\u00f8rge for at banken alltid kunne veksle sine sedler mot en bestemt mengde s\u00f8lv, og ha klare regler for hvor mange sedler banken kunne l\u00e5ne ut (mot rente) i forhold til s\u00f8lv i hvelvet.", "Komiteen som lagde bankplanen skj\u00f8nte at en norsk seddelbank m\u00e5tte ha filialer i rikets stiftssteder. Man hadde sannelig ikke brutt ut av den danske-norske helstaten for \u00e5 bytte k\u00f8benhavnermonopolet med et Christiania-monopol. Norges Bank fikk regler som s\u00f8rget for at kredittgivingen ville gjenspeile regionenes s\u00f8lvoffer forbundet med etableringen av banken.", "LES OGS\u00c5 KRONIKKEN (PLUSS): \u00abVerden kan st\u00e5 foran et sammenbrudd i produksjonen av helt sentrale matvarer\u00bb", "Norges Bank m\u00e5tte ha en reserve av s\u00f8lv, for \u00e5 sikre at folket kunne bytte sedler mot s\u00f8lv \u2013 om de ville. Plan A var \u00e5 selge aksjer, som skulle betales med s\u00f8lv. Aksjer ville nok folket kj\u00f8pe, som uttrykk b\u00e5de for forretningssans og fedrelandskj\u00e6rlighet, tenkte Stortinget. Men helt sikre var de ikke.", "Ville ikke folket kj\u00f8pe nok aksjer frivillig, ja da skulle man skrive ut tvangsaksjekj\u00f8p knyttet til den enkeltes formue \u2013 men aksjer og fortjeneste skulle de f\u00e5 uansett. Derfor vedtok Stortinget to lover, en for en \u00abfrivillig bank\u00bb og en for en \u00abtvungen\u00bb.", "Etter dragkamp mellom Bergen, Christiania og Trondhjem endte man med at hovedkontoret i Norges Bank skulle legges til hovedstaden. Dette gjaldt loven om den frivillige banken.", "Da man dagen derp\u00e5 skulle vedta loven om den tvungne banken, var det flere representanter som ikke m\u00f8tte opp; saken var jo allerede avgjort. Trodde de.", "LES OGS\u00c5 (PLUSS): Sk\u00e5ltalene, festtalene, de pomp\u00f8se ordene, det mangler verken p\u00e5 biff eller dyr champagne i milj\u00f8saken", "De hadde ikke regnet med en revestrek fra bergenserne som styrte forhandlingene p\u00e5 Stortinget, og som n\u00e5 satte hovedsetets lokalisering under debatt, p\u00e5 nytt. Grunnet kompliserte avstemningsprosedyrer gikk det ikke helt som bergenserne hadde tenkt seg. Man endte i siste instans opp med en votering mellom Christiania og Trondhjem \u2013 og Trondhjem vant!", "Fedrelandskj\u00e6rligheten var ikke sterk nok til \u00e5 overvinne den \u00f8konomiske krisen i etterkant av krigen, hvor folk foretrakk \u00e5 sitte p\u00e5 sitt s\u00f8lv. S\u00f8lv var trygt og kunne brukes i alle betalinger, innenlands og utenlands. Bankaksjer var risikable saker. Det frivillige aksjekj\u00f8pet ble en fiasko, og det m\u00e5tte skrives ut tvangsaksjekj\u00f8p. Dette ble med en gang, og er for all ettertid, kjent som \u00abs\u00f8lvskatten\u00bb.", "Dermed havnet Norges Banks hovedkontor i Trondhjem, hvor direksjonen med statens makt i ryggen etter hvert fikk inn det s\u00f8lvet som skulle sikre sedlenes verdi.", "Men s\u00e6rlig makt over pengene kunne ikke direksjonen ut\u00f8ve. Ikke kunne de p\u00e5virke seddelverdien, som var bundet til s\u00f8lv. Ikke kunne de fordele ekstra sedler til Tr\u00f8ndelag, p\u00e5 bekostning av andre regioner.", "Mot slutten av \u00e5rhundret l\u00f8snet Stortinget noe p\u00e5 de stramme reglene, og gjorde direksjonen i det som var blitt landets sentralbank mektigere.", "Men i 1896 vedtok Stortinget \u00e5 flytte hovedkontoret til hovedstaden. Slik sett l\u00e5 egentlig aldri makten over pengene i Trondhjem \u2013 selv om Norges Banks hovedkontor l\u00e5 der i 80 \u00e5r.", "F\u00f8lg Adresseavisen p\u00e5 Facebook,  Instagram og Twitter .", "H\u00f8r v\u00e5re kommentatorer p\u00e5 podkast:"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "8baca5b0cf31d32a1468505bd005c29a5acc22a2c52a538fd262af4350280a7a"}, {"field": "createtime", "value": "2016-06-10T10:27:28.000Z"}, {"field": "description", "value": "I januar 1817 ble Norges Banks virksomhet startet opp, med hovedkontor i Trondhjem. Hvorfor ble det slik?"}, {"field": "dominantimage", "value": "http://www.adressa.no/pluss/meninger/article12862047.ece/yy1os6/ALTERNATES/w980-default/FL-norges_bank_eksterior1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b7cbd0e91092ed399c9c16f574afc7f75f825b3.jpg?589ae802"}, {"field": "dominantthumbnaildimensions", "value": "300x169"}, {"field": "heading", "value": "I 80 \u00e5r l\u00e5 Norges Banks hovedkontor i Trondhjem -adressa.no"}, {"field": "id", "value": "4b7cbd0e91092ed399c9c16f574afc7f75f825b3"}, {"field": "keyword", "value": ["Norges Bank", "Bank", "\u00d8konomi", "historie"]}, {"field": "keywords", "value": "Norges Bank,Bank,\u00d8konomi,historie"}, {"field": "kw-category", "value": ["pluss", "meninger"]}, {"field": "kw-concept", "value": ["banks hovedkontor", "bank", "banks virksomhet startet"]}, {"field": "kw-entity", "value": ["christiania", "trondhjem", "riksforsamlingen", "danmark-norge", "napoleons", "stortinget", "\u00f8stlandet", "norges bank", "grunnloven", "christiania og trondhjem"]}, {"field": "kw-location", "value": ["tr\u00f8ndelag", "sverige", "bergen", "k\u00f8benhavn"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12862047.ece/yy1os6/ALTERNATES/w980-default/FL-norges_bank_eksterior1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I 80 \u00e5r l\u00e5 Norges Banks hovedkontor i Trondhjem"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/06/10/I-80-%C3%A5r-l%C3%A5-Norges-Banks-hovedkontor-i-Trondhjem-12862048.ece"}, {"field": "pageclass", "value": null}, {"field": "publishtime", "value": "2016-06-10T11:22:04.000Z"}, {"field": "recs-articleid", "value": "12862048"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-06-10T11:22:04.000Z"}, {"field": "recs-rawtitle", "value": "I 80 \u00e5r l\u00e5 Norges Banks hovedkontor i Trondhjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "I januar 1817 ble Norges Banks virksomhet startet opp, med hovedkontor i Trondhjem. Hvorfor ble det slik?"}, {"field": "thumbnail", "value": "http://content-thumbnail.cxpublic.com/content/thumbnail200x150/4b7cbd0e91092ed399c9c16f574afc7f75f825b3.jpg?589ae802"}, {"field": "thumbnailfullheightdimensions", "value": "200x2056"}, {"field": "timestamp", "value": "2017-02-08T09:42:26.000Z"}, {"field": "title", "value": "I 80 \u00e5r l\u00e5 Norges Banks hovedkontor i Trondhjem"}, {"field": "url", "value": "http://www.adressa.no/pluss/meninger/2016/06/10/I-80-%c3%a5r-l%c3%a5-Norges-Banks-hovedkontor-i-Trondhjem-12862048.ece"}, {"field": "urlhash", "value": "4b7cbd0e91092ed399c9c16f574afc7f75f825b3"}], "score": 1.0681858, "siteId": "9222270286501375973", "id": "4b7cbd0e91092ed399c9c16f574afc7f75f825b3"}

