{"fields": [{"field": "modifiedtime", "type": "time", "value": "2014-01-09T10:38:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Sommeren 2009: Bromstad Billionaires \u00e5pner Hovefestivalen foran 5000 mennesker. Et \u00e5r senere f\u00e5r duoen honoraret utdelt i 50-lapper i en Rimi-pose under Sveinung Sundlis Vannspeilet-festival. S\u00e5 blir det stille.", "\u2013 Vi var de eneste rapperne fra Trondheim som hadde et publikum s\u00f8r for Oppdal, sier Shitrich, den ene halvdelen av Bromstad-gangsterne, som ble et kultfenomen med EP-en \u00abMakka te hoinnerpris\u00bb og undergrunnshiten \u00abKakk opp\u00bb.", "\u2013 Men vi var ikke voksne nok til \u00e5 takle buzzen, sier Shitrich. Han og Soinner/Grotesk skilte lag, blant annet p\u00e5 grunn av uenighet om veien videre.", "\u2013 Da hypen d\u00f8de ut var det tungt \u00e5 skulle bygge seg opp igjen, forklarer rapperen om tre \u00e5r med tiln\u00e6rmet stillhet.", "Men Bromstad Billionaires-myten hadde ligget og ulmet. Da Shitrich begynte \u00e5 r\u00f8re p\u00e5 seg p\u00e5 sosiale medier og dryppe nye spor her og der sist vinter, ble det tydelig at han var savnet - og ikke bare her i byen. S\u00e5 toppet det seg i h\u00f8st med den kontroversielle cupfinalel\u00e5ta \u00abBombefly\u00bb, som droppet kosen og gikk i strupen p\u00e5 Magne Hoseth, Tornekrattet, Molde-ordf\u00f8reren og det meste annet fra rosenes by. En ny kulthit var et faktum, godt hjulpet av sensasjonsoppslag i mediene.", "Et godt grunnlag for knallhard satsing i 2014? You bet. I disse dager kommer \u00abB\u00f8lgemaskin EP\u00bb, i februar slippes singelen \u00abPetter Northug\u00bb, f\u00f8r soloplata \u00abMakka Nykinen\u00bb forh\u00e5pentligvis slippes i mars.", "\u2013 Ep-en er ment som en gave til hiphop-puristene, en hilsen til de som har fulgt meg lenge, sier han. Ep-en er laget sammen med produsent Rudebwoay, for mange kjent som produsent for S\u00f8rsia Gerilja.", "\u2013 En fra s\u00f8rsia og en fra \u00f8stsia! Vi var motpoler en gang i tida, og begge har v\u00e6rt inne i en kreativ b\u00f8lgedal. Men vi fant virkelig tonen her i vinter.", "B\u00f8lgemaskin-utgivelsen er ogs\u00e5 ment \u00e5 v\u00e6re en signalutgivelse for plateselskapet med samme navn, som stilmessig staker ut veien videre for B\u00f8lgemaskin som plateselskap.", "\u2013 Vi skal lage b\u00f8lger i norsk musikk og v\u00e6re det f\u00f8rste skikkelige plateselskapet for hiphop i Trondheim. P\u00e5 sikt noe vi h\u00e5per \u00e5 kunne leve av, sier Shitrich og Kai Helvette, sistnevnte blir selskapets husprodusent sammen med Rudebwoay.", "For n\u00e5 skal Shitrich utnytte buzzen \u2013 en buzz han f\u00f8ler er fortjent.", "\u2013 Jeg har bygd opp navnet mitt gjennom mange \u00e5r, jobba knallhardt i hele 2013, brukt mer penger enn jeg har r\u00e5d til \u2013 og jeg er den mest teknisk lekne rapperen i Norge, kanskje med unntak av pion\u00e9r Bad Spit.", "H\u00f8yt respekterte Bad Spit var nemlig mentor for Shitrick, Grotesk og flere andre i kollektivet Armageddish Fetish rundt \u00e5rtusenskiftet.", "\u2013 Han s\u00f8rget for at vi hadde fokus p\u00e5 lyrikk, kj\u00e6rlighet til spr\u00e5ket og leken med ord, forteller Shitrich. Samtidig var Armageddish Fetish en gjeng som beskjeftiget seg med horrorcore og voldsironi. Et lukka milj\u00f8 der det var viktigst \u00e5 skinne sterkere og ikke minst v\u00e6re grovere enn kompisen.", "\u2013 Litt som standupkomieres forhold til \u00abThe Aristocrats\u00bb-vitsen, forklarer rapperen, som ogs\u00e5 vektlegger at hans nasale stemmebruk er helt bevisst og uttenkt.", "\u2013F\u00e5 rappere bruker stemmen som et instrument, det meste av norsk rap er monoton og mekanisk. Men jeg ser p\u00e5 meg selv ogs\u00e5 som musiker, stemmen er mitt instrument.", "Ingen kan beskylde Shitrich for \u00e5 levere tannl\u00f8s og stueren rap. Som hos Bromstad Billionaires handler det mye om sex og sentralstimulerende dop - sosialrealisme, overdrivelser, ironi og beksvart humor i salig blanding.", "\u2013 Du kan kalle meg dokumentarist, jeg er flua p\u00e5 veggen. Virkeligheten er stygg og brutal, s\u00e5 da kan tekstene bli det ogs\u00e5. Det jeg forteller om er ikke et produkt av min syke fantasi, men ting som foreg\u00e5r her i Trondheim, sier Shitrich, som hevder han har f\u00f8rsteh\u00e5ndsinfo som gj\u00f8r at han har tyngde og troverdighet i milj\u00f8skildringene.", "\u2013 Skal du skildre et r\u00f8ft, j\u00e6vlig milj\u00f8, m\u00e5 du gj\u00f8re det med r\u00f8ffe, j\u00e6vlige virkemidler - du kan ikke sukre, selv om du kan overdrive for dramatisk effekt, mener han, og forklarer hvordan han \u00f8nsker \u00e5 blande realisme med det teatralske.", "\u2013 Hadde jeg levd Shitrich-livet som det beskrives i tekstene, hadde jeg ikke v\u00e6rt i stand til \u00e5 bruke ord p\u00e5 m\u00e5ten jeg gj\u00f8r - eller v\u00e6rt i stand til \u00e5 sitte her og prate sammenhengende med deg, for den saks skyld. Men jeg kan g\u00e5 god for milj\u00f8et jeg skildrer, og det gj\u00f8r det gjenkjennelig enten du kommer fra Trondheim, Bod\u00f8 eller Oslo.", "Doktorgradsstipendiat Even Igland Diesen ved H\u00f8gskolen i Hedmark skriver doktorgrad om raplyrikk, og Shitrich er \u00e9n av ti rappere hvis tekster danner grunnlaget for doktorgradsarbeidet. Diesen kaller Shitrich \u00aben snedig artist\u00bb.", "\u2013 Han vinner mye anerkjennelse p\u00e5 \u00e5 ha et reindyrka uttrykk og en kompromissl\u00f8s stil. Han estetiserer det stygge og det nedrige og bygger med det en veldig tydelig identitet som nok helt sikkert ogs\u00e5 er utilgjengelig for mange, mener Diesen, som merker at Shitrich \u00e5penbart synes det er g\u00f8y \u00e5 provosere, uten at viljen eller evnen til \u00e5 sjokkere ikke er noe oppsiktsvekkende i seg selv.", "\u2013 Det mest bemerkelsesverdige ved Shitrich er ofte hvordan alle de stygge tingene blir sagt. Rapperens lek med rimstrukturer, teknikk og flyt er rikholdig og reflekterer de dr\u00f8ye tekstene. Han t\u00f8r mer enn mange andre rappere. Selv om det kan bli anstrengt b\u00e5de med tanke p\u00e5 tekstene, stemmen og flowen, s\u00e5 gj\u00f8r det inntrykk fordi han t\u00f8yer strikken. Det er vanskelig \u00e5 v\u00e6re likegyldig til Shitrich, derfor er han noe \u00e5 se opp for, sier Diesen.", "Et tilbakevendende tema er forholdet til makka (amfetamin), et fokus Shitrich delvis forklarer gjennom at han lager musikk om og for arbeiderklassen.", "\u2013 Det er definitivt en klassegreie. Jeg lager et motstykke til amerikansk coke-rap, der man kan velte seg i smykker og biler etter \u00e9n hit. Vi, derimot, bor i Norges makka-hovedstad. Norske arbeidere tar amfetamin og ser lite til luksusen.", "Shitrich har mange venner det har skj\u00e6rt seg for, og er glad for at han kom ut av milj\u00f8et tidsnok til \u00e5 kunne fortelle om det p\u00e5 en smart m\u00e5te i dag.", "\u2013 Jeg forherliger ikke dop. Men jeg d\u00f8mmer heller ikke, derimot jeg gir en helt streit og \u00e6rlig beskrivelse. Det kan v\u00e6re morsomt, det kan ogs\u00e5 g\u00e5 fullstendig galt. Ingen ungdommer har startet med dop p\u00e5 grunn av meg og mine l\u00e5ter, den som tror det, overvurderer min viktighet. Det ble ikke genocide selv om Metallica sang \u00abKill 'em All\u00bb p\u00e5 \u00e5ttitallet heller, sier han.", "\u2013 N\u00e5r det er sagt - dette er ikke musikk for barn. Om jeg hadde hatt en s\u00f8nn p\u00e5 13, g\u00e5tt forbi rommet hans og h\u00f8rt ham spille en av mine l\u00e5ter, hadde jeg g\u00e5tt inn og skrudd av. Ingen under 17 burde h\u00f8re p\u00e5 musikken min, hehe.", "Selv hevder han \u00e5 h\u00f8re lite p\u00e5 hiphop, og mener det beste og t\u00f8ffeste bandet i Trondheim er rock'n'roll-bandet Blood on Wheels.", "\u2013 Jeg assosierer meg ikke med hiphop-milj\u00f8et. Jeg f\u00e5r min kreative input gjennom \u00e5 henge med musikere fra andre sjangre, folk som angriper musikk p\u00e5 en helt annen m\u00e5te, sier Shitrich.", "\u2013 Det er mange ildsjeler i hiphop-Trondheim, for all del, men f\u00e5 som klarer \u00e5 bygge fanbase og hype nok til \u00e5 n\u00e5 ut utafor byen. Problemet med b\u00e5de tr\u00f8ndersk og norsk hiphop at det er en hobbygreie og dermed for useri\u00f8st. Vi var leie av mentaliteten der ingen t\u00f8r \u00e5 ta steget opp. Jeg begynte ikke \u00e5 bruke twitter f\u00f8r i fjor vinter, og instagram i juli. S\u00e5 jeg har v\u00e6rt seint ute, men likevel i stand til \u00e5 skape en hype p\u00e5 f\u00e5 m\u00e5neder gjennom \u00e5 bruke sosiale medier. Det har nok skapt en del murring, tror han.", "I mars kommer \u00abMakka Nykinen\u00bb-albumet, og Shitrich beskriver den musikalske uttrykket som helt annereledes enn EP-en. Produsert av de purunge moldenserne i Kvamkollektivet best\u00e5r plata av moderne, beinharde trap-produksjoner.", "\u2013 Jeg oppdaget dem i 2012, og de har utviklet seg i en syk fart til \u00e5 bli det mest lekne og revolusjonerende Norge har. Jeg tror faktisk de har potensiale til bli et nytt Stargate, sier Shitrich.", "Han har lekt med dubstep og grime, lager trap med Kvamskollektivet og mer tradisjonell boom bap med Rudebwoay og Kaihelvete - Shitrich nekter \u00e5 settes i b\u00e5s.", "\u2013 Om du slutter \u00e5 leke mister du kreativeteten. 2014 blir et \u00e5r med mye lek. Det blir \u00e5ret tr\u00f8ndersk hiphop blir akseptert i Oslo, sl\u00e5r han fast.", "De kommende m\u00e5nedene g\u00e5r Shitrich og kumpanene g\u00e5r all in . Det er ikke ofte man f\u00e5r to sjanser i denne bransjen, attp\u00e5til med fire \u00e5rs mellomrom.", "\u2013 Jeg f\u00e5r uansett ikke en tredje, mener Shitrich, som lokker publikum til konserten under Trondheim Calling i m\u00e5nedsskiftet.", "\u2013 Det blir den mest toillate hiphop-konserten i Trondheim noensinne!"]}, {"field": "category0", "value": "kultur"}, {"field": "contenthash", "value": "a46a49e952fa0e6a2e5e8ad47f70c950ede79c8d5e35a2942c921ad9808ea103"}, {"field": "createtime", "value": "2014-01-09T09:39:51.453Z"}, {"field": "description", "value": "- Buzzen rundt meg er fortjent, mener Shitrich. Han lover at 2014 blir \u00e5ret tr\u00f8ndersk rap blir akseptert i Oslo."}, {"field": "dominantimage", "value": "http://www.adressa.no/kultur/article8925651.ece/ALTERNATES/w980-default/Shitrich02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4d3086588afc9872304d319c3c94f28c148be1b7.jpg?59713665"}, {"field": "dominantthumbnaildimensions", "value": "300x169"}, {"field": "heading", "value": ["Siste sjanse for Shitrich -adressa.no", "Ulmende myte", "Kj\u00e6rlighet til spr\u00e5ket", "\u2013 Jeg er flua p\u00e5 veggen", "- Estetiserer det nedrige", "For voksne arbeidere", "For mye hobby", "Nytt Stargate?"]}, {"field": "id", "value": "4d3086588afc9872304d319c3c94f28c148be1b7"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["all", "rap", "makka", "rappere", "forklarer rapperen", "\u00e5ret tr\u00f8ndersk", "hiphop", "tekster", "milj\u00f8", "lek", "veien videre", "musikk", "sosiale medier", "stand", "rapperen"]}, {"field": "kw-entity", "value": ["wheels", "s\u00f8rsia gerilja", "kakk", "kvamkollektivet", "rudebwoay og kaihelvete", "hovefestivalen", "bombefly", "armageddish fetish", "kvamskollektivet", "bad spit", "tornekrattet", "grotesk", "b\u00f8lgemaskin ep", "h\u00f8gskolen", "metallica", "all", "trondheim calling", "shitrich og kai helvette", "bromstad billionaires", "rudebwoay", "makka nykinen", "shitrich", "the aristocrats", "soinner", "shitrick", "stargate", "blood"]}, {"field": "kw-location", "value": ["hedmark", "oslo", "rimi", "oppdal", "kill", "norge", "bod\u00f8", "molde"]}, {"field": "kw-pageclass", "value": "article"}, {"field": "kw-person", "value": ["kai helvette", "sveinung sundlis vannspeilet", "even igland diesen", "magne hoseth", "petter northug"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article8925651.ece/ALTERNATES/w980-default/Shitrich02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Siste sjanse for Shitrich"}, {"field": "og-type", "value": "article"}, {"field": "og-url", "value": "http://www.adressa.no/kultur/article8925653.ece"}, {"field": "pageclass", "value": ["article"]}, {"field": "publishtime", "value": "2014-01-09T09:34:28.000Z"}, {"field": "recs-articleid", "value": "8925653"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-01-09T09:34:28.000Z"}, {"field": "recs-rawtitle", "value": "Siste sjanse for Shitrich -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Buzzen rundt meg er fortjent, mener Shitrich. Han lover at 2014 blir \u00e5ret tr\u00f8ndersk rap blir akseptert i Oslo."}, {"field": "thumbnail", "value": "http://content-thumbnail.cxpublic.com/content/thumbnail200x150/4d3086588afc9872304d319c3c94f28c148be1b7.jpg?59713665"}, {"field": "thumbnailfullheightdimensions", "value": "200x2138"}, {"field": "timestamp", "value": "2017-07-20T23:01:57.000Z"}, {"field": "title", "value": "Siste sjanse for Shitrich"}, {"field": "url", "value": "http://www.adressa.no/kultur/article8925653.ece"}, {"field": "urlhash", "value": "4d3086588afc9872304d319c3c94f28c148be1b7"}], "score": 0.963919, "siteId": "9222270286501375973", "id": "4d3086588afc9872304d319c3c94f28c148be1b7"}

