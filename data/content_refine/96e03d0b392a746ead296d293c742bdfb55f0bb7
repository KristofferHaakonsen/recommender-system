{"fields": [{"field": "modifiedtime", "type": "time", "value": "2012-04-17T09:33:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["oddveig storstad", "forskningsleder", "norsk senter for bygdeforskning"]}, {"field": "body", "value": ["Saken oppdateres.", "Med vinter f\u00f8lger gjerne sn\u00f8, det burde ikke overraske noen nordmann i og med at det med rimelig sikkerhet skjer hvert \u00e5r s\u00e5nn omtrent i samme periode. Vi snakker alts\u00e5 her om erfaringsbasert l\u00e6ring, eller snarere, mangel p\u00e5 s\u00e5dan. I de siste ukene har det kommet mye sn\u00f8 i Tr\u00f8ndelag og det har skapt et visst kaos, spesielt for trafikken. Mens vi for noen \u00e5r siden kollektivt lo godt over det kaos som noen centimeter sn\u00f8 medf\u00f8rte i California, Barcelona eller London, ser vi at noe av det samme kaoset skaper n\u00e6r den samme medieoppmerksomhet i eget land.", "I tillegg til trafikkaos har vi kunnet lese i Adressa at naboer har r\u00f8ket i tottene p\u00e5 hverandre - i iveren etter \u00e5 holde egen g\u00e5rdsplass fri for sn\u00f8 har deler havnet p\u00e5 naboens eiendom. Illsinte boligeiere har g\u00e5tt til det skritt \u00e5 politianmelde overivrige sn\u00f8m\u00e5kende naboer. Sn\u00f8massene har ogs\u00e5 skapt problemer for skogens konge. Elgen finner ikke mat og trekker ned i byens boligomr\u00e5der. Slikt skaper ogs\u00e5 kaos og sinne, og har v\u00e6rt grunnlag for st\u00f8rre medieoppslag b\u00e5de i Adresseavisen og NRK Tr\u00f8ndelag.", "Vi har blant annet f\u00e5tt referert at bekymrede foreldre p\u00e5 By\u00e5sen har vegret seg for \u00e5 sende barna ut p\u00e5 grunn av ei elgku med kalv som den siste tiden har vandret rundt i boligfeltet. Mange har med andre ord f\u00f8lt seg utrygge. Eksperter kan fortelle at, selv om sannsynligheten er liten, kan ei elgku med kalv representere en viss risiko for mennesker hvis man kommer for n\u00e6re og p\u00e5 den m\u00e5ten utfordrer elgene. Resultatet ble at Viltnemnda skj\u00f8t den fjor\u00e5rsgamle elgkalven, mens elgkua ble fors\u00f8kt jaget til skogs. Eller var det omvendt - if\u00f8lge overskriften p\u00e5 en st\u00f8rre nyhetssak i Adresseavisa 14. januar var det mora som ble skutt (Skutt elgku skaper sinne), men i teksten st\u00e5r det at det var kalven. Det er uansett ikke et viktig poeng her og n\u00e5.", "Elgen som har skremt opp folk p\u00e5 By\u00e5sen er godt journalistisk stoff. Den har vel knapt noen naturlig plass i byens fauna, og derfor har b\u00e5de NRK Tr\u00f8ndelag og Adressa v\u00e6rt opptatt av elgens vandring mot byn\u00e6re str\u00f8k p\u00e5 leting etter mat, etter stort sn\u00f8fall de siste ukene.", "En ting som de to medienes vinkling har til felles, er at elgens n\u00e6rhet til boligstr\u00f8k utelukkende blir vurdert fra byens perspektiv. Det er klart at elgen utgj\u00f8r et fremmedelement i moderne byliv. Samtidig er det like klart at elgens n\u00e6rhet til boligene p\u00e5 By\u00e5sen ikke skiller seg stort fra bj\u00f8rnens n\u00e6rhet til boligomr\u00e5dene i for eksempel Lierne. Den viktigste forskjellen m\u00e5tte eventuelt v\u00e6re at bj\u00f8rn utgj\u00f8r en langt st\u00f8rre potensiell trussel mot mennesket enn elgen normalt gj\u00f8r. Det er derfor interessant at ingen s\u00e5 langt ser ut til \u00e5 ha trukket denne parallellen.", "Nyhetssaken inneholdt blant annet f\u00f8lgende to avsnitt:", "\u00abEt elgdrama utspant seg rundt Skjermveien p\u00e5 By\u00e5sen i g\u00e5r. Tamme, n\u00e6rg\u00e5ende elger ble oppfattet som en trussel av noen.\u00bb (...) \u00abMorten Haugen i Milj\u00f8enheten i Trondheim kommune sier at det er kommet mange bekymringsmeldinger til kommunen om disse elgene de siste par ukene. - En mor var bekymret for \u00e5 sende ungen sin til skolen. Vi har ogs\u00e5 f\u00e5tt melding om at elgene har gjort utfall mot to hundeeiere. Daglig har politiet ringt Viltpatruljen i det siste. Selv om elgene ikke har vist noen aggressiv adferd, har det oppst\u00e5tt situasjoner som vi ikke har likt, sier Morten Haugen.\u00bb", "Journalist Stein Bj\u00f8ru f\u00e5r ha oss unnskyldt for \u00e5 leke med hans tekst, men hvis vi bytter ut elg med bj\u00f8rn, By\u00e5sen og Trondheim med Lierne, eksemplifiserer dette godt parallellen mellom det enkelte foreldre p\u00e5 By\u00e5sen nylig har erfart med den bekymring mange foreldre i Lierne over lengre tid har levd med.", "For det f\u00f8rste: Hvis elg befinner seg p\u00e5 innmark i Lierne, er det s\u00e5pass vanlig at Adressa aldri ville vurdere \u00e5 lage en sak av det. For det andre: Innbyggerne ville h\u00f8yst sannsynlig forholdt seg til situasjonen med stoisk ro. Med andre ord - ingen i Lierne ville ha kommet p\u00e5 ideen om \u00e5 ringe hverken lensmann eller Adressas redaksjon for \u00e5 melde om at de har observert elg rundt egen bolig. Fra et bygdesosiologisk perspektiv er det naturlig \u00e5 se fenomenet elg i byen med et ruralt blikk, nettopp fordi det sier noe allment om risikoforst\u00e5else som gjelder b\u00e5de by- og bygdebefolkning. Jeg vet ikke om de ler godt i Lierne over trondhjemmeres frykt for \u00e5 bo med elg tett innp\u00e5 seg, men trolig skaper historien en viss gjenkjennelse. Den frykten elgen skapte hos noen av innbyggerne p\u00e5 By\u00e5sen er ikke vesentlig ulik den frykten mange i for eksempel Lierne f\u00f8ler, som f\u00f8lge av at de har bj\u00f8rn n\u00e6rt innp\u00e5 seg.", "Det er ikke meningen \u00e5 undervurdere utryggheten foreldrene p\u00e5 By\u00e5sen har f\u00f8lt som f\u00f8lge av \u00e5 ha elg g\u00e5ende rundt i nabolaget. Deres frykt er reell, helt uavhengig av om eksperter eller andre fors\u00f8ker \u00e5 berolige dem med at elgen ikke representerer noen risiko for barn. I den grad foreldre f\u00f8ler at det er farlig \u00e5 slippe ungene ut for \u00e5 leke, representerer dette en reell risiko for den enkelte. Dette har bekymrede foreldre p\u00e5 By\u00e5sen til felles med bekymrede foreldre i Lierne.", "Vi vet at synet p\u00e5 vern av rovdyr er delt mellom befolkningen i by og bygd - andelen som \u00f8nsker et sterkere vern er langt h\u00f8yere i byen, og spesielt i Oslo, enn i bygde-Norge. Det er n\u00e6rliggende \u00e5 knytte dette til folks egne erfaringer med det \u00e5 bo i omr\u00e5der med rovdyr, en erfaring mange bygdefolk har, men som byens befolkning gjerne mangler.", "Elgen er ikke et rovdyr, og den er ikke i n\u00e6rheten av komme p\u00e5 r\u00f8dlista over truede arter - snarere tvert i mot, det er en utfordring \u00e5 holde bestanden nede. Kanskje kan, i alle fall for noen, den sn\u00f8rike vinteren bidra til \u00e5 skape en st\u00f8rre forst\u00e5else for den frykten flere som bor i rovdyromr\u00e5der f\u00f8ler p\u00e5 egne vegne, og spesielt p\u00e5 vegne av egne barn. Dette er ikke et argument for \u00e5 utrydde hverken ulv, bj\u00f8rn eller gaupe fra den norske faunaen, men et fors\u00f8k p\u00e5 \u00e5 skape en bedre forst\u00e5else for de ulike virkeligheter som rovdyrdebatten foreg\u00e5r innenfor. Ingen er tjent med skjerpede fronter og polarisert debatt, men med kunnskap, gjerne erfaringsbasert kunnskap, om problemfeltet sett b\u00e5de fra byens og bygdas befolkning kan vi i det minste forst\u00e5 hverandres virkelighet bedre.", "oddveig.storstad@bygdeforskning.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "328560d42c1931f53217c65c2a8b1436e0414067bbd33a38d70aa4c0e4413ba7"}, {"field": "createtime", "value": "2017-01-08T22:49:50.000Z"}, {"field": "description", "value": "Den frykten elgen skaper hos noen av innbyggerne p\u00e5 By\u00e5sen er ikke vesentlig ulik den frykten mange i for eksempel Lierne f\u00f8ler, som f\u00f8lge av at de har bj\u00f8rn n\u00e6rt innp\u00e5 seg."}, {"field": "dominantimage", "value": "http://www.adressa.no/incoming/article1287046.ece5/ALTERNATES/w980-default/Oddveig_Storstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/96e03d0b392a746ead296d293c742bdfb55f0bb7.jpg?5922777b"}, {"field": "dominantthumbnaildimensions", "value": "300x169"}, {"field": "heading", "value": "N\u00e5 kan de gjerne le i Lierne -adressa.no"}, {"field": "id", "value": "96e03d0b392a746ead296d293c742bdfb55f0bb7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["skape", "elg", "bj\u00f8rn n\u00e6rt", "bekymrede foreldre", "bj\u00f8rn n\u00e6rt innp\u00e5", "frykten elgen skaper"]}, {"field": "kw-entity", "value": ["milj\u00f8enheten", "tr\u00f8ndelag og adressa", "by\u00e5sen og trondheim", "by\u00e5sen", "skjermveien", "viltnemnda", "adresseavisa", "viltpatruljen", "adresseavisen", "skutt", "adressa"]}, {"field": "kw-location", "value": ["london", "oslo", "lierne", "barcelona", "california", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["stein bj\u00f8ru", "morten haugen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1287046.ece5/ALTERNATES/w980-default/Oddveig_Storstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 kan de gjerne le i Lierne"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1230958.ece"}, {"field": "pageclass", "value": ["article"]}, {"field": "publishtime", "value": "2009-01-20T07:21:00.000Z"}, {"field": "recs-articleid", "value": "1477382"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2009-01-20T07:21:00.000Z"}, {"field": "recs-rawtitle", "value": "N\u00e5 kan de gjerne le i Lierne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Den frykten elgen skaper hos noen av innbyggerne p\u00e5 By\u00e5sen er ikke vesentlig ulik den frykten mange i for eksempel Lierne f\u00f8ler, som f\u00f8lge av at de har bj\u00f8rn n\u00e6rt innp\u00e5 seg."}, {"field": "thumbnail", "value": "http://content-thumbnail.cxpublic.com/content/thumbnail200x150/96e03d0b392a746ead296d293c742bdfb55f0bb7.jpg?5922777b"}, {"field": "thumbnailfullheightdimensions", "value": "200x1599"}, {"field": "timestamp", "value": "2017-05-22T05:30:35.000Z"}, {"field": "title", "value": "N\u00e5 kan de gjerne le i Lierne"}, {"field": "url", "value": "http://www.adressa.no/meninger/kronikker/article1230958.ece"}, {"field": "urlhash", "value": "96e03d0b392a746ead296d293c742bdfb55f0bb7"}], "score": 0.6750435, "siteId": "9222270286501375973", "id": "96e03d0b392a746ead296d293c742bdfb55f0bb7"}

