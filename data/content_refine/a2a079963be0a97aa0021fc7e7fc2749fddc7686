{"fields": [{"field": "modifiedtime", "type": "time", "value": "2015-11-28T17:27:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "erlend loe"}, {"field": "body", "value": ["Saken oppdateres.", "Som leser er jeg like usystematisk som p\u00e5 de fleste av livets andre omr\u00e5der. Jeg leser det som faller meg inn eller det som bare kommer flytende. Helst vil jeg oppdage b\u00f8kene selv, lese om dem i en avis som tar litteratur p\u00e5 alvor eller opps\u00f8ke dem i en godt utstyrt bokhandel (noe som for \u00f8vrig stadig blir vanskeligere \u00e5 finne), plukke dem ned fra hyllene og ta valg ut fra innfall og hum\u00f8r. Hvis mange snakker om en bok er instinktet \u00e5 bli skeptisk, men til slutt m\u00e5 jeg likevel noen ganger unders\u00f8ke hva det er for noe. Slik kom jeg meg for eksempel gjennom Da Vinci-koden og nittito prosent av Fifty Shades of Grey . Det var tungt mens det sto p\u00e5, men jeg opplevde likevel at det var bedre \u00e5 vite hva det ble snakket og skrevet om enn \u00e5 st\u00e5 utenfor.", "En gang i blant er jeg tidlig ute. Det er tross alt det som gir best f\u00f8lelse. Alle Knausg\u00e5rds Min kamp -b\u00f8ker leste jeg lynraskt og kunne i \u00e5revis og med glede delta i fremste rekke i selskapssamtalene. Hittil i \u00e5r har surret fra medier og mennesker f\u00e5tt meg til \u00e5 opps\u00f8ke to forfattere som har f\u00e5tt meg til \u00e5 f\u00f8le stor indre jubel. Den ene er Roberto Bola\u00f1o som med sitt posthume storverk 2666 fylte deler av sommeren min med en sitrende f\u00f8lelse av \u00e5 v\u00e6re i n\u00e6rheten av geni og skaperkraft. Den andre er Elena Ferrantes Napoli-kvadrologi.", "Les dybdeintervju med Elena Ferrante her.", "De tre f\u00f8rste b\u00f8kene i serien slukte jeg i l\u00f8pet v\u00e5ren og sommeren og den fjerde forh\u00e5ndsbestilte jeg fra den enorme, internasjonale bokhandelen hvis navn ikke m\u00e5 nevnes og som er i ferd med \u00e5 bli forfatternes d\u00f8d, men lesernes lise. I flere uker gikk jeg rundt og ventet, ja nesten trippet, i p\u00e5vente av at det skulle bli 15. september. Det skjer ikke ofte. Jeg m\u00e5 si som Janneken \u00d8verland sa til BOK365 tidligere i \u00e5r: \u00abJeg misunner alle som ikke har lest dem (alts\u00e5 Ferrantes b\u00f8ker) enn\u00e5.\u00bb", "Mi briljante venninne anmeldt her", "Jeg har forst\u00e5tt at den nynorske oversettelsen er fin og jeg unner Samlaget suksessen, men jeg har ikke desto mindre lest b\u00f8kene p\u00e5 engelsk. Da jeg kj\u00f8pte den f\u00f8rste var den s\u00e5 enkelt tilgjengelig p\u00e5 lesebrettet mitt og s\u00e5 ble det uaktuelt \u00e5 sitte og vente p\u00e5 de norske utgavene. Ut i fra omslagene tenkte jeg nedlatende og idiotisk at dette befant seg i et feminint landskap som mest sannsynlig ikke angikk meg. Det var feil. Allerede etter to-tre siders lesning er Ferrantes tiltrekningskraft magnetisk. Det er ikke noe dilldall. Hun er rett p\u00e5 sak og like briljant som venninnen i tittelen til f\u00f8rste bok. Spr\u00e5ket er saklig, kj\u00f8lig og presist mens hun skriver frem barndom, ungdom, familie og ikke minst den mest grundige skildringen av et vennskap jeg noen sinne har lest.", "Historia om det nye namnet anmeldt her", "Hun skriver med en voldsom tilstedev\u00e6relse, n\u00e6rhet og n\u00f8yaktighet. Det er nettopp presisjonsniv\u00e5et, b\u00e5de tanke- og spr\u00e5kmessig, som skiller henne fra de mange andre som skriver om ting som kanskje kan kalles myke. Hun har full kontroll over det hun forteller. S\u00e5 god kontroll, tenker jeg underveis, at det er n\u00e6rliggende \u00e5 tenke at Napolis skyggeside er et milj\u00f8 hun kjenner ut og inn. Dette kan hun, hun har v\u00e6rt der, hun kjenner folkene, relasjonene, konfliktene og hun m\u00e5 ha gjort en lignende klassereise som bokens Elena gj\u00f8r. Det er naturligvis min egen, private lille spekulasjon, men jeg f\u00f8ler meg sikker p\u00e5 at det er slik, for autentisiteten som gjennomsyrer disse b\u00f8kene dukker sjelden opp i fiksjon som er rent p\u00e5funn.", "Elena Ferrante er et pseudonym for en forfatter offentligheten ikke vet hvem er, noe som alltid er fascinerende, og hun (for jeg er sikker p\u00e5 at det er en hun) har uttalt at n\u00e5r en bok er skrevet ferdig s\u00e5 trenger den ikke lenger noen forfatter. Det er sant nok, spesielt i en tid hvor b\u00e5de forfattere og forlag iscenesetter utgivelser stadig mer intenst. Hvis en bok ikke klarer seg p\u00e5 egen h\u00e5nd, har den p\u00e5 en m\u00e5te uansett ikke livets rett. Slik var det tidligere og slik burde det fortsatt v\u00e6re, men i takt med at forlagenes salgsavdelinger profesjonaliseres, markedsf\u00f8res og selges naturligvis alt som markedsf\u00f8res og selges kan. Derfor er det s\u00e5 godt \u00e5 oppdage b\u00f8ker som virkelig fortjener oppmerksomheten de blir til del.", "Det ligger et helt liv i disse fire b\u00f8kene, og samtidig, i forbifarten, et samfunn med tendenser og politikk, teknologi, camorraens subtile mekanismer, relasjoner mellom menn, kvinner, foreldre og barn. Det er suverent gjort.", "ERLEND LOE"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "53a01cb70b0a0c4c1b30908bfd5051c6e5c8c039f77c732a5780a504e2648121"}, {"field": "createtime", "value": "2015-11-28T17:34:40.000Z"}, {"field": "description", "value": "Forfatter Erlend Loe skriver om sin stupforelskelse i Napoli-serien: - Allerede etter to-tre siders lesning er Ferrantes tiltrekningskraft magnetisk. Hvordan klarer hun det?"}, {"field": "dominantimage", "value": "http://www.adressa.no/pluss/kultur/article11859217.ece/v4b7kp/ALTERNATES/w980-default/ferrante%20rosa%20jenter.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2a079963be0a97aa0021fc7e7fc2749fddc7686.jpg?593d6376"}, {"field": "dominantthumbnaildimensions", "value": "300x169"}, {"field": "heading", "value": "Suverene Elena Ferrante -adressa.no"}, {"field": "id", "value": "a2a079963be0a97aa0021fc7e7fc2749fddc7686"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["to-tre siders", "to-tre siders lesning", "oppdage b\u00f8ker", "tiltrekningskraft magnetisk", "siders lesning", "bok"]}, {"field": "kw-entity", "value": ["knausg\u00e5rds min", "samlaget", "fifty shades", "da vinci", "fifty shades of grey"]}, {"field": "kw-location", "value": "elena"}, {"field": "kw-pageclass", "value": "article"}, {"field": "kw-person", "value": ["elena ferrante", "roberto bola\u00f1o", "elena ferrantes napoli", "erlend loe", "janneken \u00f8verland"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11859217.ece/v4b7kp/ALTERNATES/w980-default/ferrante%20rosa%20jenter.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Suverene Elena Ferrante"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2015/11/28/Suverene-Elena-Ferrante-11859218.ece"}, {"field": "pageclass", "value": ["article"]}, {"field": "publishtime", "value": "2015-11-28T17:27:40.000Z"}, {"field": "recs-articleid", "value": "11859218"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-11-28T17:27:40.000Z"}, {"field": "recs-rawtitle", "value": "Suverene Elena Ferrante -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Forfatter Erlend Loe skriver om sin stupforelskelse i Napoli-serien: - Allerede etter to-tre siders lesning er Ferrantes tiltrekningskraft magnetisk. Hvordan klarer hun det?"}, {"field": "thumbnail", "value": "http://content-thumbnail.cxpublic.com/content/thumbnail200x150/a2a079963be0a97aa0021fc7e7fc2749fddc7686.jpg?593d6376"}, {"field": "thumbnailfullheightdimensions", "value": "200x1639"}, {"field": "timestamp", "value": "2017-06-11T15:36:22.000Z"}, {"field": "title", "value": "Erlend Loe skriver om sin stupforelskelse"}, {"field": "url", "value": "http://www.adressa.no/pluss/kultur/2015/11/28/Suverene-Elena-Ferrante-11859218.ece"}, {"field": "urlhash", "value": "a2a079963be0a97aa0021fc7e7fc2749fddc7686"}], "score": 0.83661854, "siteId": "9222270286501375973", "id": "a2a079963be0a97aa0021fc7e7fc2749fddc7686"}

