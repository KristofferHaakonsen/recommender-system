{"fields": [{"field": "modifiedtime", "type": "time", "value": "2012-04-11T14:17:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["olav dagfinn m\u00fcller", "tidligere sogneprest i st. olav menighet"]}, {"field": "body", "value": ["Saken oppdateres.", "Ikke en \u00absukkerhelgen\u00bb, men en syndig helgen, som passer for v\u00e5r tid. Helgeners fortrinn ligger ikke i moralsk lytel\u00f8shet, men i at de lar n\u00e5den seire i sitt liv.", "I Olav Haraldssons \u00e5rer rant H\u00e5rfagre\u00e6ttens ville blod. Milj\u00f8skadet var han ogs\u00e5. Moren sendte den tolv\u00e5rs gutten i viking. Helt til han var 19 \u00e5r har han r\u00f8vet gods, drept for fote, tatt fanger, solgt dem som treller, krenket kvinner, brent bygder. Etter at han som 19-\u00e5ring lot seg d\u00f8pe i Rouen og drog nordover for \u00e5 bli konge i Norge, kunne ikke hans vikingsinn i l\u00f8pet av noen f\u00e5 \u00e5r b\u00f8yes helt under Hvitekrists vilje. Biskop Grimkjell har bedre enn noen forst\u00e5tt det som gikk for seg i Olavs indre. Han har sett den unge konge st\u00e5 med ett ben plantet i vikingtiden og det andre i kristendommen. S\u00e5 har han v\u00e6rt vitne til hvordan han har kjempet over \u00e5r for \u00e5 f\u00e5 \u00abvikingbeinet\u00bb over i den kristne leir, for til slutt \u00e5 seire ved martyriet.", "Var det en maktsyk Olav som vendte tilbake til odelen sin? Neppe! Kort f\u00f8r avreisen m\u00f8ter vi en handlingslammet konge. Fristelsen var heller \u00e5 vandre som pilegrim til Jorsal og tre inn i en munkeorden. Men etter Olav Tryggvasons tale til ham er det pliktkjenslen som tar over. Olav s\u00e5 p\u00e5 Norge som sin \u00e6ttearv og plikt til \u00e5 ta den tilbake. Et langt viktigere motiv var kristenverket. Vi har til kjedsommelighet h\u00f8rt at ogs\u00e5 bondeh\u00e6ren besto av d\u00f8pte kristne. Men hva med kristenretten? Den ble satt p\u00e5 Moster i 1023. For h\u00f8vdinger flest var kristenretten uspiselig. Hvordan ville det g\u00e5 med g\u00e5rdsdriften hvis treller fikk arbeidsfri p\u00e5 s\u00f8n- og helligdager? Skulle en husfar gi avkall p\u00e5 retten til \u00e5 sette ut barn som var veike eller vanskapte? Skulle en stormann v\u00e6re n\u00f8dt til \u00e5 sende fra seg kone nummer to og tre eller gi avkall p\u00e5 \u00e5 ha friller p\u00e5 si? Skulle bygdeh\u00f8vdinger finne seg i at en utenlandsk biskop fikk r\u00e5 over fylkeskirken, ja, endog over deres private kirker p\u00e5 \u00e6tteg\u00e5rdene osv. Her stod det kristne rikskonged\u00f8mmet i strid mot stormennenes krav om moralsk selvr\u00e5derett. Dette var en av de konflikter som skapte fiendskap mot kongen og felte ham p\u00e5 Stiklestad.", "Men konflikten stakk dypere. Norge var p\u00e5 den tid et \u00e6ttesamfunn, vel under avvikling og i langsom bevegelse mot et statssamfunn, men landets stormenn tenkte og handlet fortsatt i \u00e6ttesammenheng. Det viser Olav den helliges saga. I et samfunn hvor \u00e6tt st\u00e5r mot \u00e6tt, hvor den moralske norm p\u00e5 godt og ondt er det som gavner eller skader \u00e6tten, hvor maktbalansen mellom \u00e6ttene m\u00e5 opprettholdes ved blodhevn, har kristendommen sm\u00e5 sjanser til \u00e5 bli noe mer enn tynn ferniss over et n\u00e5del\u00f8st folk. P\u00e5 tingene d\u00f8mte \u00e6tteh\u00f8vdingene b\u00f8nder og sm\u00e5folk. Selv tok de seg store friheter. Tenk p\u00e5 skikken \u00e5 dra p\u00e5 viking i eget land! Etter lange samtaler med hirdbisp Grimkjell har Olav forst\u00e5tt at kristen rettferd og nestekj\u00e6rlighet var sjansel\u00f8s i et samfunn hvor brutal maktutfoldelse \u00e6ttene seg imellom var gjengs adferd. \u00c6tteh\u00f8vdingenes selvr\u00e5derett m\u00e5tte, som ledd i kristningen, reduseres. Her l\u00e5 roten til dype konflikter. H\u00f8vdingene br\u00f8t troskapseden mot kongen, lot seg kj\u00f8pe av Knut den mektiges \u00abr\u00f8de gull\u00bb og trodde under utenlandsk konge \u00e5 f\u00e5 full selvr\u00e5derett p\u00e5 sine \u00e6tteg\u00e5rder.", "Kong Olav p\u00e5 sin side ville heller d\u00f8 enn \u00e5 fire p\u00e5 kravet om at ogs\u00e5 h\u00f8vdinger m\u00e5 holde kristenretten og landets \u00f8vrige lover. Stormennene i Norge var klar over at hvis kong Olav gjenvant konged\u00f8mmet, ville han kjempe for lov og rett med samme iver som f\u00f8r han forlot landet. Derfor gikk de imot ham p\u00e5 Stiklestad. S\u00e5 vi kan trygt si at Olav led martyrd\u00f8den for Kristi sak, for lov og rett \u2013 betingelsen for et kristenliv i fred og forsoning.", "Var helgenk\u00e5ringen en slu strategi fra politisk og kirkelig hold? La g\u00e5 at de to stormennene som drog til til Gardariket for \u00e5 hente hjem Magnus, Olavs s\u00f8nn, gjerne s\u00e5 det ble pumpet hellig blod inn i H\u00e5rfagre-\u00e6tten. Men dette skjedde mellom tre og fem \u00e5r etter Olavs fall p\u00e5 Stiklestad. Helgenk\u00e5ringen, i videste forstand, skjedde spontant i folkedypet, nesten over natten. Det var den vanlige kvinne og manns intuisjon for hellighet, n\u00e5 som alltid, som gikk forut for den formelle helgenk\u00e5ringen. Det var den tr\u00f8nderske almuen som br\u00f8ytet veien for at den fant sted. Det var vi tr\u00f8ndere som sommeren etter Olavs d\u00f8d sendte bud til Opplandene for \u00e5 be bisp Grimkjell komme nordover for \u00e5 helligk\u00e5re Olav. Ludvig Daa skriver: \u00abAldri har et omslag i et folks dom v\u00e6rt hurtigere eller grundigere enn det som n\u00e5 fulgte.\u00bb Det er en kjerne av mysterium i det stemningsskiftet som ledet til den formelle helgenk\u00e5ringen.", "Etter Stiklestad skjer et paradigmeskifte i norsk historie. Rikskonged\u00f8mmet er kommet for \u00e5 bli. Det skjer en glidende overgang fra kollektiv \u00e6ttemoral over en kristendom som \u00abskulle holdes\u00bb til dypere folkefromhet med en individualmoral som bygger p\u00e5 enkeltmenneskets uendelige verdi. Det st\u00f8rste som skjer, er nok den nye kristusforst\u00e5elsen. Den lidende Kristus hadde vikinggenerasjonen liten forst\u00e5else for. P\u00e5 deres romanske kors er Hvitekrist slett ikke maktesl\u00f8s. Han er vikingkongen som blir torturert uten \u00e5 fortrekke en mine. Etter d\u00f8den skal han ned i helvete og bekjempe djevelen og alle onde \u00e5nder. S\u00e5 opplever nordmenn at hellig Olav faller i slaget, men seirer etter \u00e5 ha lidd et forsmedelig nederlag p\u00e5 slagmarken. Folkets tanker g\u00e5r derfra til Bibelen. Var det ikke dette som ogs\u00e5 skjedde p\u00e5 korset? F\u00f8rst m\u00e5tte hvetekornet falle i jorden \u00e5 d\u00f8, f\u00f8r det kunne bringe rik frukt. Dette ga ettertanke! Det romanske korset med den triumferende \u00abviking-Kristus\u00bb blir byttet ut med det gotiske. Her henger den lidende, tilsynelatende tapende, Kristus. En forsmedelig d\u00f8d, som f\u00f8rer til en ufattelig seier.", "Seier gjennom nederlag! En inspirasjon for kristne til \u00e5 korsfeste sitt oppbl\u00e5ste ego, la hvetekornet f\u00e5 d\u00f8, for s\u00e5 \u00e5 vinne seier ved \u00e5 leve et fruktbart liv for Gud og nesten. Olavsarven, som er en kristusarv, er alle kristne samfunn i fellesskap kalt til \u00e5 l\u00f8fte opp og b\u00e6re inn i fremtiden. Som martyr er hellig Olav v\u00e5r veiviser. Det er her ogs\u00e5 den tolvte biskop b\u00f8r se sin oppgave."]}, {"field": "category0", "value": "meninger"}, {"field": "contenthash", "value": "477e964c6f26d3abf527ea9d6e528906317ffd27cff55e20d22d43fc173afd83"}, {"field": "createtime", "value": "2017-06-14T06:39:01.000Z"}, {"field": "description", "value": "En \u00e5rviss gjentagelse: Etter hver olsok kan kloke hoder fortelle at Olav Haraldsson var verken martyr eller helgen. Jo, han var begge deler!"}, {"field": "dominantimage", "value": "http://www.adressa.no/incoming/article1363952.ece5/ALTERNATES/w980-default/Olav_Den_Hellige09"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e910faed3ee833bc5c38a6b8e1b04081cfe3d56a.jpg?5978f480"}, {"field": "dominantthumbnaildimensions", "value": "300x169"}, {"field": "heading", "value": "Olav var en hellig martyr -adressa.no"}, {"field": "id", "value": "e910faed3ee833bc5c38a6b8e1b04081cfe3d56a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["seier", "stormenn", "hellig", "martyr", "\u00e6tt", "samfunn", "kong", "hellig martyr", "formelle helgenk\u00e5ringen", "kort", "moralsk", "skjer", "kristne", "romanske kors"]}, {"field": "kw-entity", "value": ["kristus", "moster", "jorsal", "gardariket", "grimkjell", "olav", "kristi", "h\u00e5rfagre", "bibelen", "knut", "opplandene", "hvitekrist", "gud", "h\u00e5rfagre\u00e6ttens", "magnus"]}, {"field": "kw-location", "value": ["norge", "stiklestad", "rouen"]}, {"field": "kw-pageclass", "value": "article"}, {"field": "kw-person", "value": ["olav tryggvasons", "ludvig daa", "olav haraldsson"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1363952.ece5/ALTERNATES/w980-default/Olav_Den_Hellige09"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Olav var en hellig martyr"}, {"field": "og-type", "value": "article"}, {"field": "og-url", "value": "http://www.adressa.no/meninger/article1516578.ece"}, {"field": "pageclass", "value": ["article"]}, {"field": "publishtime", "value": "2010-08-12T08:13:15.000Z"}, {"field": "recs-articleid", "value": "1153649"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-08-12T08:13:15.000Z"}, {"field": "recs-rawtitle", "value": "Olav var en hellig martyr -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En \u00e5rviss gjentagelse: Etter hver olsok kan kloke hoder fortelle at Olav Haraldsson var verken martyr eller helgen. Jo, han var begge deler!"}, {"field": "thumbnail", "value": "http://content-thumbnail.cxpublic.com/content/thumbnail200x150/e910faed3ee833bc5c38a6b8e1b04081cfe3d56a.jpg?5978f480"}, {"field": "thumbnailfullheightdimensions", "value": "200x1343"}, {"field": "timestamp", "value": "2017-07-26T19:58:56.000Z"}, {"field": "title", "value": "Olav var en hellig martyr"}, {"field": "url", "value": "http://www.adressa.no/meninger/article1516578.ece"}, {"field": "urlhash", "value": "e910faed3ee833bc5c38a6b8e1b04081cfe3d56a"}], "score": 0.9629926, "siteId": "9222270286501375973", "id": "e910faed3ee833bc5c38a6b8e1b04081cfe3d56a"}

