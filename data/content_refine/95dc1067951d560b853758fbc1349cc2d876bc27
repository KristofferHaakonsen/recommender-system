{"fields": [{"field": "modifiedtime", "type": "time", "value": "2017-05-01T18:10:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Wigan Athletic FC", "Internasjonal fotball", "Celtic FC", "Stab\u00e6k Fotball", "IFK G\u00f6teborg"]}, {"field": "author", "value": ["olav olsen (foto)", "fredrik saltbones"]}, {"field": "body", "value": ["Saken oppdateres.", "G\u00d6TEBORG: I fjor sommer p\u00e5dro han seg for andre gang en alvorlig kneskade. Tiden etterp\u00e5 var bekm\u00f8rk, men n\u00e5 klarer Thomas Rogne endelig \u00e5 se fremover igjen.", "30. august 2015: Gulljagende IFK G\u00f6teborg spiller seriekamp mot Gefle. Thomas Rogne er som vanlig med i startoppstillingen. Fotballspilleren \u2014 som i mange, mange \u00e5r er blitt omtalt som et av Norges st\u00f8rste midtstoppertalenter - er en av IFKs viktigste brikker.", "Litt ut i andre omgang skal han gj\u00f8re noe som er helt normalt i fotball. I en \u00e9n-mot-\u00e9n-situasjon skal han bare vende seg rundt og fors\u00f8ke \u00e5 frata motspilleren ballen.", "S\u00e5 skjer det.", "F\u00f8dt: 29. juni 1990 (25 \u00e5r)", "Hjemsted: Lommedalen i B\u00e6rum", "Posisjon: Midtstopper", "Klubb: IFK G\u00f6teborg (2015-)", "Tidligere klubber: Stab\u00e6k (2007-10), Celtic (2010-13) og Wigan (2013-15).", "A-landslag: Fikk to kamper under Egil Olsen. Debuterte i privatlandskampen mot Nord-Irland 29. februar 2012.", "U21-landslaget: 16 kamper og to m\u00e5l.", "Meritter: Liga- og cupgull i Skottland (2011-12 og 2012-13), cupgull i Sverige (2014-15).", "Sivilstatus: I et forhold med fotballspilleren Ada Hegerberg (20).", "Aktuell: Trener seg opp igjen etter en alvorlig kneskade.", "Vis fakta", "Han tr\u00e5kker litt feil og f\u00e5r en vridning i kneet. Ut fra TV-bildene ser det kanskje ikke s\u00e5 dramatisk ut, men en liggende Thomas Rogne strekker hendene i v\u00e6ret og signaliserer at det er alvorlig. Korsb\u00e5ndet i det venstre kneet har r\u00f8ket \u2014 en skade det normalt tar seks til ni m\u00e5neder \u00e5 komme tilbake fra.", "Fem m\u00e5neder senere har utenlandsproffen fortsatt ikke sett TV-bildene av situasjonen, og det \u00f8nsker han ikke \u00e5 gj\u00f8re n\u00e5 heller. Det vekker for mange f\u00f8lelser.", "\u2013 Nei, jeg vil ikke, sier han bare kort.", "25-\u00e5ringen sitter i spisesalen i Kamratg\u00e5rden, treningssenteret til IFK G\u00f6teborg. Vi har snakket om hele karri\u00e8ren hans, fra Stab\u00e6k til Sverige, via Celtic og Wigan. Om da korsb\u00e5ndet r\u00f8k i det h\u00f8yre kneet i 2008, om da han ble fryst ut i Wigan - og om at han angrer p\u00e5 at han ikke var mer t\u00e5lmodig i Celtic .", "Likevel er det f\u00f8rst n\u00e5 at stemmen hans begynner \u00e5 briste. Ansiktet forandrer litt form, til en mer alvorlig mine.", "- Det er noe man gj\u00f8r 500 millioner ganger i l\u00f8pet av en karri\u00e8re, men denne gangen fikk jeg en liten rar vridning p\u00e5 kneet, og jeg skj\u00f8nte med \u00e9n gang at korsb\u00e5ndet hadde r\u00f8ket. Man h\u00f8rer et knas inne i kneet. Og du f\u00e5r en f\u00f8lelse av at \u00abdette er alvorlig\u00bb, sier han.", "Moren og faren s\u00e5 kampen fra tribunen, og de l\u00f8p rett ned i garderoben for \u00e5 m\u00f8te s\u00f8nnen. Moren gr\u00e5t. 25-\u00e5ringen ringte til broren. Ogs\u00e5 han gr\u00e5t.", "\u2013  Jeg hadde endelig funnet rytmen og alt klaffet s\u00e5 utrolig bra. Og s\u00e5 kommer en s\u00e5nn greie som lyn fra klar himmel. Der og da f\u00f8lte jeg bare \u00abhva er meningen med livet?\u00bb. Jeg gikk i kjelleren. Du kan nok si at jeg har hatt et forbanna godt liv, men i mitt liv er det nok det tyngste som har skjedd, forteller han.", "I 2008, da korsb\u00e5ndet r\u00f8k for f\u00f8rste gang, fant han ny motivasjon og gnist med \u00e9n gang. Han skulle bare sl\u00e5 tilbake, bli enda bedre.", "Denne gangen tok det lengre tid. Mye lengre tid. De f\u00f8rste to ukene hadde han problemer med \u00e5 innse hva som hadde skjedd. Han trodde det var en vond dr\u00f8m, men realiteten slo ham i ansiktet hver morgen.", "- Jeg levde i en veldig lykkelig virkelighet, og s\u00e5 ble plutselig alt tatt fra meg. Eller, ikke alt, det er jo bare fotball, men fotball betyr s\u00e5 mye for meg. Det er jo faktisk det livet mitt handler om. I det \u00f8yeblikket ble alt tatt vekk, og man f\u00f8ler at man st\u00e5r litt p\u00e5 bar bakke. Der og da mister man litt av poenget med \u00e5 v\u00e5kne opp, sier 25-\u00e5ringen og forteller at han gr\u00e5t omtrent hver morgen i to uker:", "- Jeg v\u00e5knet nesten hver dag og tenkte at det ikke hadde skjedd, at jeg ikke var skadet. Og s\u00e5 tar det ikke lang tid f\u00f8r man faktisk skj\u00f8nner at \u00abjo, jeg er skadet\u00bb. Og det var tungt. Da gr\u00e5t jeg mye.", "Det er p\u00e5 ingen m\u00e5te den f\u00f8rste nedturen til Rogne i fotballen. I Stab\u00e6k r\u00f8k korsb\u00e5ndet i det h\u00f8yre kneet, i Celtic fikk han mange sm\u00e5skader som \u00f8dela mye av tiden i den skotske storklubben og i Wigan ble han f\u00f8rst skadet og s\u00e5 fryst ut av klubben. Han ble plassert p\u00e5 reservelaget og fikk ikke engang spise frokost med lagkameratene p\u00e5 f\u00f8rstelaget.", "Han har v\u00e6rt gjennom mye i l\u00f8pet av karri\u00e8ren, til tross for at han bare er 25 \u00e5r. Likevel er det denne siste skaden som har satt dypest spor. Han brukte lang tid p\u00e5 finne tilbake gnisten og fotballmotivasjonen. Derfor bestemte han seg for \u00e5 koble ut alt som handler om fotball en periode.", "\u2013 N\u00e5r man er fotballspiller, holder du deg unna visse typer mat og s\u00e5nne ting. Men i starten ga jeg blaffen i alt og tenkte bare at \u00abn\u00e5 slapper jeg av\u00bb. Jeg bestemte meg for \u00e5 reise, spise god mat, drikke litt vin. Ja, ha det litt godt, rett og slett.", "I desember kom vendepunktet for ham, godt over tre m\u00e5neder etter at han skadet seg mot Gefle. 25-\u00e5ringen fant tilbake til den \u00absyke motivasjonen\u00bb, som han selv kaller det. Hadde han ikke klart det, hadde han aldri i verden stilt opp for et intervju. Han ser ingen grunn til \u00e5 fortelle sin historie uten at det er et tydelig lyspunkt p\u00e5 slutten.\u2013 Rehabiliteringen har egentlig g\u00e5tt over all forventning. Vi har \u00f8kt treningsintensiteten ganske aggressivt til tider, og det er har ikke v\u00e6rt noe smerte i det hele tatt.", "N\u00e5r korsb\u00e5ndet ryker, sier man som regel at det tar 24 uker f\u00f8r det gror. I denne perioden kan man ikke drive med idretter som fotball og h\u00e5ndball, men i stedet f\u00e5r man anledning til \u00e5 jobbe med ting man ellers ikke har tid til.", "\u2013 Selv om det har v\u00e6rt t\u00f8ft \u00e5 g\u00e5 p\u00e5 en ny smell, sitter jeg her n\u00e5 og f\u00f8ler at det kan v\u00e6re bra for meg. Jeg har aldri v\u00e6rt s\u00e5 motivert som jeg er n\u00e5.Rogne trener n\u00e5 to \u00f8kter hver eneste dag, og i l\u00f8pet av mars regner han med \u00e5 v\u00e6re tilbake i full trening. Da handler det bare om \u00e5 finne tilbake til den gode fotballf\u00f8lelsen. Han vil ikke fastsette noen dato for n\u00e5r han spiller i Allsvenskan igjen, men han h\u00e5per det blir i l\u00f8pet av v\u00e5rsesongen.", "\u2013 Hva er m\u00e5let ditt med karri\u00e8ren n\u00e5?", "\u2013 Jeg f\u00f8ler at alt bare er blitt utsatt ett \u00e5r. M\u00e5let mitt da jeg kom hit var \u00e5 vinne Allsvenskan og spille i Champions League, og det er det fortsatt. Det h\u00f8res kanskje klisj\u00e9 ut, men n\u00e5r jeg har det t\u00f8ft p\u00e5 trening er det feiringen av Allsvenskan-gullet jeg ser for meg. Det er det som driver meg.", "Da Thomas Rogne kom til IFK G\u00f6teborg i mars i fjor, sverget han til \u00e5 prate norsk i den svenske byen. Etter hvert skj\u00f8nte han at han m\u00e5tte legge om til en blanding \u2014 s\u00e5kalt svorsk.", "H\u00f8r svorsk-kurset til Thomas Rogne her:", "Da det norske U21-landslaget imponerte alle og tok EM-bronse i 2013, var Thomas Rogne en av lagets mest sentrale spillere. Mange av spillerne p\u00e5 bronselaget har tatt steget opp til A-landslaget. Men selv da Rogne ble tatt ut p\u00e5 v\u00e5rens lag i Allsvenskan og n\u00e6rmet seg sitt livs form i fjor, ble han ikke tatt med i troppen til landslagssjef Per-Mathias H\u00f8gmo.", "Har ikke troen p\u00e5 A-landslagsspill\u2013 P\u00e5 m\u00e5ten han uttaler seg p\u00e5 \u2014 H\u00f8gmo, alts\u00e5 - har jeg skj\u00f8nt at han at han er ute etter midtstoppere som er mer spillende som typer. Og p\u00e5 det punktet har jeg stort forbedringspotensial. Det er s\u00e5nn med landslag, og med klubblag ogs\u00e5, at du m\u00e5 hente inn spillere som passer inn i ditt system. Du kan ikke hente en klassisk 4-3-3-kant til et 4-4-2-lag, det blir feil. S\u00e5 kan man si at midtstopperjobben er ganske lik overalt, men det er nyanser der ogs\u00e5. Og H\u00f8gmo har p\u00e5 en m\u00e5te funnet sine spillere. Jeg skulle \u00f8nske at jeg var aktuell for det, men det er jeg ganske sikker p\u00e5 at jeg ikke er.", "\u2013 Det virker som om du har gitt opp?", "\u2013 Jeg gir det ikke opp i det hele tatt. Alle har jo et m\u00e5l eller en forh\u00e5pning om \u00e5 f\u00e5 spille p\u00e5 landslaget, men samtidig m\u00e5 jeg v\u00e6re realistisk, sier han - og fortsetter:", "\u2013 Det var kanskje to samlinger jeg var aktuell for i fjor. Hadde jeg levert p\u00e5 det niv\u00e5et i Premier League, s\u00e5 hadde det v\u00e6rt umulig \u00e5 overse, men n\u00e5 har han p\u00e5 en m\u00e5te sett hva jeg kan, og hvis han ikke likte det, s\u00e5 liker han det ikke.", "Stab\u00e6k (2007-10) : Kom til klubben som junior, men forsvant til Skottland som Bosman-spiller etter kun \u00e5 ha spilt en halv sesong fast i eliteserien.", "\u2013 Det var mange som ikke var forn\u00f8yd da jeg forlot klubben, men jeg tror de fleste skj\u00f8nte at jeg ikke kunne takke nei til Celtic.", "Celtic (2010-13):", "Er fortsatt regnet som en god januar-signering i Skottland, hvert fall i Daily Record-redaksjonen . Tiden i Celtic ble oppstykket \u2013 inn og ut av laget \u2013 mye p\u00e5 grunn av flere sm\u00e5skader. Ble ikke enig om ny kontrakt i 2013.", "\u2013 Jeg er p\u00e5 en m\u00e5te glad for at jeg tok en sjanse, men det hadde ikke gjort meg noe om jeg hadde valgt \u00e5 signere ny kontrakt med Celtic. Da kunne jeg blitt der i 10\u201315 \u00e5r, for det er et sted du ikke har noe behov for \u00e5 forlate.", "Wigan (2013-15): Signerte for Championship-klubben etter et godt U21-EM. Gjorde det bra i starten og spilte fast under manager Owen Coyle. S\u00e5 fikk han er kraftig formdupp, og etter \u00e5 ha spilt noen kamper under klubbens nye manager, Uwe R\u00f6sler, ble han skadet p\u00e5 nytt. Etter det spilte han ikke en eneste kamp.", "\u2013 Det var en absurd situasjon. I syv-\u00e5tte m\u00e5neder var jeg i fryseboksen. Jeg ble plassert p\u00e5 reservelaget. Det er s\u00e5nn de gj\u00f8r for \u00e5 tvinge spillere vekk fra klubben.", "IFK G\u00f6teborg (2015-): Signerte en tre\u00e5rskontrakt 14. mars 2015. Spilte s\u00e5 godt i midtforsvaret at han ble tatt ut p\u00e5 v\u00e5rens lag i Allsvenskan. S\u00e5 ble han skadet. IFK ledet den svenske eliteserien store deler av sesongen, men gullet glapp p\u00e5 tampen.", "\u2014 Jeg hadde en veldig god v\u00e5rsesong, og selv om det er et annet niv\u00e5 enn jeg har spilt p\u00e5 tidligere, s\u00e5 var det nok den beste perioden i karri\u00e8ren min forel\u00f8pig."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "3cb2872f377d09994f6dfee503fc835e9acb401346c44471a5e1b84c68825269"}, {"field": "createtime", "value": "2017-04-02T16:45:42.000Z"}, {"field": "description", "value": "IFK G\u00f6teborg-spilleren Thomas Rogne (25) var i ferd med \u00e5 komme i sitt livs form. S\u00e5 ble alt revet fra ham i l\u00f8pet av et br\u00f8kdels sekund."}, {"field": "heading", "value": ["\u2013 Jeg gr\u00e5t hver morgen i to uker -adressa.no", "Vil ikke se video av episoden", "Gikk i kjelleren: \u2013 Hva er meningen med livet?", "\u2013 Jeg ga blaffen, spiste god mat og drakk vin", "\u2013 Har aldri v\u00e6rt s\u00e5 motivert som n\u00e5", "Slik oppsummerer Thomas Rogne sin egen karri\u00e8re:"]}, {"field": "id", "value": "95dc1067951d560b853758fbc1349cc2d876bc27"}, {"field": "keyword", "value": ["Wigan Athletic FC", "Internasjonal fotball", "Celtic FC", "Stab\u00e6k Fotball", "IFK G\u00f6teborg"]}, {"field": "keywords", "value": "Wigan Athletic FC,Internasjonal fotball,Celtic FC,Stab\u00e6k Fotball,IFK G\u00f6teborg"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "klubb", "livs form", "l\u00f8p", "knas", "f\u00f8ler", "gr\u00e5t", "kamp", "skade", "karri\u00e8re", "korsb\u00e5ndet", "liv", "h\u00f8yre kneet", "fotball", "trener", "alvorlig kneskade", "spilt", "korsb\u00e5ndet r\u00f8k"]}, {"field": "kw-entity", "value": ["a-landslagsspill", "norges", "svindal", "nord-irland", "celtic og wigan", "per-mathias h\u00f8gmo", "m. gjorde", "celtic fc", "premier league", "allsvenskan", "championship", "bosman", "kamratg\u00e5rden", "gefle", "daily record", "champions league", "a-landslaget", "stab\u00e6k fotball"]}, {"field": "kw-location", "value": ["b\u00e6rum", "sverige", "skottland", "wigan", "g\u00f6teborg"]}, {"field": "kw-pageclass", "value": "article"}, {"field": "kw-person", "value": ["uwe r\u00f6sler", "owen coyle", "thomas rogne", "egil olsen", "ada hegerberg"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/c4d694e6-2987-415a-bafa-b263fe6f22bd?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rogne p\u00e5dro seg samme skade som Svindal: \u2013 Jeg gr\u00e5t hver morgen i to uker"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Rogne-padro-seg-samme-skade-som-Svindal--Jeg-grat-hver-morgen-i-to-uker-216519b.html"}, {"field": "pageclass", "value": ["article"]}, {"field": "publishtime", "value": "2016-02-02T14:25:26.000Z"}, {"field": "recs-articleid", "value": "216519"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-02-02T14:25:26.000Z"}, {"field": "recs-rawtitle", "value": "Rogne p\u00e5dro seg samme skade som Svindal: \u2013 Jeg gr\u00e5t hver morgen i to uker -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "IFK G\u00f6teborg-spilleren Thomas Rogne (25) var i ferd med \u00e5 komme i sitt livs form. S\u00e5 ble alt revet fra ham i l\u00f8pet av et br\u00f8kdels sekund."}, {"field": "thumbnail", "value": "http://content-thumbnail.cxpublic.com/content/thumbnail200x150/95dc1067951d560b853758fbc1349cc2d876bc27.jpg?5909298f"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-03T00:51:27.000Z"}, {"field": "title", "value": "Rogne p\u00e5dro seg samme skade som Svindal: \u2013 Jeg gr\u00e5t hver morgen i to uker"}, {"field": "url", "value": "http://www.adressa.no/100Sport/fotball/Rogne-padro-seg-samme-skade-som-Svindal--Jeg-grat-hver-morgen-i-to-uker-216519b.html"}, {"field": "urlhash", "value": "95dc1067951d560b853758fbc1349cc2d876bc27"}], "score": 0.89593625, "siteId": "9222270286501375973", "id": "95dc1067951d560b853758fbc1349cc2d876bc27"}

