{"fields": [{"field": "modifiedtime", "type": "time", "value": "2012-04-24T12:47:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Idar Lind har nettopp utgitt den historiske romanen \u00abKark\u00bb, der han gir et nytt og sammensatt bilde av trellen som tok livet av sin herre H\u00e5kon Jarl i 995.", "Til Adresseavisen sa Lind at han under arbeidet med boken har latt seg provosere av S\u00e6mund Fiskviks vise \u00abSoga om Kark\u00bb, som ble en betydelig slager da den kom i 1974. Fiskvik sang l\u00e5ten sammen med gruppa Isenkram, der Rita Westvik var blant de toneangivende medlemmene.- \u00abSoga om Kark\u00bb er en fin sang, men Fiskviks historieskriving er preget av 70-tallets AKP-ideologi, og den er helt feil, sa Lind. I samsvar med Snorre - Hvis Lind blir provosert av min historieskriving, er jeg i hvert fall i godt selskap. Sangen er helt i samsvar med Snorre, sier Fiskvik.- Men f\u00f8rst og fremst er det vel et kompliment at en romanforfatter i dag refererer til ei vise du skrev tidlig p\u00e5 70-tallet?- Det betyr i hvert fall at Kark slett ikke er d\u00f8d. Han er i ferd med \u00e5 f\u00e5 et evig liv. Her i Oslo f\u00e5r vi til og med oppleve Kark p\u00e5 scenen i operaen \u00abOlav Tryggvason\u00bb. Knut J\u00f8rgen Moe, som har videreutviklet den uferdige librettoen til Bj\u00f8rnstjerne Bj\u00f8rnson, er ogs\u00e5 i samsvar med \u00absoga om Kark\u00bb. Han lar Olav Tryggvason si at \u00aben trell som sviker sin herre, f\u00e5r bare \u00e9n bel\u00f8nning: F\u00f8r ham bort!\u00bb Men hvis Lind vil starte en fanklubb for Kark, kan jeg gjerne melde meg inn som medlem nummer to. For i motsetning til hva som st\u00e5r i intervjuet, har jeg aldri framstilt Kark som noen skurk.S\u00e6mund Fiskvik har i en \u00e5rrekke v\u00e6rt leder for IFPI, som er organisasjonen til de internasjonale plateselskapene i Norge, men han fornekter p\u00e5 ingen m\u00e5te sin egen fortid som radikal, nynorsk visesmed. Han tar Idar Linds kritikkk av \u00abSoga om Kark\u00bb ganske humoristisk og vil ikke tilbake til debattklimaet i Studentersamfundet i Trondheim for 25 \u00e5r siden. Den gangen var b\u00e5de han og Lind aktive i ulike fraksjoner p\u00e5 venstresiden, og de kunne ryke i tottene p\u00e5 hverandre over problemstillinger som i dag fortoner seg temmelig sekteriske.Fiskvik er fortsatt oppriktig engasjert i historien om Kark og hans herre som ble f\u00f8dt i samme natt, og han sier at i verdenshistorien finnes det en rekke paralleller til skjebnefellesskapet mellom de to. Stadig har man sett at maktpersoner er blitt forr\u00e5dt av en av sine n\u00e6rmeste og at forr\u00e6deren ogs\u00e5 er blitt drept eller uskadeliggjort kort tid etterp\u00e5. Kark mistet som kjent ogs\u00e5 hodet etter at han hadde kommet til Olav Tryggvason med hodet til H\u00e5kon jarl.- Det handler om forr\u00e6deriets psykologi, sier Fiskvik. Han forteller om C\u00e6sar, som ble sveket av sin s\u00f8nn Brutus, som igjen mistet livet like etterp\u00e5. Charlotte Corday, som drepte den franske revolusjonens despot Jean-Paul Marat mens Marat l\u00e5 i badekaret, ble halshugd. Lin Piao, som var Maos h\u00f8yre h\u00e5nd, fors\u00f8kte \u00e5 gj\u00f8re statskupp, men ble skutt ned da han satt i et fly p\u00e5 vei til Sovjetunionen.- Snorre forteller at hodene til b\u00e5de H\u00e5kon jarl og Kark ble satt p\u00e5 staker p\u00e5 Nidarholm, det vil si Munkholmen. Der satt jo ogs\u00e5 Griffenfeld fengslet. Han hadde v\u00e6rt Frederik IIIs adjutant og ble beskyldt for landsforr\u00e6deri. Historien er full av slike historier, sier Fiskvik. Forr\u00e6derne taper alltid - Hvorfor har personer som har st\u00e5tt maktpersonene n\u00e6r s\u00e5 ofte tatt livet av sine herrer?- Forklaringene kan v\u00e6re mange. Deres tjenere kan ha sett at herrens tid var over, at de ville tape maktkampen. De har rett og slett fors\u00f8kt \u00e5 stikke av n\u00e5r slaget var tapt. Eller de kan ha \u00f8nsket \u00e5 kvitte seg med en despot, som var tilfellet med C\u00e6sar og Marat. Men forr\u00e6derne har aldri oppn\u00e5dd heltestatus. De er tvert imot blitt drept eller uskadeliggjort. Det eneste unntaket jeg kan huske er den tyske etterretningsgeneralen Gehlen, som hoppet av en m\u00e5ned f\u00f8r krigen var slutt. Han spilte sine kort s\u00e5 godt at han fikk i oppdrag \u00e5 bygge opp den tyske etterretningstjenesten etter krigen. Men stort sett g\u00e5r det som det heter i \u00abSoga om Kark\u00bb, sier Fiskvik, som fortsatt st\u00e5r inne for teksten han sang i ti uker p\u00e5 norsktoppen i 1974:\u00abEin tr\u00e6l vert ikkje fri/om han drep sin jarl for \u00e5 tene ein annan mann./For stormenn er like feig og falsk og umoralsk,/s\u00e5 svik du meg, s\u00e5 svik vel kongen deg.\u00bb"]}, {"field": "category0", "value": "kultur"}, {"field": "contenthash", "value": "2a48e52670483c56cc2cec2bcc7f3405e8aa23ea35c3fc192d3ac44f723a83f6"}, {"field": "createtime", "value": "2015-10-17T23:33:05.000Z"}, {"field": "description", "value": "- Ikke k\u00f8dd med Kark, sier S\u00e6mund Fiskvik med klar adresse til Idar Lind. I gamle dager kranglet de to i Studentersamfundet. N\u00e5 er de uenige om trellen som drepte H\u00e5kon jarl."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7c7f305792c7f816ba8639ea0c3bb6d903aa2bdd.jpg?596db1e0"}, {"field": "dominantthumbnaildimensions", "value": "256x256"}, {"field": "heading", "value": "Kark og andre forr\u00e6dere -adressa.no"}, {"field": "id", "value": "7c7f305792c7f816ba8639ea0c3bb6d903aa2bdd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["jarl", "herre", "sang", "soga", "svik", "historien", "drep", "liv", "forr\u00e6dere"]}, {"field": "kw-entity", "value": ["soga", "isenkram", "gehlen", "c\u00e6sar og marat", "griffenfeld", "maos", "bj\u00f8rnstjerne bj\u00f8rnson", "nidarholm", "snorre", "studentersamfundet", "jean-paul marat", "brutus", "munkholmen", "adresseavisen", "c\u00e6sar", "kark", "sovjetunionen"]}, {"field": "kw-location", "value": ["norge", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["rita westvik", "knut j\u00f8rgen moe", "frederik iii", "idar lind", "olav tryggvason", "charlotte corday", "h\u00e5kon jarl", "s\u00e6mund fiskvik", "lin piao"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kark og andre forr\u00e6dere"}, {"field": "og-type", "value": "article"}, {"field": "og-url", "value": "http://www.adressa.no/kultur/article313094.ece"}, {"field": "pageclass", "value": ["article"]}, {"field": "publishtime", "value": "2000-12-15T23:00:00.000Z"}, {"field": "recs-articleid", "value": "3014944"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-15T23:00:00.000Z"}, {"field": "recs-rawtitle", "value": "Kark og andre forr\u00e6dere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Ikke k\u00f8dd med Kark, sier S\u00e6mund Fiskvik med klar adresse til Idar Lind. I gamle dager kranglet de to i Studentersamfundet. N\u00e5 er de uenige om trellen som drepte H\u00e5kon jarl."}, {"field": "thumbnail", "value": "http://content-thumbnail.cxpublic.com/content/thumbnail200x150/7c7f305792c7f816ba8639ea0c3bb6d903aa2bdd.jpg?596db1e0"}, {"field": "thumbnailfullheightdimensions", "value": "200x903"}, {"field": "timestamp", "value": "2017-07-18T06:59:44.000Z"}, {"field": "title", "value": "Kark og andre forr\u00e6dere"}, {"field": "url", "value": "http://www.adressa.no/kultur/article313094.ece"}, {"field": "urlhash", "value": "7c7f305792c7f816ba8639ea0c3bb6d903aa2bdd"}], "score": 1.435466, "siteId": "9222270286501375973", "id": "7c7f305792c7f816ba8639ea0c3bb6d903aa2bdd"}

