{"fields": [{"field": "modifiedtime", "type": "time", "value": "2017-02-12T11:59:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag teater", "Klaus Sonstad", "Mads Bones", "Anne Krigsvoll", "teater", "Musikal", "Tr\u00f8nderrock"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Fattigfolk i opposisjon mot griske maktmennesker, ung og pur kj\u00e6rlighet mot overfladisk kynisme. Flott musikk. Masse tullball.", "Det m\u00e5 jo bli bra? \u00c5 ja da, bra blir det. To timer og 50 minutter med v\u00e5rmusikal p\u00e5 Tr\u00f8ndelag Teater 2017 blir langt, langt bedre enn hva det kunne v\u00e6re grunn til \u00e5 forvente.", "\u00c5rsaken til at det blir s\u00e5 bra er f\u00f8rst og fremst at samtlige involverte ser ut til \u00e5 ha g\u00e5tt til oppgaven med hundre prosent alvor. Tull og t\u00f8ys er vel og bra, karikerte enkeltpersoner ogs\u00e5. Men for at dette skal fungere m\u00e5 det m\u00e5 st\u00e5 noe p\u00e5 spill. Vi m\u00e5 tro p\u00e5 og \u00abholde med\u00bb Robin og prinsesse Marions kj\u00e6rlighet. Vi m\u00e5 bli indignert over sheriffen av Nottinghams hensynsl\u00f8se innkreving av skatt og over skrulleprins Johans egoistisme.", "LES OGS\u00c5: Vi er de st\u00f8rste divaene p\u00e5 teatret", "Og s\u00e5 skal vi i tillegg le av L\u00f8seth i yndlingsrollen som dekadent skrulle, av broder Tiks ukontrollerte str\u00f8m av kj\u00f8nnsrelaterte ukvemsord, av en kastrert b\u00f8ddel, av en enfoldig r\u00f8ver.", "Vi skal innom de obligatoriske anakronismene , at Richard L\u00f8vehjerte er p\u00e5 R\u00f8de korstog i regi av Konger uten grenser, at prinsesse Marion har g\u00e5tt syv \u00e5r p\u00e5 Lipa i Liverpool, at r\u00f8verne i skogen er overvintra hippier som arrangerer Sherwoodstock-festival, at Amme Krigsvoll er en gjenommtatovert punkbestemor, at biskop Kvalme og Lady Galla er sentrale skikkelser, at Hans Petter Nilsen muligens har modellert sin sheriff av Nottingham etter festivalgr\u00fcnder Svein Bj\u00f8rge, at han ser om han kan finne noe diesel te han Dahl n\u00e5r han skal tenne p\u00e5 skogen. S\u00e5nne ting. Noen av disse p\u00e5funnene er morsommere enn andre, det viktigste er at de bare er krydder i forhold til en hovedhistorie med karakterer vi tror p\u00e5.", "Sentralt i dette st\u00e5r hovedrollene Robin Hood og prinsesse Marion, som blir formidlet med imponerende troverdig inderlighet av Gunnar Eiriksson og Mari Hauge Einbu. De er omkranset av mer humoristisk baserte rolleskikkelser, men kanskje spesielt deres to n\u00e6rmeste \u2013 henholdsvis Klaus \u00abLille-Jon\u00bb Sonstad og Anne \u00abAmme\u00bb Krigsvoll kombinerer humor og hjertevarme p\u00e5 finfint vis. Rundt dem igjen, et variert oppbud av rolleskikkelser i en frodig str\u00f8m av begivenheter i en effektiv dreiescene som veksler mellom livet i skogen og i slottst\u00e5rnet. Det er alltids et par tre ting som foreg\u00e5r samtidig, alltids detaljer \u00e5 legge merke til \u2013 enten du er mest opptatt av Josefine Frida Petterson som spiller Samantha Fox, Jon Frostad som en noen hundre \u00e5r gammel butler eller Mari Haugen Smistad som foruten \u00e5 synge supert, dukker opp i mange sm\u00e5 roller.", "LES OGS\u00c5: Det starter med Rai Rai og ender med Voi Voi", "Forventningene i salen var tydelig h\u00f8ye under festpremieren l\u00f8rdag kveld. Selv var jeg blant dem der forventningsfryden var skrekkblandet. Jeg visste sannelig ikke hvor festlig jeg syntes grunnideen var, alts\u00e5 myten om Robin Hood formidlet som musikal med base i pop og rockmusikk fra Trondheim og Tr\u00f8ndelagen.", "Og hadde det bare v\u00e6rt de tr\u00f8nderfestlige signaturl\u00e5tene \u00abRai Rai\u00bb, \u00abLevva livet\u00bb og \u00abDet g\u00e5r likar no\u00bb vet jeg ikke om jeg hadde v\u00e6rt s\u00e5 entusiastisk etterp\u00e5 heller. De er i hvert fall ikke fremf\u00f8ringen av disse som er beholdning i forestillingen.", "Kanskje alle (bortsett kanskje fra artistene selv) skal v\u00e6re glad for at DumDum Boys, TNT; Stage Dolls og The Kids sa nei takk til at deres l\u00e5ter skulle v\u00e6re med p\u00e5 dette. For med det f\u00e5r vi mulighet til \u00e5 (gjen) oppdage mer skjulte perler. Tre Sm\u00e5 Kineseres l\u00e5tkatalog blir hyppig brukt, med et tidlig h\u00f8ydepunkt i \u00abGammel sykkel\u00bb og senere en aldeles herlig \u00abEplekake med krem\u00bb. N\u00e5r Olve L\u00f8seth som prins Johan synger Har du h\u00f8rt at ingenting ber\u00f8re m\u00e6? mens han ikke vil fore en befolkning som trygler etter br\u00f8d med kake, fordi det er hans kake, s\u00e5 blir denne l\u00e5ten selve den tidl\u00f8se kjernen i stykkets hovedtema.", "LES OGS\u00c5: Landets eldste og yngste teater", "\u00ab\u00c6 har itj sagt\u00bb str\u00e5ler blant flere DDE-bidrag, Petter Wavolds \u00abGammel kj\u00e6rlighet ruste aldri\u00bb formidles med \u00e6rb\u00f8dig respekt av prinsesse Marion, Tyslands \u00abGr\u00e6vva m\u00e6 ne\u00bb er perfekt timet \u2013 og s\u00e5 er \u00abLys og varme\u00bb gjort i hundre prosent alvor.", "To l\u00e5ter av Difference er blant h\u00f8ydepunktene, sammen med to av Ida Jenshus, en av Ary og to av Margareth Berger. Blant musikalens kjernel\u00e5ter er hennes Grand Prix-l\u00e5t \u00abFeed You My Love\u00bb, flott formidlet av Ingrid Bergstr\u00f8m i en virkelig spektakul\u00e6r kostymeparty-scene.", "Den alene varer i over fem minutter og er det beste eksemplet p\u00e5 at regiss\u00f8r Mads Bones og resten av gjengen ikke bare tar historien, men musikalsjangeren p\u00e5 alvor. Oppbudet av skuespillere, overd\u00e5dig scenografi, alt drar i samme retning. Det gir publikum en f\u00f8lelse av at her er det ikke spart p\u00e5 noe. Her skal publikum underholdes.", "LES OGS\u00c5: Mye moro, men ingen smash hit", "Frode Rasmussen som forteller , en puslete ettertenksom gammelkong Richard, er blant ingrediensene som en kan tenke ikke er hundre prosent n\u00f8dvendig. Men som samtidig gir oppsetningen en ekstra dimensjon og publikum noe ekstra. Her er det mange slike uviktige, men viktige, detaljer.", "Og i mylderet av detaljer var jeg nesten i ferd med \u00e5 glemme det viktigste:", "I bunn av det hele er et aldeles fabelaktig band. Punktum."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "7e9cf9480f4a940572b11560912283ccf929c1beaa11cc8b1f014f67081ddb35"}, {"field": "createtime", "value": "2017-02-12T10:31:29.000Z"}, {"field": "description", "value": "Med mengder av tull og fjas, og minst like mye lys & varme, ender v\u00e5rens musikalsatsing p\u00e5 Tr\u00f8ndelag Teater i triumf."}, {"field": "dominantimage", "value": "http://www.adressa.no/pluss/kultur/article14209034.ece/upni5h/ALTERNATES/w980-default/Robin-Hood-4073"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a8d049bc5ed7a6f95aa440911d98e04efcc2594.jpg?59931d88"}, {"field": "dominantthumbnaildimensions", "value": "300x169"}, {"field": "heading", "value": "Visst blir det liv i Sherwoodskogen -adressa.no"}, {"field": "id", "value": "3a8d049bc5ed7a6f95aa440911d98e04efcc2594"}, {"field": "keyword", "value": ["Tr\u00f8ndelag teater", "Klaus Sonstad", "Mads Bones", "Anne Krigsvoll", "teater", "Musikal", "Tr\u00f8nderrock"]}, {"field": "keywords", "value": "Tr\u00f8ndelag teater,Klaus Sonstad,Mads Bones,Anne Krigsvoll,teater,Musikal,Tr\u00f8nderrock"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["prinsesse", "l\u00e5ter", "alvor", "formidlet", "hundre", "musikal", "hundre prosent alvor", "gammel", "teater", "hundre prosent"]}, {"field": "kw-entity", "value": ["dolls og the kids", "feed you my love", "sm\u00e5 kineseres", "lys", "sherwoodskogen", "eplekake", "kvalme og lady galla", "lille-jon", "sonstad og anne", "gr\u00e6vva", "amme krigsvoll", "tr\u00f8ndelag teater", "krigsvoll", "lipa", "hans petter nilsen", "voi voi", "the kids", "grand prix", "tr\u00f8ndelag teater 2017", "trondheim og tr\u00f8ndelagen", "levva", "ary", "tiks", "gammel", "konger", "sherwoodstock", "tyslands", "dumdum boys", "dahl", "r\u00f8de", "gunnar eiriksson og mari hauge einbu", "rai rai", "johan", "difference"]}, {"field": "kw-location", "value": ["liverpool", "nottingham", "marion"]}, {"field": "kw-pageclass", "value": "article"}, {"field": "kw-person", "value": ["gunnar eiriksson", "mari hauge einbu", "mari haugen smistad", "josefine frida petterson", "petter wavolds", "samantha fox", "ida jenshus", "olve l\u00f8seth", "richard l\u00f8vehjerte", "lady galla", "frode rasmussen", "ingrid bergstr\u00f8m", "svein bj\u00f8rge", "klaus sonstad", "margareth berger", "robin hood", "mads bones", "jon frostad"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article14209034.ece/upni5h/ALTERNATES/w980-default/Robin-Hood-4073"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Visst blir det liv i Sherwoodskogen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2017/02/12/Visst-blir-det-liv-i-Sherwoodskogen-14209036.ece"}, {"field": "pageclass", "value": ["article"]}, {"field": "publishtime", "value": "2017-02-12T10:27:21.000Z"}, {"field": "recs-articleid", "value": "14209036"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2017-02-12T10:27:21.000Z"}, {"field": "recs-rawtitle", "value": "Visst blir det liv i Sherwoodskogen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Med mengder av tull og fjas, og minst like mye lys & varme, ender v\u00e5rens musikalsatsing p\u00e5 Tr\u00f8ndelag Teater i triumf."}, {"field": "thumbnail", "value": "http://content-thumbnail.cxpublic.com/content/thumbnail200x150/3a8d049bc5ed7a6f95aa440911d98e04efcc2594.jpg?59931d88"}, {"field": "thumbnailfullheightdimensions", "value": "200x1948"}, {"field": "timestamp", "value": "2017-08-15T16:12:56.000Z"}, {"field": "title", "value": "Like deler fjas og alvor er en vinnerformel"}, {"field": "url", "value": "http://www.adressa.no/pluss/kultur/2017/02/12/Visst-blir-det-liv-i-Sherwoodskogen-14209036.ece"}, {"field": "urlhash", "value": "3a8d049bc5ed7a6f95aa440911d98e04efcc2594"}], "score": 0.43126073, "siteId": "9222270286501375973", "id": "3a8d049bc5ed7a6f95aa440911d98e04efcc2594"}

