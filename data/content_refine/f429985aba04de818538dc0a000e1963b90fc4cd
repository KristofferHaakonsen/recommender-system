{"fields": [{"field": "modifiedtime", "type": "time", "value": "2015-10-05T13:32:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl", "professor emeritus", "institutt for historiske studier", "ntnu"]}, {"field": "body", "value": ["Saken oppdateres.", "P\u00e5 denne datoen ble hun kanonisert av paven i 1391. I 1969 ble imidlertid hennes minnedag flyttet til d\u00f8dsdagen den 23. juli.", "Siden ogs\u00e5 Trondheim har f\u00e5tt et birgittinerkloster p\u00e5 Tiller, kan det v\u00e6re p\u00e5 sin plass \u00e5 se litt n\u00e6rmere p\u00e5 denne enest\u00e5ende kvinnens liv og virke. Birgitta ble f\u00f8dt i n\u00e6rheten av Uppsala omkring 1303. Hennes far var den rike godseieren og lagmannen Birger Persson; hennes mor var i slekt med kongefamilien. I ung alder ble hun giftet bort til lagmannss\u00f8nnen Ulf Gudmarsson. De bosatte seg p\u00e5 g\u00e5rden Ulv\u00e5sa i n\u00e6rheten av Vadstena. Paret fikk ikke mindre enn \u00e5tte barn, fire av hvert kj\u00f8nn. P\u00e5 1330-tallet ble hun overhoffmesterinne hos dronning Blanka av Namur.", "Birgitta organiserte familiens religi\u00f8se liv med fellesb\u00f8nn og valfarter. Hennes f\u00f8rste pilegrimsreise gikk i 1339 til hellig Olavs skrin i Nidaros. To \u00e5r senere valfartet hun sammen med sin mann til apostelen Jakobs grav i Santiago de Compostela. Denne reisen ble en sterk spirituell opplevelse for de to. Da hennes mann d\u00f8de i Alvastra kloster i 1344, kom det et vendepunkt i Birgittas liv. Hun tok gifteringen av fingeren, fordelte storparten av sine eiendeler og henga seg til et liv i bot og b\u00f8nn. Birgitta fikk n\u00e5 \u00e5penbaringer fra Kristus, der han k\u00e5ret henne til sin brud og taler\u00f8r p\u00e5 jorden. For at visjonene skulle forst\u00e5s og tolkes p\u00e5 riktig m\u00e5te, skulle hun ta kontakt med magister Mattias. Birgitta ble boende p\u00e5 Alvastra, der hun hadde n\u00e6r kontakt med den nevnte magister og to skriftefedre som begge het Peter Olofsson fra henholdsvis Alvastra og Sk\u00e4nninge. Birgitta gjenga sine \u00e5penbaringer til Peter fra Alvastra, som skrev dem ned p\u00e5 latin. For \u00e5 unng\u00e5 teologiske feilgrep, ble nedtegnelsene kontrollert av h\u00f8yere geistlige. Birgittas \u00e5penbaringer er ikke l\u00e6rde teologiske fremstillinger med hyppige referanser til Bibelen eller kirkefedrene, de er mer praktiske og konkrete, ofte med utgangspunkt i misforhold i samfunn og kirke. Med tiden skulle Birgittas himmelske \u00e5penbaringer fylle flere store bind med 1400 sider tekst.", "I 1345 skjedde det en viktig begivenhet i Birgittas liv. Kristus \u00e5penbarte seg for henne p\u00e5 Vadstena slott og dikterte henne de 31 reglene, Regula Salvatoris , som skulle v\u00e6re rettesnor for det kloster Birgitta fikk i oppdrag \u00e5 stifte. Selv om reglementet var diktert av Kristus selv, var det ikke uproblematisk, da kirkem\u00f8tene i 1215 og 1275 hadde fastsl\u00e5tt at det ikke skulle opprettes nye klosterordener. Birgittas orden m\u00e5tte derfor etableres som en variant av en eksisterende orden. Klosterplanene kom et stort skritt n\u00e6rmere konkretisering da kong Magnus Eriksson i sitt testamente av 1346 skjenket Vadstena slott til klosterprosjektet. Betydelige skatteinntekter fra Norge ble ogs\u00e5 \u00f8remerket til form\u00e5let.", "Birgitta fikk en \u00e5penbaring som gikk ut p\u00e5 at hun skulle reise til Roma og bli der til hun s\u00e5 paven (som p\u00e5 denne tid var i Avignon) og keiseren komme sammen. I 1349 reiste Birgitta til Roma for \u00e5 etterkomme Kristi befaling og f\u00e5 sin nye klosterregel godkjent. Her ble hun resten av livet.", "Birgitta foretok mange pilegrimsreiser b\u00e5de mot nord og s\u00f8r innenfor det n\u00e5v\u00e6rende Italias grenser. I 1371 fikk hun en \u00e5penbaring som sa at hun skulle reise til det Hellige Land. Med p\u00e5 pilegrimsferden 1372\u201373 fulgte blant annet hennes svenske skriftefedre og tre av hennes barn. P\u00e5 reisen fikk Birgitta mektige \u00e5penbaringer i Jerusalem og Betlehem som blant annet fikk betydning for hvordan Jesu f\u00f8dsel ble fremstilt i kunsten. Det var en krevende reise og kort etter hjemkomsten til Roma d\u00f8de Birgitta den 23. juli 1373 i Casa di Sta Brigida, som i dag er moderkloster i ordenen. Hennes levninger ble fraktet over land til Danzig og videre sj\u00f8veien til Sverige. Etter sju m\u00e5neder kom kisten til Vadstena og ble mottatt med stor begeistring der den 4. juli 1374.", "I 1370 hadde Birgitta klart \u00e5 f\u00e5 pave Urban V til \u00e5 stadfeste hennes orden som en undergren av Augustins klosterregel, samtidig som det ble gitt tillatelse til \u00e5 opprette kloster i Vadstena. Etter at hennes datter Katarina og en delegasjon av svenske geistlige hadde ut\u00f8vd et visst politisk press, stadfestet en pavebulle i 1378 den nye organisasjonen. Birgittinerordenen skulle baseres p\u00e5 Augustins regel, men i enkeltheter organiseres etter Birgittas forskrifter. H\u00f8sten 1384 ble Vadstena kloster h\u00f8ytidelig innviet og ble etter hvert moderkloster til en rekke Birgitta-klostre i mange land. Klostre av denne ordenen skulle opprinnelig ha b\u00e5de nonner og munker. Birgitta ble kanonisert av pave Bonifacius IX 7. oktober 1391. Hennes datter Katarina ble saligforklart hundre \u00e5r etter sin d\u00f8d og levninger av mor og datter befinner seg n\u00e5 i det fl\u00f8yelskledde skrinet man kan beskue i Vadstena kirke. I 1999 ble Birgitta utropt til skytshelgen for Europa.", "P\u00e5 1420-tallet ble det med biskop Aslak Bolts st\u00f8tte besluttet \u00e5 omdanne det tidligere benediktinerklosteret Munkeliv i Bergen til et birgittinerkloster. I Nidarosdomen var det et alter viet til Birgitta med et tilh\u00f8rende jordegods, der Staup i Skogn var hovedg\u00e5rd. Birgittas festdag ble i Nidaros bisped\u00f8mme feiret med graden semiduplex.", "Etter reformasjonen ble klostrene i Sverige og Norge nedlagt, men ordenen fortsatte sitt virke i andre land. I 1911 grunnla Elisabeth Hesselblad en ny birgittinsk kongregasjon i Roma som senere fikk sitt hovedsete i Birgitta-huset. Nonneklosteret p\u00e5 Tiller h\u00f8rer til denne gren av birgittinerordenen.", "mailto:audun.dybdahl@ntnu.no", "Audun Dybdahl, professor emeritus, Institutt for historiske studier, NTNU"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "27675e5bca82b28d71125df579c25cb8cc691520c0e75ff90a053c07b4c212a6"}, {"field": "createtime", "value": "2015-10-07T06:20:57.000Z"}, {"field": "description", "value": "If\u00f8lge den gamle kirkekalenderen og primstaven ble helgenen Birgittas messedag feiret den 7. oktober."}, {"field": "dominantimage", "value": "http://www.adressa.no/meninger/kronikker/article11648270.ece/p5nz4r/ALTERNATES/w980-default/Trondenes%202IMG_8407.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f429985aba04de818538dc0a000e1963b90fc4cd.jpg?5978179d"}, {"field": "dominantthumbnaildimensions", "value": "300x169"}, {"field": "heading", "value": "Sancta Birgitta og hennes orden -adressa.no"}, {"field": "id", "value": "f429985aba04de818538dc0a000e1963b90fc4cd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["kloster", "pave", "liv", "orden", "reise", "\u00e5penbaring", "ordenen"]}, {"field": "kw-entity", "value": ["nidarosdomen", "sta brigida", "ulv\u00e5sa", "jakobs", "regula salvatoris", "kristi", "jerusalem og betlehem", "danzig", "institutt", "tiller", "birgitta", "nidaros", "blanka", "munkeliv", "augustins", "kristus", "mattias", "alvastra og sk\u00e4nninge", "casa di sta brigida", "jesu", "bonifacius ix", "hellige land", "olavs", "bibelen", "italias", "staup", "katarina", "urban v", "sverige og norge", "alvastra"]}, {"field": "kw-location", "value": ["europa", "roma", "skogn", "vadstena", "sverige", "avignon", "trondheim", "namur", "norge", "bergen", "santiago de compostela", "uppsala"]}, {"field": "kw-pageclass", "value": "article"}, {"field": "kw-person", "value": ["audun dybdahl", "peter olofsson", "magnus eriksson", "aslak bolts", "birger persson", "ulf gudmarsson", "elisabeth hesselblad"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11648270.ece/p5nz4r/ALTERNATES/w980-default/Trondenes%202IMG_8407.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sancta Birgitta og hennes orden"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2015/10/07/Sancta-Birgitta-og-hennes-orden-11648271.ece"}, {"field": "pageclass", "value": ["article"]}, {"field": "publishtime", "value": "2015-10-07T04:00:00.000Z"}, {"field": "recs-articleid", "value": "11648271"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-10-07T04:00:00.000Z"}, {"field": "recs-rawtitle", "value": "Sancta Birgitta og hennes orden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "If\u00f8lge den gamle kirkekalenderen og primstaven ble helgenen Birgittas messedag feiret den 7. oktober."}, {"field": "thumbnail", "value": "http://content-thumbnail.cxpublic.com/content/thumbnail200x150/f429985aba04de818538dc0a000e1963b90fc4cd.jpg?5978179d"}, {"field": "thumbnailfullheightdimensions", "value": "200x1352"}, {"field": "timestamp", "value": "2017-07-26T04:16:29.000Z"}, {"field": "title", "value": "Sancta Birgitta og hennes orden"}, {"field": "url", "value": "http://www.adressa.no/meninger/kronikker/2015/10/07/Sancta-Birgitta-og-hennes-orden-11648271.ece"}, {"field": "urlhash", "value": "f429985aba04de818538dc0a000e1963b90fc4cd"}], "score": 1.3037022, "siteId": "9222270286501375973", "id": "f429985aba04de818538dc0a000e1963b90fc4cd"}

