{"fields": [{"field": "modifiedtime", "type": "time", "value": "2012-06-20T11:42:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For to uker siden presenterte finansbladet Kapital landets 400 rikeste personer. Aller rikest i Tr\u00f8ndelag er utvilsomt Odd Reitan med en ansl\u00e5tt verdi p\u00e5 hele 6000 millioner kroner.", "Skatterabatt", "Ligningsetaten har en ganske annen verdivurdering av kj\u00f8pmannen. Der legger man til grunn at Reitan kun er god for 41 millioner kroner - 0,7 prosent av markedsverdien Kapital kom frem til. Derfor betalte han heller ikke mer enn \u00e9n million kroner i personlig skatt i 2002. Genistreken i skattesammenheng var \u00e5 ta Reitan Narvesen av b\u00f8rs. Dermed oppn\u00e5dde handelskonsernet en skatterabatt p\u00e5 35 prosent. B\u00f8rsnoterte aksjer beskattes derimot fullt ut.", "Null verdt", "Skipsreder Ole T. Bj\u00f8rnevik betaler kun 65 000 kroner i skatt - til tross for at Kapital mener hans skipsfl\u00e5te og eiendommer er verdt 480 millioner kroner. I ligningsprotokollen kommer formuen frem som null verdt. Bj\u00f8rnevik nyter godt av en nedskrevet skipsfl\u00e5te.", "- Det gjelder \u00e5 posisjonere seg s\u00e5 man slipper \u00e5 betale skatt. Men det skal selvf\u00f8lgelig skje innenfor lovens rammer. Det er viktig \u00e5 ha gode skatteadvokater, sier Bj\u00f8rnevik.", "- Synes du at du bidrar tilstrekkelig til fellesskapet n\u00e5r du betaler 65 000 kroner i skatt?", "- Jeg har betalt masse skatt f\u00f8r. Noen \u00e5r betaler jeg lite, andre \u00e5r langt mer. Samlet sett kommer jeg slett ikke d\u00e5rlig ut av mine bidrag til fellesskapet.", "- Synes du Kapitals anslag gir et riktig bilde av dine verdier?", "- Det vil jeg ikke kommentere. Jeg hater \u00e5 figurere p\u00e5 slike lister. Du kan f\u00e5 plassen min i stedet, du!", "- Skj\u00f8nner du at vanlige l\u00f8nnsmottakere kan synes skattesystemet virker urettferdig?", "- Det kan jeg skj\u00f8nne. Det skulle v\u00e6rt flat skatt - 28 prosent - p\u00e5 alt. Men all min skatt har jeg likevel betalt med glede, forteller rederen.", "Royal Garden Hotel, som han frem til denne uka eide alene, blir heller ikke fullt beskattet. Hotellet ble n\u00e5 omsatt for 372,5 millioner kroner, mens ligningstaksten lyder p\u00e5 105 millioner kroner.", "Skjemmes", "Eiendomsbaron Ivar Koteng er ikke p\u00e5 Kapitals liste. Han er imidlertid en av Trondheims rike som betaler null i skatt. Tidligere har Koteng beklaget seg over at han ikke fikk betale skatt, selv om han ba om det. Samtidig lovet han at i \u00e5r skulle det bli annerledes.", "- Jeg greide det ikke. Det er med skam \u00e5 melde! Men neste \u00e5r blir det - garantert, sier Koteng.", "- N\u00e5 har ikke jeg mer lyst enn andre \u00e5 betale skatt - jeg har bare st\u00f8rre muligheter enn andre for \u00e5 slippe. Men neste \u00e5r blir det i hvert fall halvannen million i skatt. Da kommer overskuddene, sier Koteng.", "En annen som har sl\u00e5tt seg stort opp innenfor eiendom er \u00d8yvind Christensen i Rema Nord - en av Ole T. Bj\u00f8rneviks jaktkompiser. Han er nysl\u00e5tt \u00abmedlem\u00bb av nullskattklubben, men visste ikke det f\u00f8r Adresseavisen ringte ham.", "- Jeg tror det har \u00e5 gj\u00f8re med at jeg har fisjonert noen av selskapene mine. Fikk 22 sp\u00f8rsm\u00e5l fra ligningskontoret - klarte ikke svare p\u00e5 ett av dem. Men jeg h\u00e5per ikke jeg blir med i den klubben lenge. I \u00e5r har jeg tjent gode penger s\u00e5 det blir nok skatt neste \u00e5r, tror Christensen.", "Ole T. Bj\u00f8rnevik bruker gode skatteadvokater.Ivar Koteng klarte ikke betale skatt i \u00e5r heller.\u00d8yvind Christensen - nysl\u00e5tt medlem av nullskattklubben.Odd Reitan - god for bare 41 millioner."]}, {"field": "category0", "value": "nyheter"}, {"field": "contenthash", "value": "55eede950465476d1de70abedd42bcb6604bd9a0497482f3a149f397a2177688"}, {"field": "createtime", "value": "2017-03-09T20:55:24.000Z"}, {"field": "description", "value": "De aller rikeste slipper \u00e5 skatte etter evne. Tr\u00f8ndelags 11 mest formuende sitter p\u00e5 verdier for ti milliarder kroner, men betalte i fjor bare 58 millioner kroner i skatt. - Det gjelder \u00e5 ha gode skatteadvokater, fastsl\u00e5r mangemillion\u00e6r Ole T. Bj\u00f8rnevik."}, {"field": "dominantimage", "value": "http://www.adressa.no/incoming/article1055000.ece5/ALTERNATES/w980-default/ver2%20Koteng"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2b0592613f295e72c16430b8b97de293ae84c397.jpg?58c1c13c"}, {"field": "dominantthumbnaildimensions", "value": "300x169"}, {"field": "heading", "value": "De rikeste slipper billig -adressa.no"}, {"field": "id", "value": "2b0592613f295e72c16430b8b97de293ae84c397"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["million kroner", "betale", "kroner", "rikeste slipper billig", "million", "skatt"]}, {"field": "kw-entity", "value": ["reitan", "trondheims", "garden hotel", "reitan narvesen", "rema nord", "adresseavisen", "kapital"]}, {"field": "kw-location", "value": "tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["ivar koteng", "ole t. bj\u00f8rnevik", "odd reitan", "\u00f8yvind christensen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1055000.ece5/ALTERNATES/w980-default/ver2%20Koteng"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De rikeste slipper billig"}, {"field": "og-type", "value": "article"}, {"field": "og-url", "value": "http://www.adressa.no/nyheter/article45068.ece"}, {"field": "pageclass", "value": ["article"]}, {"field": "publishtime", "value": "2003-10-11T12:45:26.000Z"}, {"field": "recs-articleid", "value": "901047"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-10-11T12:45:26.000Z"}, {"field": "recs-rawtitle", "value": "De rikeste slipper billig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "De aller rikeste slipper \u00e5 skatte etter evne. Tr\u00f8ndelags 11 mest formuende sitter p\u00e5 verdier for ti milliarder kroner, men betalte i fjor bare 58 millioner kroner i skatt. - Det gjelder \u00e5 ha gode skatteadvokater, fastsl\u00e5r mangemillion\u00e6r Ole T. Bj\u00f8rnevik."}, {"field": "thumbnail", "value": "http://content-thumbnail.cxpublic.com/content/thumbnail200x150/2b0592613f295e72c16430b8b97de293ae84c397.jpg?58c1c13c"}, {"field": "thumbnailfullheightdimensions", "value": "200x1700"}, {"field": "timestamp", "value": "2017-03-09T20:55:24.000Z"}, {"field": "title", "value": "De rikeste slipper billig"}, {"field": "url", "value": "http://www.adressa.no/nyheter/article45068.ece"}, {"field": "urlhash", "value": "2b0592613f295e72c16430b8b97de293ae84c397"}], "score": 0.6367017, "siteId": "9222270286501375973", "id": "2b0592613f295e72c16430b8b97de293ae84c397"}

