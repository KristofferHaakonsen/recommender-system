{"fields": [{"field": "modifiedtime", "type": "time", "value": "2016-12-04T07:27:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "- Det har skjedd til alle tider, sier Torvald Sund (64). Han snakker om tragedien som utspiller seg i hans siste roman, \u00abB\u00f8t nota, fang livet\u00bb. Hovedpersonen, unggutten Rasmus, blir utsatt for seksuelle overgrep og opplever et drama som gj\u00f8r at han mister forstanden.", "Romanen er en rystende god historie, mener Adresseavisens anmelder.", "Det har v\u00e6rt stor oppmerksomhet rundt seksuelle overgrep de siste \u00e5rene, og de siste par ukene er det avdekket et pedofilinettverk som har sjokkert mange. Men overgrep har skjedd til alle tider. I Sunds nye roman skjer det i et lite kystsamfunn p\u00e5 Fosen p\u00e5 1930-tallet.", "- Jeg var ikke klar over at det skulle g\u00e5 s\u00e5 langt da jeg begynte p\u00e5 boka. Dette er den sterkeste historien jeg har skrevet, sier Sund n\u00e5r vi m\u00f8ter ham hjemme i Levanger for \u00e5 snakke om den kritikerroste boka som ogs\u00e5 er nominert til P2-lytternes romanpris.", "Sund var ogs\u00e5 en av mange forfattere som opptr\u00e5dte under Trondheim litteraturfest.", "Han tar oss med til naustet han leier p\u00e5 Nesset og lener seg over en bindalsf\u00e6ring. Faren hans kj\u00f8pte den for 42 kroner i 1922, og s\u00f8nnen hans har tatt godt vare p\u00e5 den. N\u00e5r de ikke var ute med st\u00f8rre fiskerb\u00e5ter, var det slike farkoster de brukte, de han skriver om.", "I den nye boka skjer det ei ulykke p\u00e5 sj\u00f8en. En b\u00e5t kantrer og \u00e9n mann drukner. Ulykken kan ha skjedd i en bindalsf\u00e6ring som den han viser oss. Den kantrer lettere enn den mer stabile \u00e5fjordsf\u00e6ringen som st\u00e5r ved siden av i naustet.", "Torvald Sunds far kj\u00f8pte b\u00e5ten da han var 17 \u00e5r gammel og var fisker hele livet. S\u00f8nnen ble forfatter. Men s\u00f8nnen s\u00f8rger for at livet forfedrene hans levde blir tatt vare p\u00e5. Kystsamfunnet, s\u00e6rlig slik det var i R\u00e5kv\u00e5g, der Sund opprinnelig kommer fra, har v\u00e6rt r\u00e5stoff for mange av de over 30 b\u00f8kene han har skrevet.", "Sund har arbeidet mye som dramatiker. \u00abTrua og saltet\u00bb er ett av mange stykker han har skrevet.", "Han skriver p\u00e5 ramsalt nynorsk ispedd tr\u00f8nderske kraftuttrykk, og det lukter fjord og sild av mange av b\u00f8kene, ogs\u00e5 av den siste, der han henvender seg til voksne lesere.", "Tidligere har han for det meste skrevet for barn og unge, med historiene om den slemme onkel Oskar som de mest kjente. Men han utga den selvbiografiske romanen \u00abSildb\u00f8tta\u00bb for to \u00e5r siden. Og allerede i 1999 kom \u00abSeglet og Dansen\u00bb, der han forteller en historie inspirert av noe som skjedde i hans egen slekt.", "- Onkelen min omkom p\u00e5 sj\u00f8en, og tanta mi ble sittende igjen alene med tre sm\u00e5 unger. Det var utgangspunktet for \u00abSeglet og dansen\u00bb, forteller han.", "Ei mor og hennes tre barn er de sentrale personene ogs\u00e5 i den nye romanen. \u00abB\u00f8t nota, fang livet\u00bb kan leses som en frittst\u00e5ende fortsettelse av \u00abSeglet og Dansen\u00bb, men Sund dikter seg langt bort fra sin egen slekt at han knapt vil nevne det som var den opprinnelige inspirasjonen.", "- Historien utviklet seg slik den gjorde fordi Rasmus p\u00e5 et vis satt ved siden av meg og fortalte mens jeg skrev, sier Sund.", "Rasmus m\u00e5 settes bort p\u00e5 en g\u00e5rd i en annen fjordarm n\u00e5r faren hans d\u00f8r p\u00e5 sj\u00f8en. Hans mor er psykisk ustabil og klarer ikke \u00e5 ta seg av ham. Livet p\u00e5 g\u00e5rden der Rasmus m\u00e5 hjelpe til, er hardt, men han m\u00f8ter Gudtorm, en mann som gir den ensomme 12-13-\u00e5ringen omsorg og blir en farsfigur. Men Gudtorm har farlige drifter og forgriper seg p\u00e5 ham.", "- Rasmus kommer i takknemlighetsgjeld, og n\u00e5r man kommer i takknemlighetsgjeld, er det vanskelig \u00e5 st\u00e5 imot, s\u00e6rlig for en unge, sier Sund.", "N\u00e5r Rasmus etter lang tids overgrep er alene med Gudtorm p\u00e5 sj\u00f8en og det bl\u00e5ser opp, hjelper han til, slik at Gudtorm faller over bord. Han beg\u00e5r rett og slett et mord, selv om omgivelsene ikke er klar over det.", "Dramatikken tilspisser seg ytterligere n\u00e5r Rasmus et par \u00e5r senere er p\u00e5 fiske med en st\u00f8rre b\u00e5t og de f\u00e5r et lik i nota. Det er Gudtorms lik som har g\u00e5tt i garnet. P\u00e5kjenningen blir for stor og Rasmus havner p\u00e5 det som p\u00e5 30-tallet het Rotvold Sindsygeasyl.", "Man kan si at overgrep, drap og galskap er stikkord som beskriver handlingen, men det som skjer har flere nyanser enn som s\u00e5. Religionens grep om folket p\u00e5 kysten er ett tema.", "- Religionen spilte aldri en stor rolle i min egen familie, men jeg s\u00e5 hvordan den preget mange andre p\u00e5 kysten. Ofte ga den folk selvrespekt og f\u00f8rte til at de kunne st\u00e5 med rak rygg selv om de var fattige, sier Sund. Han mener likevel ikke at det var mye fattigdom i kulturen han beskriver.", "- Det sp\u00f8rs hvordan man ser det. De jeg skriver om, lengtet bort, de ville opp og fram og ut i verden, men manglet penger og kom ingen vei. De var heldige hvis de fikk oppleve Martnan i Trondheim \u00e9n gang i livet. Men folket i disse fjordene var rike p\u00e5 sild og poteter. De sultet ikke, og de fr\u00f8s ikke. Det var nok verre i arbeiderfamiliene p\u00e5 Lademoen p\u00e5 denne tiden, sier forfatteren, som ogs\u00e5 tar leserne med til Trondheim og det mangfoldige, vidl\u00f8ftige livet p\u00e5 Bratt\u00f8ra og i havneomr\u00e5dene.", "Der er broren til Rasmus i ferd med \u00e5 skape sin egen framtid. Rasmus\u2019 s\u00f8ster starter ogs\u00e5 en tilv\u00e6relse som peker framover. Det m\u00e5 i s\u00e5 fall bli tema for en annen roman. Men om Torvald Sund vil skrive en roman til om de tre s\u00f8sknene fra Fosen, vil han slett ikke kommentere."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "6e3aaaddaca32da8bedc937f99e61cdb81cb7d5267788c974848d2b483d7b662"}, {"field": "createtime", "value": "2017-08-05T12:14:43.000Z"}, {"field": "description", "value": "Torvald Sund skriver om kystkulturen p\u00e5 Fosen for 80 \u00e5r siden \u2013 og om hvordan overgrep kan \u00f8delegge et liv."}, {"field": "dominantimage", "value": "http://www.adressa.no/pluss/kultur/article13876887.ece/gwp32j/ALTERNATES/w980-default/Sund2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0ed9cd5ad8e65e1ce6231fc6462b11e9936f75ff.jpg?5985b6b3"}, {"field": "dominantthumbnaildimensions", "value": "300x169"}, {"field": "heading", "value": ["Skildrer ramsalt tragedie p\u00e5 kysten -adressa.no", "Farens \u00e5fjordsf\u00e6ring", "Lukter fjord og sild", "Rasmus satt ved siden av", "Lik i nota", "Alle dr\u00f8mte seg bort"]}, {"field": "id", "value": "0ed9cd5ad8e65e1ce6231fc6462b11e9936f75ff"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["seksuelle overgrep", "roman", "skrive", "faren", "kysten", "boka", "skrev", "fang livet", "lukter fjord", "liv", "overgrep", "skjer", "ramsalt tragedie", "historie"]}, {"field": "kw-entity", "value": ["fosen", "seglet og dansen", "lademoen", "rotvold sindsygeasyl", "oskar", "adresseavisens", "sildb\u00f8tta", "gudtorm", "bratt\u00f8ra", "martnan", "rasmus", "r\u00e5kv\u00e5g", "seglet", "b\u00f8t"]}, {"field": "kw-location", "value": ["levanger", "nesset", "trondheim"]}, {"field": "kw-pageclass", "value": "article"}, {"field": "kw-person", "value": "torvald sund"}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13876887.ece/gwp32j/ALTERNATES/w980-default/Sund2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skildrer ramsalt tragedie p\u00e5 kysten"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/12/04/Skildrer-ramsalt-tragedie-p%C3%A5-kysten-13876890.ece"}, {"field": "pageclass", "value": ["article"]}, {"field": "publishtime", "value": "2016-12-04T07:27:30.000Z"}, {"field": "recs-articleid", "value": "13876890"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-12-04T07:27:30.000Z"}, {"field": "recs-rawtitle", "value": "Skildrer ramsalt tragedie p\u00e5 kysten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Torvald Sund skriver om kystkulturen p\u00e5 Fosen for 80 \u00e5r siden \u2013 og om hvordan overgrep kan \u00f8delegge et liv."}, {"field": "thumbnail", "value": "http://content-thumbnail.cxpublic.com/content/thumbnail200x150/0ed9cd5ad8e65e1ce6231fc6462b11e9936f75ff.jpg?5985b6b3"}, {"field": "thumbnailfullheightdimensions", "value": "200x2070"}, {"field": "timestamp", "value": "2017-08-05T12:14:43.000Z"}, {"field": "title", "value": "Skildrer ramsalt tragedie p\u00e5 Fosen"}, {"field": "url", "value": "http://www.adressa.no/pluss/kultur/2016/12/04/Skildrer-ramsalt-tragedie-p%c3%a5-kysten-13876890.ece"}, {"field": "urlhash", "value": "0ed9cd5ad8e65e1ce6231fc6462b11e9936f75ff"}], "score": 0.8712581, "siteId": "9222270286501375973", "id": "0ed9cd5ad8e65e1ce6231fc6462b11e9936f75ff"}

