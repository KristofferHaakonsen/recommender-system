{"fields": [{"field": "modifiedtime", "type": "time", "value": "2015-03-06T07:33:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["atle mel\u00f8", "advokat", "deloitte advokatfirma as"]}, {"field": "body", "value": ["Saken oppdateres.", "Naboen syns de er en fryd, mens for deg sperrer de kanskje for utsikten. Kanskje har det ogs\u00e5 v\u00e6rt fristende \u00e5 snike seg ut i nattens mulm og m\u00f8rke og ta saken i egne hender. Eller \u00e5 ta grep n\u00e5r naboen er bortreist.", "Ikke gj\u00f8r det \u2013 det kan koste deg dyrt. Det fikk en hytteeier i S\u00f8gne p\u00e5 S\u00f8rlandet erfare da han felte 14 tr\u00e6r p\u00e5 eiendommen til en hytteforening i omr\u00e5det og m\u00e5tte ut med flere hundre tusen kroner i erstatning. Tr\u00e6rne, som var mellom syv og ti meter h\u00f8ye og mellom 40 og 90 \u00e5r gamle, sperret for sj\u00f8utsikten hans \u2013 dermed fjernet han dem like godt, i tillegg til at han skar toppene av fem andre furutr\u00e6r.", "Hytteforeningen gikk til erstatningssak mot hytteeieren, som bestred ansvar, da han hevdet han hadde f\u00e5tt samtykke fra foreningen til \u00e5 hugge tr\u00e6rne.", "Tingretten s\u00e5 det ikke p\u00e5 den m\u00e5ten, og d\u00f8mte hytteeieren til \u00e5 betale 800000 kroner i erstatning. Hytteeieren anket til lagmannsretten, som fastsatte erstatningen til 600000. For lagmannsretten aksepterte hytteeieren at det forel\u00e5 ansvarsgrunnlag, men gjorde gjeldende at han bare hadde utvist simpel og ikke grov uaktsomhet og at dette m\u00e5tte ha betydning for erstatningsutm\u00e5lingen. Lagmannsretten var enig i at graden av uaktsomhet skulle ha betydning for erstatningens st\u00f8rrelse, men mente at hytteeieren hadde utvist grov og ikke simpel uaktsomhet, slik at graden av uaktsomhet egentlig bare virket skjerpende ved fastsettelsen av erstatningens st\u00f8rrelse.", "Hytteeieren anket s\u00e5 erstatningsutm\u00e5lingen til H\u00f8yesterett, som tillot anken fremmet.", "H\u00f8yesterett var ikke i tvil om at hytteeieren hadde handlet grovt uaktsomt:", "\u00abKjernen er at [hytteeieren], etter en l\u00f8selig muntlig ordveksling med hyttelederen om mulig kutting av et ubestemt og uidentifisert antall tr\u00e6r, og uten \u00e5 ha mottatt svar p\u00e5 to e-poster om dette, selv igangsatte hogst av 14 tr\u00e6r, pluss topping av ytterligere fem. Grunnlaget for \u00e5 tro at han hadde foreningens samtykke var dermed s\u00e5pass tynt at det ikke kan v\u00e6re tvil om at han handlet grovt uaktsomt.\u00bb", "Retten fant at utgangspunktet for erstatningsutm\u00e5lingen m\u00e5tte tas i den bestemmelse i skadeserstatningsloven som fastsetter at tingskade og annen formuesskade skal dekke den skadelidtes \u00f8konomiske tap. Dette forst\u00e5s slik at skadelidte skal stilles \u00f8konomisk som om skaden ikke hadde skjedd. Har eiendommen sunket i verdi p\u00e5 grunn av skaden, vil verditapet danne et utgangspunkt.", "Partene var enige om at hytteforeningens eiendom ikke hadde f\u00e5tt redusert salgsverdi p\u00e5 grunn av hogsten. Det forel\u00e5 derfor ikke noe formuestap i tradisjonell forstand. Skaden l\u00e5 i den reduserte bruksnytelsen, med mindre skjerming mot innsyn fra naboeiendommen, og de negative estetiske og opplevelsesmessige konsekvensene av at et helt skogsomr\u00e5de var rasert. Hytteforeningen \u00f8nsket derfor s\u00e5 langt det var mulig \u00e5 foreta gjenopprettende tiltak som kunne bringe noen av disse verdiene tilbake.", "Sp\u00f8rsm\u00e5let som H\u00f8yesterett m\u00e5tte ta stilling til, var s\u00e5ledes om kostnadene forbundet med slike gjenopprettende tiltak, kunne kreves erstattet \u2013 eventuelt i hvor stor utstrekning. Om dette ble det uttalt:", "\u00abUtgangspunktet er at n\u00f8dvendige og p\u00e5regnelige utgifter til gjenoppretting skal erstattes. Full gjenoppretting av et tre eller et skogsomr\u00e5de vil i den grad det er praktisk mulig, kunne v\u00e6re sv\u00e6rt kostbart. Hvilke tiltak som kan kreves erstattet blir i stor grad et skj\u00f8nnssp\u00f8rsm\u00e5l, hvor det ogs\u00e5 legges vekt p\u00e5 at skadelidte i rimelig utstrekning og etter evne plikter \u00e5 begrense skaden ... Retten m\u00e5 i det enkelte tilfelle foreta en konkret vurdering av hvilke gjenopprettingstiltak det er rimelig og fornuftig at settes i verk.\u00bb", "Lagmannsretten hadde kommet til at det ikke ville v\u00e6re rimelig \u00e5 gi erstatning basert p\u00e5 full og \u00f8yeblikkelig reetablering av vegetasjonen av samme kvalitet, omfang og h\u00f8yde som f\u00f8r. Dette var H\u00f8yesterett enig i. Utplanting av fullvoksne tr\u00e6r er kostbart og krevende, og ville slik retten s\u00e5 det, bare unntaksvis kunne kreves dekket fullt ut. Men n\u00e5r omgivelsenes karakter var blitt s\u00e5 dramatisk endret som her, ved at en hel liten skog var rasert, var det etter rettens skj\u00f8nn ikke urimelig at erstatningen \u00e5pnet for en raskere gjenoppretting av eiendommens preg og kvaliteter enn det billigste alternativet ville f\u00f8re til.", "H\u00f8yesterett var derfor enig med lagmannsretten i at erstatningen burde sette hytteforeningen \u00f8konomisk i stand til \u00e5 plante noen st\u00f8rre tr\u00e6r ved siden av den mindre vegetasjonen, for \u00e5 gjenopprette noe av skogf\u00f8lelsen. Men omfanget av hva som var rimelige tiltak skulle ikke utvides fordi hytteeieren hadde v\u00e6rt grovt uaktsom. Hytteforeningen m\u00e5tte derfor n\u00f8ye seg med noen f\u00e6rre av de kostbare h\u00f8ye tr\u00e6rne enn det lagmannsretten hadde lagt til grunn. Ut fra en totalvurdering kom H\u00f8yesterett til at erstatningen burde settes til 400000 kroner.", "Moralen? Noen ganger ser man ikke skogen for bare tr\u00e6r. Sp\u00f8r for all del naboen om lov f\u00f8r du feller tr\u00e6r eller setter i verk andre tiltak p\u00e5 eiendommen hans eller hennes. Forviss deg ogs\u00e5 om at du har den n\u00f8dvendige tillatelse for tiltaket f\u00f8r du setter i gang. Hvis ikke kan det bli dyrt."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "2af4f350737671cb3b92dc1f5b004ea5eadfe5274f0fc43799b2bbb8e6c28847"}, {"field": "createtime", "value": "2016-02-07T07:27:18.000Z"}, {"field": "description", "value": "Er du blant dem som irriterer deg over tr\u00e6r, ripsb\u00e6rbusker eller andre buskevekster p\u00e5 naboens eiendom."}, {"field": "dominantimage", "value": "http://www.adressa.no/meninger/kronikker/article10719564.ece/c8ay36/ALTERNATES/w980-default/Motorsag.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2d7db8f0189938de41d3e594c4b9495a0945542.jpg?59790f74"}, {"field": "dominantthumbnaildimensions", "value": "300x169"}, {"field": "heading", "value": "Dyrt \u00e5 ta seg til rette -adressa.no"}, {"field": "id", "value": "c2d7db8f0189938de41d3e594c4b9495a0945542"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["eiendom", "tro", "uaktsom", "grovt uaktsom", "hytteeier", "tiltak", "erstatning", "handlet grovt uaktsomt"]}, {"field": "kw-entity", "value": "h\u00f8yesterett"}, {"field": "kw-location", "value": ["s\u00f8rlandet", "s\u00f8gne"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10719564.ece/c8ay36/ALTERNATES/w980-default/Motorsag.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dyrt \u00e5 ta seg til rette"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10719565.ece"}, {"field": "pageclass", "value": ["article"]}, {"field": "publishtime", "value": "2015-03-09T04:00:00.000Z"}, {"field": "recs-articleid", "value": "10719565"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-03-09T04:00:00.000Z"}, {"field": "recs-rawtitle", "value": "Dyrt \u00e5 ta seg til rette -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Er du blant dem som irriterer deg over tr\u00e6r, ripsb\u00e6rbusker eller andre buskevekster p\u00e5 naboens eiendom."}, {"field": "thumbnail", "value": "http://content-thumbnail.cxpublic.com/content/thumbnail200x150/c2d7db8f0189938de41d3e594c4b9495a0945542.jpg?59790f74"}, {"field": "thumbnailfullheightdimensions", "value": "200x1308"}, {"field": "timestamp", "value": "2017-07-26T21:53:56.000Z"}, {"field": "title", "value": "Dyrt \u00e5 ta seg til rette"}, {"field": "url", "value": "http://www.adressa.no/meninger/kronikker/article10719565.ece"}, {"field": "urlhash", "value": "c2d7db8f0189938de41d3e594c4b9495a0945542"}], "score": 0.42188305, "siteId": "9222270286501375973", "id": "c2d7db8f0189938de41d3e594c4b9495a0945542"}

