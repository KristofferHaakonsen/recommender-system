{"fields": [{"field": "modifiedtime", "type": "time", "value": "2012-06-14T12:56:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "Vi befinner oss inne i en gr\u00e5 betongkoloss p\u00e5 Marienborg i Trondheim. Tidligere reparerte de tog her inne - men n\u00e5 er det lite som minner om olje, svette og jern: Snodige tegninger p\u00e5 veggene. Malingsflekker i pastell p\u00e5 lerret. Tusenvis av perler i sm\u00e5 glass p\u00e5 et lite skrivebord. Og p\u00e5 gulvet ligger folder av fargerikt bevernylon.", "- Kanskje det blir det neste? At noen blir sinte for at det er for sterke farger? Det ville v\u00e6rt synd.", "Edvine Larssen (30) ser ned p\u00e5 35 ferdigsydde hengek\u00f8yer. Det skal bli flere. I neste uke skal k\u00f8yene knyttes opp i tr\u00e6rne ved Lohove barnehage, s\u00e5 h\u00f8yt at det blir umulig \u00e5 ligge i dem.", "- Jeg \u00f8nsker \u00e5 kommunisere nysgjerrighet i alt jeg gj\u00f8r, og jeg h\u00e5per jeg klarer det. Det er et privilegium \u00e5 v\u00e6re kunstner. Det blir som \u00e5 jobbe som forsker. Man l\u00e6rer noe nytt hele tiden, sier Edvine.", "I likhet med det bl\u00e5 og signaloransje stoffet i hengek\u00f8yene, spesialimportert for anledningen, kommer den unge kunstneren fra Mosj\u00f8en i Nordland. Etter videreg\u00e5ende gikk veien til Nansenskolen p\u00e5 Lillehammer, Strykejernet Kunstskole i Oslo - og til metropolen London. Der tok hun bachelorgrad ved Kingston University. Det var ogs\u00e5 der hun valgte \u00e5 forfremme mellomnavnet sitt til fornavn. Hanne ble fort til \u00abH\u00e6nny\u00bb p\u00e5 engelsk.", "- De er mer vant til samtidskunst i London. De tar s\u00f8ndagsturen med familien p\u00e5 Tate Modern. Men jeg ble sliten av storbyen. Kunstnere m\u00e5 fly rundt med portofolien sin hele tida, og hipsterfaktoren er h\u00f8y. Her er det mer dempet, sier hun.", "Slutt til nytt\u00e5r", "Redningen ble Kunstakademiet i Trondheim (KiT). Og i 2005 var hun i det f\u00f8rste kullet som ble uteksaminert med mastergrad fra dette studiet. Men som KiT-studenter flest hadde hun ikke tenkt \u00e5 bli v\u00e6rende.", "- Akademiet har v\u00e6rt her i \u00e5revis. Det er egentlig utrolig synd at alle har reist. N\u00e5 er det flere som t\u00f8r \u00e5 bli. Det tar vi p\u00e5 Marienborg litt \u00e6ren for - vi var de f\u00f8rste som turte. Her er det mulig \u00e5 bygge ting selv.", "For to \u00e5r siden \u00e5pnet Marienborg Atelierfelleskap i NSBs gamle fabrikkhall ved Osloveien. Publikum fikk gratis togtur fra Trondheim sentralstasjon, folkelig musikk fra Jernbanekorpset - og betydelig smalere kulturopplevelser inne i betonghallen.", "- Intensjonen var \u00e5 skape et kulturhus, noen liknende som Tou Scene i Stavanger. Vi er interesserte i overlapping mellom ulike kunstarter og -milj\u00f8er. Derfor har vi hatt alt fra diktopplesning og improvisasjonsmusikk i tillegg til samtidskunst. Vi har alt \u00e5 vinne p\u00e5 at milj\u00f8ene knyttes tettere sammen, sier Edvine, og fortsetter:", "- Samarbeid er viktig. Og i Trondheim er det ikke dette jaget etter konkurranse.", "Det var da ogs\u00e5 p\u00e5 Marienborg at Edvine stiftet bekjentskap med en annen ung trondheimsprofil, nemlig lyriker og fylkeskunstner Marte Huke (33). Sammen planlegger de en utstilling i Dora i desember. Det blir en siste fest: Leiekontrakten p\u00e5 Marienborg g\u00e5r nemlig ut ved nytt\u00e5r, og fellesskapet, som per i dag huser ti kunstnere, m\u00e5 finne seg nye lokaler.", "- Det blir ikke lett. Det er vanskelig \u00e5 overbevise det private n\u00e6ringslivet om hva kunst egentlig er, sier Larssen.", "Skittkasting i avisa", "Det er vanskelig \u00e5 overbevise andre trondhjemmere ogs\u00e5. S\u00e5kalt tempor\u00e6r samtidskunst - installasjoner som p\u00e5 sikt forsvinner - er ikke allemannseie. Den tidligere nevnte gullfurua ved Lohove barnehage var ment \u00e5 st\u00e5 i to m\u00e5neder. Det gav kritikerne blod p\u00e5 tann. Og det gjorde ikke ting bedre at stoffet m\u00e5tte fjernes f\u00f8r tida grunnet varmt aprilv\u00e6r. En sm\u00e5barnsfar reagerte p\u00e5 at det ble brukt s\u00e5 mye penger. Kunsten skulle jo likevel bli til s\u00f8ppel?", "- Jeg synes det er greit at folk reagerer. Det jeg driver med kan ikke omfavnes av alle. At en og annen far eller mor ikke likte gulltreet v\u00e5rt m\u00e5 vi bare leve med. Men det er ikke et argument, det at det ikke varer. Da kan man jo si at en konsert heller ikke har noen verdi, innvender Edvine, og fortsetter:", "- M\u00e5ten det ble sl\u00e5tt opp p\u00e5 i Adressa er spekulativ. Det ble bare skittkasting. Det profesjonelle milj\u00f8et i Trondheim er ikke s\u00e5 stort, og det mangler noen som kan fremme litt dypere kunstkritikk. Avisa skulle ha g\u00e5tt inn mer seri\u00f8st.", "Kunstneren forteller om NRK-programmet Safari, som stadig er p\u00e5 nippet til \u00e5 dukke opp for \u00e5 lage innslag fra milj\u00f8et i Trondheim. Det skjer bare s\u00e5 mye i hovedstaden som m\u00e5 dekkes f\u00f8rst. Og publikummet her er lite.", "- Folk m\u00e5 forst\u00e5 at det \u00e5 v\u00e6re kunstner er et yrke, p\u00e5 samme m\u00e5te som ingeni\u00f8r. Og alle er ikke skikket til \u00e5 mene noe om hvordan en ingeni\u00f8r utf\u00f8rer jobben sin, poengterer Larssen.", "Men noen forst\u00e5r. Edvine kom nettopp hjem fra et opphold i Trondheim kommunes kunstnerleilighet i Berlin. Og det var den samme kommunen som tok initiativet til og finansierte Larssen og Stenslands barnehageprosjekt. Det kostet dem 350 000 kroner.", "- Blomstring i en rosenbusk", "- Pengene har g\u00e5tt til materiale, innleid hjelp og l\u00f8nn til oss selv. Det er ikke som om vi bare pakket et tre og gikk. For disse pengene jobber vi ogs\u00e5 med et animasjonsprosjekt knyttet til samme barnehage. Vi har intervjuet mange av barna, og bruker dette aktivt, sier hun, og fortsetter:", "- Unger er ogs\u00e5 i stand til \u00e5 f\u00e5 ut kreativitet gjennom det visuelle. Det skal v\u00e6re rom for undring og nysgjerrighet. Og vi blir ikke s\u00e5 rike. N\u00e5r vi er ferdige med dette har vi jobbet i over et \u00e5r.", "Samtidig har Larssen jobbet med andre prosjekter. Under sitt bes\u00f8k i Berlin bes\u00f8kte hun konsentrasjonsleiren Sachsenhausen.", "- Bestefaren min satt der i fire \u00e5r. Det var sterkt \u00e5 dra dit helt alene. N\u00e5 jobber jeg med et abstrakt portrett av mine besteforeldre, r\u00f8per hun.", "Gulltreet er alts\u00e5 historie. Og akkurat n\u00e5 er det h\u00f8ythengende k\u00f8yer i farget stoff som gjelder. Sammen med makkeren hadde Edvine sett seg ut et egnet skogholt like ved barnehagen. Lite visste de om at kommunen planla hogst. Da de i samarbeid med skogsforvalteren fikk stoppet aktiviteten, sto bare halvparten av de spinkle tr\u00e6rne tilbake.", "- Men det blir likevel, om enn ikke i samme omfang. Barna skal kunne bevege seg inn under hengek\u00f8yene. Som i Alice i eventyrland, der ting er snudd litt opp ned, sier Edvine.", "P\u00e5 sikt forsvinner ogs\u00e5 hengek\u00f8yene. Som livet selv er kunsten forgjengelig. Kunstneren utdyper:", "- Det blir som en blomstring i en rosenbusk. Det skjer, du ser det - og s\u00e5 er det over."]}, {"field": "category0", "value": "kultur"}, {"field": "contenthash", "value": "05834f4820e869469b8c9b2c020fa20fd34c3af1545ace787eaa21e014d63854"}, {"field": "createtime", "value": "2017-03-21T05:42:14.000Z"}, {"field": "description", "value": "Hun har studert i London, v\u00e6rt gjestekunstner i Japan og skal stille ut i Berlin. I lille Trondheim pakket hun inn ei furu i gullstoff og fikk kjeft av sm\u00e5barnsforeldre i lokalavisa. Likevel blir hun boende."}, {"field": "dominantimage", "value": "http://www.adressa.no/incoming/article1245899.ece5/ALTERNATES/w980-default/a%20HanneEdvineLarssen_02_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/96f90a842c5c1de3330e5b377693a1b288e224ee.jpg?58d0bd36"}, {"field": "dominantthumbnaildimensions", "value": "300x169"}, {"field": "heading", "value": "Edvine i eventyrland -adressa.no"}, {"field": "id", "value": "96f90a842c5c1de3330e5b377693a1b288e224ee"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["kunstner", "sikt forsvinner", "ting", "jobbe", "inne", "barnehage", "kunst"]}, {"field": "kw-entity", "value": ["tate modern", "lohove", "kunstakademiet", "safari", "larssen", "alice", "hanne", "strykejernet kunstskole", "osloveien", "sachsenhausen", "larssen og stenslands", "jernbanekorpset", "kit", "edvine", "h\u00e6nny", "marienborg atelierfelleskap", "kingston university", "tou scene", "adressa", "nansenskolen"]}, {"field": "kw-location", "value": ["mosj\u00f8en", "london", "oslo", "japan", "dora", "stavanger", "trondheim", "berlin", "lillehammer", "nordland"]}, {"field": "kw-pageclass", "value": "article"}, {"field": "kw-person", "value": "marte huke"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1245899.ece5/ALTERNATES/w980-default/a%20HanneEdvineLarssen_02_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Edvine i eventyrland"}, {"field": "og-type", "value": "article"}, {"field": "og-url", "value": "http://www.adressa.no/kultur/article1078153.ece"}, {"field": "pageclass", "value": ["article"]}, {"field": "publishtime", "value": "2008-05-09T08:10:30.000Z"}, {"field": "recs-articleid", "value": "1644772"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-05-09T08:10:30.000Z"}, {"field": "recs-rawtitle", "value": "Edvine i eventyrland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hun har studert i London, v\u00e6rt gjestekunstner i Japan og skal stille ut i Berlin. I lille Trondheim pakket hun inn ei furu i gullstoff og fikk kjeft av sm\u00e5barnsforeldre i lokalavisa. Likevel blir hun boende."}, {"field": "thumbnail", "value": "http://content-thumbnail.cxpublic.com/content/thumbnail200x150/96f90a842c5c1de3330e5b377693a1b288e224ee.jpg?58d0bd36"}, {"field": "thumbnailfullheightdimensions", "value": "200x2073"}, {"field": "timestamp", "value": "2017-03-21T05:42:14.000Z"}, {"field": "title", "value": "Edvine i eventyrland"}, {"field": "url", "value": "http://www.adressa.no/kultur/article1078153.ece"}, {"field": "urlhash", "value": "96f90a842c5c1de3330e5b377693a1b288e224ee"}], "score": 1.0496669, "siteId": "9222270286501375973", "id": "96f90a842c5c1de3330e5b377693a1b288e224ee"}

