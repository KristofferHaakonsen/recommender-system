{"fields": [{"field": "modifiedtime", "type": "time", "value": "2012-04-23T19:22:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Nykommeren er indisk og heter Jadab, og er p\u00e5 alle m\u00e5ter et hyggelig bekjentskap. Bratt\u00f8rgata med omegn har liksom aldri v\u00e6rt stedet for stivpyntede g\u00e5seleverelskere. Dette er trakten for folk som g\u00e5r ut flere ganger i uka, og som faktisk betaler for seg med egne, private penger. Da kan det ikke koste for mye. Perfekt setting for en indisk restaurant, med andre ord. Et typisk indisk spisested er personlig og familiedrevet, som regel med et sv\u00e6rt sympatisk prisniv\u00e5, og med en i beste forstand upretensi\u00f8s atmosf\u00e6re. For s\u00e5kalt etniske restauranter kan nettopp dette med atmosf\u00e6re v\u00e6re litt vrient. Det blir gjerne for mye av det gode, for mye suvenirbutikk. At man som gjest er nysgjerrig p\u00e5 eksotisk mat, betyr jo ikke n\u00f8dvendigvis at man er like interessert i sentral- afrikansk treskj\u00e6ring eller polynesiske nesefl\u00f8yter.", "Jadab har imidlertid lagt seg p\u00e5 en moderat linje. Interi\u00f8ret er enkelt og sympatisk, med hvitmalte vegger, trehvite m\u00f8bler, og et skikkelig ventilasjonsanlegg som forhindrer kakofoni av matlukter i det lille lokalet. Musikken er behagelig dempet, og veggpynten tar aldri overh\u00e5nd. N\u00e5r den trivelige servit\u00f8ren i tillegg \u00f8nsker oss velkommen med spisskummin-krydrede poppadoms og to nydelige dipsauser, er det ikke til \u00e5 unng\u00e5 at vi er i godlune allerede f\u00f8r f\u00f8rste rett.", "Sekvensen forrett/hovedrett er egentlig fremmed for et indisk m\u00e5ltid. Tradisjonelt blir i stedet en rekke retter med forskjellig smaksprofil presentert samtidig. P\u00e5 indiske restaurantmenyer i Vesten blir forretten gjerne en litt halvhjertet miniutgave av en hovedrett, eventuelt noe snacks-lignende. Akkurat denne delen av m\u00e5ltidet er vanligvis ikke mye \u00e5 juble over, ei heller p\u00e5 Jadab.", "Stedets vegetar samosa koster 39 kroner og er en liten, fritert bakverkspakke med fyll av poteter, erter og l\u00f8k. Krydringen er forsiktig, eller for \u00e5 si det som det er, temmelig kjedelig. En frisk, liten salat retter opp inntrykket noe. Kongereker marinert i hvitl\u00f8k, yoghurt og tandoorikrydder er med sine 89 kroner den klart dyreste av forrettene. Ikke akkurat noen formue dette heller, men prisniv\u00e5et skaper likevel forventninger som ikke innfris. Fem kongereker i en noe slunken frityr-innpakning, ledsaget av samme salat som samosaen. Nei, hopp over forrettene, og bestill heller en ekstra hovedrett p\u00e5 deling (rettene serveres i sk\u00e5ler ved siden av tallerkenen, slik at flere kan forsyne seg).", "\u00c5 velge blant hovedrettene tar sin tid, tallrike og fristende som de er. Vi ender med \u00e5 velge bort b\u00e5de lekre gr\u00f8nnsakcurrier og fresende varme tandoori-retter, til fordel for Fish Korma, Chicken Chili (begge 139 kroner) og Handi Meat (129 kroner). Korma-retter kjennetegnes av en tykk saus med fet, r\u00f8mmeaktig yoghurt og hakkede n\u00f8tter eller mandler. Ellers kan hovedingrediensen v\u00e6re omtrent hva som helst. V\u00e5r utgave er med steinbit, og smaker fortreffelig.", "Ingef\u00e6r og kardemomme er blant krydderne i det innholdsrike og harmoniske smaksbildet. Chili-kyllingen er, som navnet tilsier, atskillig hottere, med biter av innbakt kyllingbryst i en saus med tomat, chilipepper og masse l\u00f8k. Mot slutten av koketiden er det tilsatt rikelig med r\u00f8d og gr\u00f8nn paprika, et friskt innslag b\u00e5de i smak og konsistens. Handi Meat p\u00e5 sin side er en spesialitet fra Punjab-provinsen. M\u00f8rt lammekj\u00f8tt tilberedt i keramikkgryte over \u00e5pen ild, igjen med et rikt spekter av deilig krydder, og igjen med masse l\u00f8k i sausen.", "De indiske dessertene er veldig s\u00f8te, men vel verdt et bekjentskap. Gajrela til 49 kroner er en nydelig \u00abgulrotpudding\u00bb med en liten kremtopp, mens Gulab Jamun til samme pris best\u00e5r av sm\u00e5 melkeboller i en lun sirupsaus, servert med vaniljeis.", "JADAB INDIAN RESTAURANT", "Bratt\u00f8rgt. 3a", "73 52 46 00", "atmosf\u00e6ren: Intimt, enkelt og hyggelig. menyen: Rikholdig indisk meny med bl.a. tandoori, kylling, lam, sj\u00f8mat og vegetarisk.", "servicen: Behagelig og vennlig servit\u00f8r.", "maten: Vellagede retter med skikkelige r\u00e5varer og masse karakter.", "prisen: Tre retter for to med vin og kaffe ca. 800 kroner.", "SMAKSPOLITIET", "Utrolig, men sant."]}, {"field": "category0", "value": "forbruker"}, {"field": "contenthash", "value": "c085dbff4a8913ca1f629a2b68fe19386a0fb951af50667706ad90e6564cd240"}, {"field": "createtime", "value": "2017-01-22T22:09:14.000Z"}, {"field": "description", "value": "Vellaget, karakterfull mat til en rimelig penge, servert i hyggelige omgivelser. Vanskeligere trenger det ikke \u00e5 v\u00e6re . . ."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c2de375c571634b6e8535e2b51f80070a2c08c56.jpg?58d7eecf"}, {"field": "dominantthumbnaildimensions", "value": "256x256"}, {"field": "heading", "value": "Inderlig indisk -adressa.no"}, {"field": "id", "value": "c2de375c571634b6e8535e2b51f80070a2c08c56"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-concept", "value": ["indisk", "masse l\u00f8k", "kroner"]}, {"field": "kw-entity", "value": ["vesten", "gulab jamun", "fish korma", "jadab", "handi meat", "chicken chili"]}, {"field": "kw-location", "value": "punjab"}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Inderlig indisk"}, {"field": "og-type", "value": "article"}, {"field": "og-url", "value": "http://www.adressa.no/forbruker/article196695.ece"}, {"field": "pageclass", "value": ["article"]}, {"field": "publishtime", "value": "2001-11-06T16:40:51.000Z"}, {"field": "recs-articleid", "value": "2819332"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-11-06T16:40:51.000Z"}, {"field": "recs-rawtitle", "value": "Inderlig indisk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Vellaget, karakterfull mat til en rimelig penge, servert i hyggelige omgivelser. Vanskeligere trenger det ikke \u00e5 v\u00e6re . . ."}, {"field": "thumbnail", "value": "http://content-thumbnail.cxpublic.com/content/thumbnail200x150/c2de375c571634b6e8535e2b51f80070a2c08c56.jpg?58d7eecf"}, {"field": "thumbnailfullheightdimensions", "value": "200x1221"}, {"field": "timestamp", "value": "2017-03-26T16:39:43.000Z"}, {"field": "title", "value": "Inderlig indisk"}, {"field": "url", "value": "http://www.adressa.no/forbruker/article196695.ece"}, {"field": "urlhash", "value": "c2de375c571634b6e8535e2b51f80070a2c08c56"}], "score": 0.8057878, "siteId": "9222270286501375973", "id": "c2de375c571634b6e8535e2b51f80070a2c08c56"}

