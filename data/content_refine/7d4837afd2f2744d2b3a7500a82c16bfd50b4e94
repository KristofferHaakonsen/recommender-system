{"fields": [{"field": "modifiedtime", "type": "time", "value": "2012-08-23T09:13:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det hender at han ikke er utenfor d\u00f8ra i l\u00f8pet av ei hel helg. Han vantrives og er mer aggressiv n\u00e5r han kommer hjem. John Fredrik Arnstad har det slett ikke verre enn andre funksjonshemmede barn i Trondheim. Men moren Anne-Grethe Arnstad har f\u00e5tt nok. Sammen med flere andre foreldre i samme situasjon og interesseorganisasjonene Norsk Forbund for utviklingshemmede og Autismeforeningen roper de n\u00e5 et h\u00f8yt varsku:", "- Trondheim kommune er i ferd med \u00e5 bli en versting i omsorgen for psykisk utviklingshemmede. Det g\u00e5r ikke an \u00e5 behandle mennesker slik. Det er rett og slett uverdig, er den klare meldingen til byens politikere.", "Uverdig liv", "Anne-Grethe Arnstad, Kristin Vatn, Kristin Spakmo, Tone Berg og Bente Hagh har alle sterkt hjelpetrengende barn.", "De kjemper en daglig kamp for \u00e5 sikre at barna deres skal ha det best mulig. Og de er alle kraftig provosert over kommunens behandling av barna og dem selv. If\u00f8lge m\u00f8drene f\u00e5r de ingen informasjon fra offisielt hold om nedskj\u00e6ringer i omsorgstilbudet. De kaller det en snikinnf\u00f8ring av et langt d\u00e5rligere tilbud. Til tross for kravet om brukermedvirkning og nye enkeltvedtak n\u00e5r tilbudet endres.", "- Barna lever ikke et verdig liv i avlastningsboligene. De fungerer kun som en oppbevaringsplass. Jeg har h\u00f8rt om ulykker og tilfeller der barna kommer hjem med skitne bleier som ikke er skiftet. Derfor har jeg valgt \u00e5 ikke plassere s\u00f8nnen min i avlastningsbolig. Jeg t\u00f8r rett og slett ikke, sier Tone Berg.", "Nedbemanning", "I kj\u00f8lvannet av budsjettet for 2002, gjennomf\u00f8rer kommunen n\u00e5 en rekke innsparingstiltak for \u00e5 redusere budsjettoverskridelsene. Totalt to millioner kroner skal kuttes i avlastningstilbudet til funksjonshemmede barn.", "Et eksempel er Perslia avlastningsbolig. Fra syv til \u00e5tte om morgenen i helgene, skal \u00e9n ansatt ta seg av fire, til dels mulitihandikappede barn helt ned i to-\u00e5rs-alderen. Det betyr at flere blir liggende i sengene. Det samme gjelder mellom ti og elleve p\u00e5 kvelden. P\u00e5 natta er det n\u00e5 kun \u00e9n nattevakt. Tidligere var det to. I boligene p\u00e5 Heimdal og Saupstad skal det kuttes 1,4 millioner i \u00e5r. Reduksjonen blir f\u00f8rst og fremst foretatt p\u00e5 faglig planleggingsarbeid i ansvarsgruppene. Dette vil blant annet g\u00e5 ut over samarbeidet med barnehage og skole. Sommeravlastningen p\u00e5 Dalg\u00e5rd er nedlagt. Det sparer kommunen 300 000 kroner p\u00e5. Flere foreldre har f\u00e5tt beskjed om at det ikke er vits i \u00e5 s\u00f8ke om ferieavlastning i \u00e5r.", "P\u00e5 helsa l\u00f8s", "Anne-Grethe Arnstad har kjempet i to \u00e5r for at John Fredrik skal kunne bo hjemme hele tida. I f\u00f8lge loven har han krav p\u00e5 dette. Han har den alvorligste formen for epilepsi. En dame som har kjent John Fredrik siden barnehagen, \u00f8nsker \u00e5 v\u00e6re hans personlige assistent. Kommunen har avsl\u00e5tt s\u00f8knaden. Arnstad har n\u00e5 anket saken til Fylkesmannen. Det er 16 dager siden svarfristen gikk ut. De har enn\u00e5 ikke f\u00e5tt svar.", "- Det er f\u00e6lt \u00e5 se at han vantrives i boligen. Han er nesten aldri ute, og er ikke med p\u00e5 aktiviteter i likhet med andre 14-\u00e5ringer. Da jeg tok opp problemet, fikk jeg til svar at de ikke t\u00f8r \u00e5 ta han ut p\u00e5 grunn av at de frykter han skal f\u00e5 et anfall og bli utagerende, forteller Anne-Grethe Arnstad, som mener kommunens tilbud g\u00e5r p\u00e5 helsa l\u00f8s. N\u00e5r hun har kjempet for s\u00f8nnens rettigheter, opplever hun \u00e5 bli sett p\u00e5 som masete og kravstor.", "- Kampen mot kommunen er forferdelig slitsom. F\u00f8rst blir jeg oppgitt. Deretter g\u00e5r jeg ned i kjelleren og skriker. Etterp\u00e5 blir jeg skikkelig forbannet. Det er umenneskelig. Vi skal v\u00e6re en familie vi ogs\u00e5. N\u00e5 g\u00e5r nesten all min energi til \u00e5 ivareta John Fredriks behov, og jeg g\u00e5r med konstant d\u00e5rlig samvittighet overfor de andre barna mine, sier fembarnsmoren Arnstad.", "Provosert av champis", "Foreldrene mener det er grotesk at kommunen velger \u00e5 kutte i tilbudene til de svakeste gruppene. N\u00e5r det serveres champagne og canap\u00e9er til \u00abThe World\u00bb-million\u00e6rene blir de ekstra provosert:", "- Det er ikke snakk om store summer, men det er prinsipielt forkastelig. Vi reagerer fordi de samtidig velger \u00e5 gi ungene v\u00e5re et d\u00e5rligere tilbud. Har politikerne i det hele tatt evne til empati og innlevelse? Men de vet jo at vi foreldre tar ansvar for ungene v\u00e5re uansett. Da trenger ikke de \u00e5 gj\u00f8re det, sier Kristin Spakmo, styremedlem i Norsk Forbund for Utviklingshemmede."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "0c57071932271b1d3d82ea16348ed5cab311b11cd14716bf8c55b3b30941e5ca"}, {"field": "createtime", "value": "2016-04-27T06:16:36.000Z"}, {"field": "description", "value": "John Fredrik (14) bor p\u00e5 Husebytun avlastningshjem syv d\u00f8gn hver m\u00e5ned. P\u00e5 tre \u00e5r har han v\u00e6rt to ganger p\u00e5 sv\u00f8mming. Mamma Anne-Grethe Arnstad har s\u00f8kt om personlig assistent slik at han kan bo hjemme bestandig. Kommunen har gitt blankt avslag."}, {"field": "dominantimage", "value": "http://www.adressa.no/incoming/article1040297.ece5/ALTERNATES/w980-default/ver2%20anne-grethe%20arnstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d4837afd2f2744d2b3a7500a82c16bfd50b4e94.jpg?597f48db"}, {"field": "dominantthumbnaildimensions", "value": "300x169"}, {"field": "heading", "value": "Uverdig kommunal omsorg -adressa.no"}, {"field": "id", "value": "7d4837afd2f2744d2b3a7500a82c16bfd50b4e94"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "family-and-parenting"}, {"field": "kw-concept", "value": ["kommune", "kommunal omsorg", "d\u00e5rligere tilbud", "personlig assistent", "barn", "funksjonshemmede barn", "tilbud", "bo hjemme", "helsa l\u00f8s", "uverdig kommunal omsorg", "verdig liv", "uverdig kommunal"]}, {"field": "kw-entity", "value": ["perslia", "heimdal og saupstad", "dalg\u00e5rd", "norsk forbund", "arnstad", "tone berg og bente hagh", "fylkesmannen", "anne-grethe arnstad", "autismeforeningen", "norsk forbund for utviklingshemmede", "the world", "husebytun"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["bente hagh", "john fredrik", "tone berg", "john fredrik arnstad", "kristin spakmo", "kristin vatn"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1040297.ece5/ALTERNATES/w980-default/ver2%20anne-grethe%20arnstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uverdig kommunal omsorg"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article127022.ece"}, {"field": "pageclass", "value": ["article"]}, {"field": "publishtime", "value": "2002-05-22T06:44:19.000Z"}, {"field": "recs-articleid", "value": "907757"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-05-22T06:44:19.000Z"}, {"field": "recs-rawtitle", "value": "Uverdig kommunal omsorg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "John Fredrik (14) bor p\u00e5 Husebytun avlastningshjem syv d\u00f8gn hver m\u00e5ned. P\u00e5 tre \u00e5r har han v\u00e6rt to ganger p\u00e5 sv\u00f8mming. Mamma Anne-Grethe Arnstad har s\u00f8kt om personlig assistent slik at han kan bo hjemme bestandig. Kommunen har gitt blankt avslag."}, {"field": "thumbnail", "value": "http://content-thumbnail.cxpublic.com/content/thumbnail200x150/7d4837afd2f2744d2b3a7500a82c16bfd50b4e94.jpg?597f48db"}, {"field": "thumbnailfullheightdimensions", "value": "200x1201"}, {"field": "timestamp", "value": "2017-07-31T15:12:27.000Z"}, {"field": "title", "value": "Uverdig kommunal omsorg"}, {"field": "url", "value": "http://www.adressa.no/nyheter/trondheim/article127022.ece"}, {"field": "urlhash", "value": "7d4837afd2f2744d2b3a7500a82c16bfd50b4e94"}], "score": 0.83717793, "siteId": "9222270286501375973", "id": "7d4837afd2f2744d2b3a7500a82c16bfd50b4e94"}

