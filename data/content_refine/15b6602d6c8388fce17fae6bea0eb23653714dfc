{"fields": [{"field": "modifiedtime", "type": "time", "value": "2012-04-17T13:19:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["inge kvaran . 1. amanuensis", "program for barnevernspedagogutdanning", "h\u00f8gskolen i s\u00f8r-tr\u00f8ndelag."]}, {"field": "body", "value": ["Saken oppdateres.", "Noe av det f\u00f8rste barne- og likestillingsminister Anniken Huitfeldt sa da hun ble utnevnt, var at barnevernet skal styrkes. Her har statsr\u00e5den en stor utfordring hvor hennes f\u00f8rste sjanse er \u00e5 tilf\u00f8re barnevernet tilstrekkelig ressurser ved fremlegget av statsbudsjettet i oktober. Den siste tiden har det v\u00e6rt tre oppslag i Adresseavisen (9.08,12.08 og 14.08) og en p\u00e5f\u00f8lgende diskusjon b\u00e5de p\u00e5 debattsidene og nettsidene. Diskusjonene har i f\u00f8rste rekke dreid seg om at atferdsproblemer kan og b\u00f8r fanges opp s\u00e5 tidlig som mulig og om barnevernets rolle og tillit samt h\u00e5ndtering av bekymringsmeldinger.", "Fra 1996 til 2006 \u00f8kte antall meldinger til barnevernet fra 20 800 til 31 084. Det er en \u00f8kning p\u00e5 64 prosent. Samtidig har antall henleggelser av meldinger holdt seg nesten stabilt, noe som betyr en kraftig \u00f8kning av antall barn med tiltak i barnevernet. Det var fra ca. 20 000 1996 til ca. 40 000 i 2006 som mottok tiltak av barnevernet i l\u00f8pet av \u00e5ret. Rundt 10 000 nye barn kommer inn under barnevernet hvert \u00e5r og antallet nye tilfeller \u00f8ker. Men fordi de fleste forsvinner ut av statistikken etter fylte 18 \u00e5r, \u00f8ker ikke antallene i takt med antall nye tilfeller. De aller fleste barna mottar ulike hjelpetiltak, alt fra opphold i bes\u00f8kshjem, \u00f8konomisk st\u00f8tte til barnehageplass til hjelp fra st\u00f8ttekontakt. Den kraftige \u00f8kningen av barn p\u00e5 slike hjelpetiltak er hovedforklaringen p\u00e5 den sterke veksten i antall barnevernsbarn. Men det er ogs\u00e5 et \u00f8kende antall barn, ca. 7200 hvorav de fleste er plassert i fosterhjem, som opplever at andre m\u00e5 overta omsorgen av dem. Etter min mening, og jeg antar blant det politiske flertall, er det ikke bare negativt at flere f\u00e5r hjelp fra barnevernet. Intensjonen med den nye barnevernsloven som kom i 1992, var nettopp at flere barn skulle f\u00e5 hjelp. I samme periode har antall stillinger i det kommunale barnevernet bare \u00f8kt med 27 prosent.", "I barnevernsloven \u00a7 6-4 st\u00e5r det: \u00abOffentlige myndigheter skal av eget tiltak, uten hinder av taushetsplikt, gi opplysninger til kommunens barneverntjeneste n\u00e5r det er grunn til \u00e5 tro at et barn blir mishandlet i hjemmet eller det foreligger andre former for alvorlig omsorgssvikt, eller n\u00e5r et barn har vist vedvarende alvorlige atferdsvansker.\u00bb Dette ansvaret gjelder ogs\u00e5 for privatpraktiserende som yrkesgrupper som bl.a. leger, psykologer, sykepleiere, jordm\u00f8dre og fysioterapeuter.", "Hvem er det som melder fra til barnevernet? For mange er det kanskje overraskende at mor/far til barnet er de som oftest henvender seg til barnevernet for hjelp, 19 %. Dernest er det politi 11 %, og skole og barneverntjenesten 10 % som melder flest saker. I videre rangert rekkef\u00f8lge kommer: barnevernsvakt 7 %, helsestasjon og lege/sykehus 5%, sosialkontor og BUP/voksenpsykiatrien 4%, barnehage, familie for \u00f8vrig og naboer barnet selv og PPT 2% og Andre instanser med til sammen 12%.", "N\u00e5r det gjelder debatten som har g\u00e5tt i Adresseavisen, er det fire forhold som jeg vil kommentere. For det f\u00f8rste er det viktig for barnevernet \u00e5 komme tidlig inn. Derfor er det selvf\u00f8lgelig bekymringsfullt at barnevernet f\u00e5r s\u00e5 f\u00e5 meldinger f\u00f8rst og fremst fra barnehagen, men ogs\u00e5 fra skolen. Nesten samtlige barn oppholder seg store deler av dagen i disse institusjonene hvor personalet skal ha en pedagogisk utdannelse, og hvor virksomheten skal v\u00e6re under tilsyn og kvalitetssikret. Slik jeg ser det er terskelen for \u00e5 melde bekymring til barnevernet for h\u00f8y b\u00e5de fra offentlige instanser og private. Holdningen b\u00f8r v\u00e6re at det er bedre \u00e5 melde en gang for mye enn en gang for lite. Det er opp til barneverntjenesten \u00e5 ta avgj\u00f8relse i saken. Eventuelt b\u00f8r en ta en telefon til barneverntjenesten for \u00e5 dr\u00f8fte saken anonymt.", "For det andre er det bekymringsfullt hvis det er slik, som det hevdes, at meldinger til barnevernet fra skole og andre instanser ikke blir fulgt opp eller at de som melder ikke f\u00e5r noen tilbakemeldinger om hva som blir gjort. Her er det selvf\u00f8lgelig noen begrensninger som f\u00f8lger av taushetsplikten, men barnevernet er helt avhengig av tillit og samarbeid med andre. Her har tydeligvis Trondheim kommune en jobb \u00e5 gj\u00f8re for \u00e5 forbedre sin praksis og rutiner.", "For det tredje har jeg full forst\u00e5else for at det kan v\u00e6re vanskelig \u00e5 melde bekymring for et barn til barnevernet n\u00e5r en skal samarbeide med foreldrene daglig eller ofte. Det er alltid en fordel om man kan melde til barnevernet med foreldrenes samtykke. En m\u00e5 fors\u00f8ke \u00e5 forklare familiene at barnevernet kan utl\u00f8se hjelp og st\u00f8tte. Verre er det selvf\u00f8lgelig n\u00e5r foreldrene ikke innser at familien har problemer, og underrapportering skyldes nok ofte frykt forforeldrenes reaksjoner. Derfor handler dette om holdninger og etikk, og om man inntar et voksenperspektiv framfor et barneperspektiv.", "Til slutt vil jeg kommentere at debatten Adresseavisen i f\u00f8rste rekke har omhandlet barn med atferdsproblemer, og om tidlig intervenering og behandling. I denne sammenhengen har bare et syn p\u00e5 atferdsproblemer blitt presentert, som noe medf\u00f8dt og knyttet til barnets egenskaper og diagnosen ADHD. Dette er b\u00e5de etter mitt syn og forskning en snever oppfattelse av problemer knyttet til atferdsproblemer. Disse kan ogs\u00e5 sees som milj\u00f8p\u00e5virket og symptomer p\u00e5 manglende omsorg, emosjonelle problemer eller mishandling. Oftere enn atferdsproblemer vil bekymringer knyttet til mindre barn v\u00e6re relatert til omsorgsvikt hvor foreldrene har rusproblemer, psykiske problemer eller hvor fattigdom er en viktig forklaring p\u00e5 familiens ofte sammensatte problemer. Disse problemene b\u00f8r barnehagen og andre instanser i st\u00f8rre grad kunne oppdage, og ha et \u00e5pent forhold b\u00e5de til foreldrene og barnevernet.", "Barnevernet er helt avhengig av tverrfaglig samarbeid og tillit, legitimitet i befolkningen og st\u00f8tte fra politisk hold hvis de skal kunne utf\u00f8re sitt arbeid som vil hjelpe utsatte barn og unge, og som de er p\u00e5lagt \u00e5 gj\u00f8re etter Lov om barneverntjenester.", "inge.kvaran@hist.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "82c0d87731429beeff7c06a3db17731327ef030e26ea293aed6cb50994bee08a"}, {"field": "createtime", "value": "2017-05-01T23:10:54.000Z"}, {"field": "description", "value": "Barnevernets oppgaver er avhengig av tillit, samarbeid og ressurser."}, {"field": "dominantimage", "value": "http://www.adressa.no/incoming/article1264357.ece5/ALTERNATES/w980-default/inge_kvaran.side-12_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/15b6602d6c8388fce17fae6bea0eb23653714dfc.jpg?5933892c"}, {"field": "dominantthumbnaildimensions", "value": "300x169"}, {"field": "heading", "value": "Utfordringer i barnevernet -adressa.no"}, {"field": "id", "value": "15b6602d6c8388fce17fae6bea0eb23653714dfc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["barnevernet", "\u00f8kte antall", "barn", "melde bekymring", "antall barn"]}, {"field": "kw-entity", "value": ["d. dette", "lov", "adresseavisen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "anniken huitfeldt"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1264357.ece5/ALTERNATES/w980-default/inge_kvaran.side-12_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utfordringer i barnevernet"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1146811.ece"}, {"field": "pageclass", "value": ["article"]}, {"field": "publishtime", "value": "2008-09-05T07:26:00.000Z"}, {"field": "recs-articleid", "value": "1567306"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-09-05T07:26:00.000Z"}, {"field": "recs-rawtitle", "value": "Utfordringer i barnevernet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Barnevernets oppgaver er avhengig av tillit, samarbeid og ressurser."}, {"field": "thumbnail", "value": "http://content-thumbnail.cxpublic.com/content/thumbnail200x150/15b6602d6c8388fce17fae6bea0eb23653714dfc.jpg?5933892c"}, {"field": "thumbnailfullheightdimensions", "value": "200x1828"}, {"field": "timestamp", "value": "2017-06-04T04:14:36.000Z"}, {"field": "title", "value": "Utfordringer i barnevernet"}, {"field": "url", "value": "http://www.adressa.no/meninger/kronikker/article1146811.ece"}, {"field": "urlhash", "value": "15b6602d6c8388fce17fae6bea0eb23653714dfc"}], "score": 0.86684775, "siteId": "9222270286501375973", "id": "15b6602d6c8388fce17fae6bea0eb23653714dfc"}

