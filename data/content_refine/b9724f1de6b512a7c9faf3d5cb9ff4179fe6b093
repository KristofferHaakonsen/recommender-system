{"fields": [{"field": "modifiedtime", "type": "time", "value": "2017-01-02T09:06:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Minneord"}, {"field": "body", "value": ["Saken oppdateres.", "KARL GUNNAR G\u00d6TESTAM", "Det var med sorg, men mange gode minner, vi fikk nyheten om at tidligere professor og overlege Karl Gunnar G\u00f6testam var d\u00f8d den 14. desember 2016. Hans siste \u00e5r var preget av alvorlig sykdom, og det var vanskelig \u00e5 kjenne igjen den dynamiske personligheten han var det meste av sitt liv.", "K. Gunnar G\u00f6testam var f\u00f8dt i Uppsala i 1938. Han var utdannet b\u00e5de psykolog og lege, og hadde doktorgrad p\u00e5 begge felter. Hans akademiske karriere startet ved Uller\u00e5kers sykehus i Sverige.", "I 1977 kom han til Trondheim med sin familie til stilling som overlege ved Tr\u00f8ndelag psykiatriske sykehus, og professor ved det nyopprettede legestudiet i Trondheim. Han var prodekan ved Det medisinske fakultet, instituttstyrer ved Psykiatrisk institutt i tillegg til en rekke andre verv i og utenfor NTNU. Ved Psykisk helsevern ved St. Olavs Hospital var han i perioder b\u00e5de avdelingssjef og sjeflege ved siden av sin akademiske virksomhet.", "Han er s\u00e6rlig kjent for sin angstforskning og for \u00e5 gj\u00f8re kognitiv adferdsterapi tilgjengelig i Norge, men han arbeidet p\u00e5 mange felter i og utenfor psykiatrien. Han er forfatter p\u00e5 mer enn 200 vitenskapelige artikler og har ogs\u00e5 bidratt med 27 b\u00f8ker og kapitler samt hundrevis av vitenskapelige presentasjoner, rapporter og popul\u00e6re innslag i media og andre steder.", "Han hadde en enest\u00e5ende evne til \u00e5 formidle kunnskap til allmennhet, studenter og vitenskapelige fora. Han utviklet et eget to\u00e5rig forskerkurs for psykisk helse som over 200 kandidater har tatt, og han var selv veileder for mange doktorgrader.", "K. Gunnar var i tillegg aktiv i sin kirke og hadde et stort engasjement i musikklivet i Trondheim.", "Hans engasjementer f\u00f8rte til at han ble utnevnt til ridder av 1. klasse av Den Kongelige Norske Fortjenstorden.", "Hans innsats for forskning og utvikling i psykisk helsevern i Midt-Norge og nasjonalt kan vanskelig overvurderes.", "En s\u00e5 opptatt mann skulle en tro hadde lite tid til familie, men han rakk det ogs\u00e5. Hans kloke og omsorgsfulle ektefelle, Bengta, var ofte med b\u00e5de i faglige og andre sammenhenger, og pleiet ham med stor kj\u00e6rlighet da tiden for det kom. Blant K. Gunnars mange valg i livet var kanskje valget av livsledsager hans aller beste. Hans tre barn synes tydelig preget av sin far: De har alle gjort karriere p\u00e5 felter faren var opptatt av: Musiker, lege og psykolog. Og da barnebarna kom satt K. Gunnar stor pris p\u00e5 dem ogs\u00e5.", "Hvem var han s\u00e5 denne mannen? Han kan beskrives med et vell av positive adjektiver: Kunnskapsrik, kreativ, energisk, gavmild, gjestfri, omgjengelig. Men han var fast i sine synspunkter p\u00e5 saker som han vurderte som viktige.", "Vi er mange som skylder K. Gunnar G\u00f6testam mye. Hans inspirasjon, kunnskap, erfaring, vennlige oppmuntring og smittende optimisme hjalp oss gjennom de mange hindringer, utfordringer og nedturer som klinisk virksomhet og forskning ogs\u00e5 best\u00e5r av. Og han var den fremste til \u00e5 glede seg p\u00e5 v\u00e5re vegne n\u00e5r vi lyktes.", "Et stort menneske og en sann venn er borte. Vi vil alltid huske ham med takknemlighet og gode f\u00f8lelser.", "P\u00e5 vegne av kolleger og venner ved og utenfor NTNU og St. Olavs Hospital", "Adresseavisen publiserer innsendte minneord i papiravisen og digitalt. Les flere minneord her.", "Vi tar gjerne imot innsendte minneord. Teksten b\u00f8r ikke v\u00e6re mer enn 1800 tegn med mellomrom, og minneordet b\u00f8r sendes inn senest \u00e9n m\u00e5ned etter d\u00f8dsfallet. Vi tar ogs\u00e5 imot bilder. Send det til folk@adresseavisen.no", "Minneordene skal skrives i omtaleform og b\u00f8r inneholde dato for d\u00f8dsfallet og alder p\u00e5 avd\u00f8de.", "Minneordet publiseres p\u00e5 adressa.no fortl\u00f8pende og i papiravisen ved f\u00f8rste anledning.", "Vis fakta"]}, {"field": "category0", "value": "folk"}, {"field": "contenthash", "value": "305cac0edcd7f0b4061a7243462e49e8df4e56c9f467ff472b7d690e935e1dc4"}, {"field": "createtime", "value": "2017-01-02T09:14:49.000Z"}, {"field": "dominantimage", "value": "http://www.adressa.no/folk/article14004404.ece/youzdb/ALTERNATES/w980-default/KGunnarG+%C2%A9testam"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b9724f1de6b512a7c9faf3d5cb9ff4179fe6b093.jpg?59674259"}, {"field": "dominantthumbnaildimensions", "value": "300x169"}, {"field": "heading", "value": "Minneord: Karl Gunnar G\u00f6testam -adressa.no"}, {"field": "id", "value": "b9724f1de6b512a7c9faf3d5cb9ff4179fe6b093"}, {"field": "keyword", "value": "Minneord"}, {"field": "keywords", "value": "Minneord"}, {"field": "kw-category", "value": "folk"}, {"field": "kw-classification", "value": "health-and-fitness"}, {"field": "kw-concept", "value": ["psykisk helsevern", "minneord", "innsendte minneord"]}, {"field": "kw-entity", "value": ["g\u00f6testam", "den kongelige norske fortjenstorden", "k. gunnar", "olavs hospital", "bengta", "ved psykisk", "uller\u00e5kers", "k. gunnar g\u00f6testam", "psykiatrisk", "u. ved psykisk", "st. olavs hospital"]}, {"field": "kw-location", "value": ["tr\u00f8ndelag", "sverige", "trondheim", "midt-norge", "norge", "uppsala"]}, {"field": "kw-pageclass", "value": "article"}, {"field": "kw-person", "value": ["gunnar g\u00f6testam", "karl gunnar g\u00f6testam"]}, {"field": "kw-taxonomy", "value": "folk"}, {"field": "og-image", "value": "http://www.adressa.no/folk/article14004404.ece/youzdb/ALTERNATES/w980-default/KGunnarG+%C2%A9testam"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minneord: Karl Gunnar G\u00f6testam"}, {"field": "og-type", "value": "article"}, {"field": "og-url", "value": "http://www.adressa.no/folk/2017/01/02/Minneord-Karl-Gunnar-G%C3%B6testam-14004406.ece"}, {"field": "pageclass", "value": ["article"]}, {"field": "publishtime", "value": "2017-01-02T09:03:50.000Z"}, {"field": "recs-articleid", "value": "14004406"}, {"field": "recs-category-type", "value": "taxonomy"}, {"field": "recs-category0", "value": "taxonomy|folk"}, {"field": "recs-publishtime", "value": "2017-01-02T09:03:50.000Z"}, {"field": "recs-rawtitle", "value": "Minneord: Karl Gunnar G\u00f6testam -adressa.no"}, {"field": "recs-recommendable", "value": "false"}, {"field": "recs-recommending", "value": "false"}, {"field": "siteid", "value": "9222270286501375973"}, {"field": "taxonomy", "value": "folk"}, {"field": "teaser", "value": "Saken oppdateres. KARL GUNNAR G\u00d6TESTAM Det var med sorg, men mange gode minner, vi fikk nyheten om at tidligere professor og overlege Karl Gunnar G\u00f6testam var d"}, {"field": "thumbnail", "value": "http://content-thumbnail.cxpublic.com/content/thumbnail200x150/b9724f1de6b512a7c9faf3d5cb9ff4179fe6b093.jpg?59674259"}, {"field": "thumbnailfullheightdimensions", "value": "200x846"}, {"field": "timestamp", "value": "2017-07-13T09:50:17.000Z"}, {"field": "title", "value": "Minneord: Karl Gunnar G\u00f6testam"}, {"field": "url", "value": "http://www.adressa.no/folk/2017/01/02/Minneord-Karl-Gunnar-G%c3%b6testam-14004406.ece"}, {"field": "urlhash", "value": "b9724f1de6b512a7c9faf3d5cb9ff4179fe6b093"}], "score": 1.5880738, "siteId": "9222270286501375973", "id": "b9724f1de6b512a7c9faf3d5cb9ff4179fe6b093"}

