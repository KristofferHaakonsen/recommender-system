{"fields": [{"field": "modifiedtime", "type": "time", "value": "2016-04-21T16:36:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mette bugge"}, {"field": "body", "value": ["Saken oppdateres.", "Ikke bare for henne, men alle som har sykdommen NET-kreft, som f\u00e5 har h\u00f8rt om. Det blir ogs\u00e5 mobilisering p\u00e5 mange arrangementer over hele landet.", "34-\u00e5r gamle Tveit fra Raufoss gikk med litt vanskelig mage i mange \u00e5r. Hun trodde det knapt da hun fikk beskjeden: NET-kreft. Sm\u00e5barnsmoren med en datter p\u00e5 ni \u00e5r og fosters\u00f8nn p\u00e5 fire, ante ikke hva det var da hun fikk meldingen for dr\u00f8ye fire \u00e5r siden.", "Derfor er hun glad for \u00e5 kunne v\u00e6re med p\u00e5 kampanjen \u00abAktiv med NET\u00bb som setter s\u00f8kelys nettopp p\u00e5 dette, og som starter med Sentrumsl\u00f8pet.\u2014 Jeg gikk til legen med litt s\u00e5nn tr\u00f8blete mage, og det var starten. Jeg kan huske at jeg har slitt med en vanskelig mage i ti \u00e5r, men jeg slo meg til ro da jeg fikk vite at jeg hadde laktoseintoleranse.", "Litt senere fikk hun veldig magesmerter med blod i avf\u00f8ringen. Unders\u00f8kelse med kamera avdekket ikke noe farlig. For dr\u00f8ye tre \u00e5r siden etter \u00e5 ha f\u00e5tt en r\u00f8dlilla farge i ansiktet og p\u00e5 armene og hudlegen ikke skj\u00f8nte hva det var, begynte hun \u00e5 slite med pusten.", "\u2014 Jeg ble lett tungpustet, legen antok astma. Men da han unders\u00f8kte hjertet mitt, h\u00f8rte han en bilyd p\u00e5 hjertet. Da ble jeg sendt til Gj\u00f8vik sykehus, der de fant ut at det var noe med den ene hjerteklaffen.", "Der kom hun bort i en lege som klarte \u00e5 sette bitene i puslespillet sammen. Han la henne inn til full sjekk.", "\u2014 Jeg tenkte bare at det var fint at de fant ut hva det var.", "CT viste spredning av kreft til leveren, uten at man fant modersvulsten i f\u00f8rste omgang. Den viste seg \u00e5 sitte i tynntarmen. Anette Tveit hadde NET-kreft, som hos henne hadde startet i tynntarmen. Dr\u00f8ye 800 nordmenn f\u00e5r denne krefttypen p\u00e5vist i \u00e5ret, og antallet som rammes er \u00f8kende.", "\u00abN\u00e5 skal jeg d\u00f8\u00bb tenkte pasienten. Alle rundt henne var i sorg.", "P\u00e5 Rikshospitalet befinner den fremste ekspertisen seg. Der ble Tveit etter noen uker beroliget av overlege Espen Thiis-Evensen, en av de fremste spesialistene p\u00e5 dette feltet.", "\u2014 Det jeg hadde, var en snillere kreftform, og ikke den hissige. Det spesielle er at den vanligvis rammer folk som er mye eldre enn meg, og ikke minst at den vanskelig \u00e5 oppdage, sier Tveit.", "Hun vet at det er mennesker som kommer for sent til unders\u00f8kelse. Selv er hun sjeleglad for at hennes tilfelle ble oppdaget, og etter at hun begynte med m\u00e5nedlige spr\u00f8yter, s\u00e5 begynte hun \u00e5 f\u00f8le seg mye bedre.", "Siden NET-kreft er \u00e5 lite kjent, \u00f8nsket et legemiddelfirma og st\u00f8tteforeningen CarciNor \u00e5 f\u00e5 i gang opplysning rundt denne sykdommen, og et mosjonsl\u00f8p er godt egnet.", "\u2014 Det er en kreftform man ikke bruker cellegift eller str\u00e5ling p\u00e5, men legene p\u00e5 Rikshospitalet opererte bort en stor del av leveren og ikke minst en del av tynntarmen hennes.", "\u2014 Jeg syntes det gikk ganske fort til jeg f\u00f8lte meg pigg igjen.", "Hadde hun gjort noe galt som \u00e5rsak til at hun fikk denne kreftformen? Slike tanker er det lett \u00e5 f\u00e5 for en som er rammet.", "\u2014 Legene sier at det bare er ren uflaks, noe som skjer i celledelingen.", "Tveit tenker iblant p\u00e5 sykdommen, men forsikrer om at hun lever et godt liv. Kontrollene p\u00e5 Rikshospitalet har g\u00e5tt greit.", "\u2014 Jeg er ikke redd for at dette skal eksplodere. Jeg vet at sykdommen holdes i sjakk, sier hun. Aktiviteten blir lett jogging, sykling og lek med ungene. Det er viktig ikke \u00e5 bli passiv.", "Som ung var hun aktiv i turn, fotball og h\u00e5ndball. I dag er Tveit i tidsklemma som andre m\u00f8dre og fedre. Hun f\u00e5r ikke tid til alt. Hun synes det er fint at \u00abAktiv mmed NET\u00bb er p\u00e5 beina. Opplysning kan kanskje f\u00f8re til at flere blir obs, hvis de g\u00e5r rundt med symptomer som de ikke f\u00e5r forklaring p\u00e5 hva er.", "\u2014 Det m\u00e5 selvsagt ikke v\u00e6re NET-kreft av den grunn, sier Tveit.", "\u2014 Kreftrammede b\u00f8r v\u00e6re i aktivitet. Det er feil oppfatning at de som f\u00e5r en kreftsykdom, skal ta det rolig og hvile seg frisk.", "Det sier mosjonsl\u00f8per Kjerstin Skrede Mordal, en dedikert sykepleier p\u00e5 feltet NET-kreft, som ogs\u00e5 var med \u00e5 starte pasientforeningen CarciNor.", "\u2014 Nyere forskning viser at det \u00e5 v\u00e6re fysisk aktiv er trygt n\u00e5r man f\u00e5r kreftbehandling. Regelmessig fysisk aktivitet kan bidra til \u00e5 redusere bivirkninger som kommer som et resultat av behandling, fysisk inaktivitet og sykdommen i seg selv. Dessuten f\u00e5r pasientene en mestringsf\u00f8lelse b\u00e5de fysisk og psykisk, legger hun til.", "Mordal skal delta i Sentrumsl\u00f8pet, men ikke alle med sykdommen kan det.", "\u2014 Men bare det \u00e5 g\u00e5 i butikken istedenfor \u00e5 kj\u00f8re bil, kan v\u00e6re en god start. Man m\u00e5 trene eller v\u00e6re aktiv ut fra hvilket funksjonsniv\u00e5 man har, legger hun til.", "\u2014 Det er kreftpasienter som har, eller st\u00e5r i fare for \u00e5 f\u00e5 livsstilssykdommer som kan anses som like alvorlige som denne kreftsykdommen p\u00e5 grunn av inaktivitet og kanskje overvekt. S\u00e5 fysisk aktivitet er viktig.", "49-\u00e5ringen fattet interesse for denne pasientgruppen allerede som ung sykepleierstudent. Hun har n\u00e5 jobbet med NET-pasienter i 23 \u00e5r p\u00e5 Rikshospitalet, som er Regionalt kompetansesenter for helse S\u00f8r \u00d8st. Hun ivrer for Aktiv med NET.", "\u2014 Jeg \u00f8nsker \u00e5 opplyse om betydningen av det \u00e5 v\u00e6re aktiv til tross for en kreftsykdom.", "Anette Tveit er en klassisk tynntarms-NET pasient med de symptomene og plagene hun hadde. Mens Tveit har grad 1 av NET-kreft, som er en langsomt voksende variant, er det andre ytterpunktet grad 3. Den sistnevnte er en av de mest aggressive kreftsykdommer som finnes. Det er derfor sv\u00e6rt viktig med korrekt og tidlig diagnose.", "G\u00e5 for all del ikke glipp av siste episode av Aftenpodden Sport. Hvor en idiotisk uttalelse er blant tingene som er oppe til diskusjon:", "800\u2013850 nye tilfeller oppst\u00e5r i Norge \u00e5rlig. Man vet ikke \u00e5rsaken til denne krefttypen.", "St\u00e5r for nevroendokrin kreft. Det nevroendokrine systemet best\u00e5r av hormonproduserende celler fordelt over hele kroppen. Hormonene er med p\u00e5 \u00e5 regulere mange prosesser i kroppen.", "NET er et uttrykk som brukes om flere spesifikke tumortyper utg\u00e5tt fra disse hormonproduserende cellene.", "Svulstene kan ha forskjellige st\u00f8rrelser og veksthastigheter, og de betraktes vanligvis som ondartede. Svulstene kan produsere hormoner som kan gi en rekke forskjellige symptomer.", "De fleste NET starter f\u00f8rst i ford\u00f8yelseskanalen, bukspyttkjertelen og lunger, men kan oppst\u00e5 i de fleste organer i kroppen."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "718bc6707bf494cb5fea9c9a6e638b5fc95cd7f9cc4a6208fb35d61da135921b"}, {"field": "createtime", "value": "2016-12-29T10:45:14.000Z"}, {"field": "description", "value": "Av de nesten 12.000 l\u00f8perne som skal delta i Sentrumsl\u00f8pet l\u00f8rdag, er det 13 leger, sykepleiere og bioingeni\u00f8rer som l\u00f8per for Anette Tveit."}, {"field": "heading", "value": ["Anette trodde hun skulle d\u00f8:", "\u00abN\u00e5 skal jeg d\u00f8\u00bb", "M\u00e5 ha en spr\u00f8yte hver m\u00e5ned", "Advarer mot \u00e5 hvile seg frisk", "Aktiv med NET"]}, {"field": "id", "value": "9f521ed77f9e71826019efca8ab31da05180c0af"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-concept", "value": ["sykdommen", "lege", "fysisk aktiv", "aktiv"]}, {"field": "kw-entity", "value": ["s\u00f8r \u00f8st", "rikshospitalet", "kjerstin skrede mordal", "sentrumsl\u00f8pet", "carcinor", "regionalt", "aktiv", "aftenpodden sport"]}, {"field": "kw-location", "value": ["gj\u00f8vik", "norge", "raufoss"]}, {"field": "kw-pageclass", "value": "article"}, {"field": "kw-person", "value": ["anette tveit", "espen thiis-evensen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/28583e3d-387a-4cb8-abbd-908621f78643?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anette trodde hun skulle d\u00f8: - Jeg gikk til legen med litt tr\u00f8blete mage. Det var starten."}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Anette-trodde-hun-skulle-do---Jeg-gikk-til-legen-med-litt-troblete-mage-Det-var-starten-212420b.html"}, {"field": "pageclass", "value": null}, {"field": "publishtime", "value": "2016-04-21T15:11:00.000Z"}, {"field": "recs-articleid", "value": "212420"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-21T15:11:00.000Z"}, {"field": "recs-rawtitle", "value": "Anette trodde hun skulle d\u00f8: - Jeg gikk til legen med litt tr\u00f8blete mage. Det var starten. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Av de nesten 12.000 l\u00f8perne som skal delta i Sentrumsl\u00f8pet l\u00f8rdag, er det 13 leger, sykepleiere og bioingeni\u00f8rer som l\u00f8per for Anette Tveit."}, {"field": "thumbnail", "value": "http://content-thumbnail.cxpublic.com/content/thumbnail200x150/9f521ed77f9e71826019efca8ab31da05180c0af.jpg?58bb498d"}, {"field": "thumbnailfullheightdimensions", "value": "200x2048"}, {"field": "timestamp", "value": "2017-03-04T23:11:09.000Z"}, {"field": "title", "value": "Anette trodde hun skulle d\u00f8: - Jeg gikk til legen med litt tr\u00f8blete mage. Det var starten."}, {"field": "url", "value": "http://www.adressa.no/100Sport/sprek/Anette-trodde-hun-skulle-do---Jeg-gikk-til-legen-med-litt-troblete-mage-Det-var-starten-212420b.html"}, {"field": "urlhash", "value": "9f521ed77f9e71826019efca8ab31da05180c0af"}], "score": 0.9198609, "siteId": "9222270286501375973", "id": "9f521ed77f9e71826019efca8ab31da05180c0af"}

