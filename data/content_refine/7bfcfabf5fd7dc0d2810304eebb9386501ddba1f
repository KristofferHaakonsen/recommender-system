{"fields": [{"field": "modifiedtime", "type": "time", "value": "2014-11-11T21:20:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Treningssenterbransjen skaper en velferdsgevinst p\u00e5 minst 15,9 milliarder kroner per \u00e5r, viser en fersk rapport utarbeidet av Virke Trening.", "- Nesten \u00e9n million nordmenn trener p\u00e5 et treningssenter. Men til tross for den store aktiviteten, og besparelsene dette gir samfunnet, s\u00e5 h\u00f8rer vi lite om dette fra myndighetene. De snakker mye om og med akt\u00f8rer som f\u00e5r offentlig st\u00f8tte. Jeg synes ikke treningssentrene f\u00e5r den anerkjennelsen og aksepten de fortjener, sier Anne Thidemann, direkt\u00f8r i Virke Trening.", "Beregningen bygger p\u00e5 anslag basert p\u00e5 funn fra Virkes befolkningsunders\u00f8kelse i kombinasjon med bruk av Helsedirektoratets modell for beregning av velferdsgevinsten ved fysisk aktivitet. If\u00f8lge bransjeanalytiker i Virke, Iman Winkelman, er rapporten basert p\u00e5 konservative estimater.", "- Vi har lagt til grunn forsiktige tall p\u00e5 hvor mange som har endret adferd fra passiv til delvis aktiv, og passiv til aktiv. V\u00e5rt anslag bygger p\u00e5 faktiske tall fra en st\u00f8rre befolkningsunders\u00f8kelse, i motsetning til Helsedirektoratet, som baserte sine tall om hvor mange som endret sitt aktivitetsniv\u00e5 p\u00e5 mer l\u00f8se antakelser. Vi har ogs\u00e5 lagt til grunn strenge definisjoner av hvem og hva som regnes som \"aktiv\" og \"delvis aktiv\", sier Winkelman.", "If\u00f8lge Virkes befolkningsunders\u00f8kelse har i overkant av 320 000 personer endret sitt aktivitetsniv\u00e5 etter innmelding i et treningssenter. Flertallet av disse har g\u00e5tt fra \u00e5 v\u00e6re litt aktiv f\u00f8r innmelding til \u00e5 trene og mosjonere tre ganger eller mer per uke. Mange har ogs\u00e5 g\u00e5tt fra passivitet til regelmessig trening og mosjon etter innmelding.", "- Sammenhengen mellom fysisk aktivitet og antall leve\u00e5r ved full helse, viser at gevinsten ved regelmessig trening og mosjon er stor i et generasjonsperspektiv, og at endringen fra passiv til aktiv medvirker til at flere lever lenger og har h\u00f8yere livskvalitet, sier Thidemann.", "Hun mener rapporten viser at myndighetene b\u00f8r involvere treningssenterbransjen tettere i det forebyggende helsearbeidet, dersom man skal n\u00e5 de politiske m\u00e5lsettingene p\u00e5 omr\u00e5det.", "- Alle tilbydere av aktivitet b\u00f8r tenke sammen, og vi m\u00e5 fjerne \"privatallergi\" og ideologiske sperrer. I stedet for \u00e5 sp\u00f8rre om det er privat eller offentlig, b\u00f8r man heller sp\u00f8rre om hvem som kan bidra. Lokalt foreg\u00e5r det mye og godt samarbeid, for eksempel med idretten, men det kunne v\u00e6rt mye mer, sier Thidemann.", "Hun f\u00e5r st\u00f8tte av Olav Thorstad. Han er administrerende direkt\u00f8r i Health & Fitness Nordic, konsernet som best\u00e5r av Sats, Elixia og Fresh Fitness.", "- Lav fysisk aktivitet i befolkningen gir d\u00e5rligere helse og det er ille b\u00e5de for enkeltpersoner og samfunnet. \u00c5 finne l\u00f8sninger er s\u00e5 viktig at gamle fordommer m\u00e5 glemmes, mener Olav Thorstad, og utdyper:", "- Myndighetene har ikke sett den store samfunnsverdien treningssentre har, men aller verst er at de ikke har sett det store potensialet som ikke er utnyttet. En unders\u00f8kelse Sats Elixia gjorde tidligere i h\u00f8st viste at en av fire nordmenn ikke er fysisk aktive og at mangel p\u00e5 motivasjon er \u00e5rsaken. Norges treningssentre er et lavterskeltilbud som kan f\u00e5 mange av disse opp av sofaen, mener han.", "Helseminister Bent H\u00f8ie uttrykte nylig stor bekymring for nordmenns aktivitetsniv\u00e5 . Han er glad for alt som bidrar til \u00e5 f\u00e5 folk i aktivitet - ogs\u00e5 treningssentrene.", "\u2013 Jeg snakker gjerne varmt om det som kan f\u00e5 folk til \u00e5 bli mer aktive i tr\u00e5d med helsemyndighetenes anbefalinger om fysisk aktivitet - b\u00e5de turer og treningssentre er bra. Det jeg er opptatt av er at terskelen for \u00e5 komme seg ut og komme i gang med mosjon eller trening skal v\u00e6re lav, og utdyper:", "\u2013 Naturen er ofte det beste og rimeligste treningssenteret for de fleste av oss, men treningssentre kan v\u00e6re et viktig supplement for mange.", "Han mener det er flott at det har kommet flere treningssentre og at mange velger \u00e5 trene der.", "\u2013 Dette er et tilbud som vokser frem fordi det er et marked for det. Den offentlig finansierte innsatsen m\u00e5 konsentreres der vi n\u00e5r flest mulig og de som har de st\u00f8rste behovene, sier H\u00f8ie.", "Gunnar Breivik, professor ved Norges idrettsh\u00f8gskole, er enig med Thorstad og Thidemann at treningssenterbransjen er undervurdert som akt\u00f8rer, i alle fall i den voksne befolkningen.", "- Andelen voksne som trener i et idrettslag er under halvparten av andelen som trener i treningssentre. Vi har en normativ offentlighet i Norge som sier at man egentlig b\u00f8r drive med dugnad, v\u00e6re med i idrettslag, og trene p\u00e5 den m\u00e5ten som har v\u00e6rt sentral i etterkrigstiden. \u00c5 trene kommersielt, liker man ikke helt. Det er ikke s\u00e5nn nordmenn skal trene, og de har slitt i motvind og ikke f\u00e5tt mye st\u00f8tte og oppmerksomhet, sier Breivik.", "Han mener at regjeringen mangler en samlet plan for fysisk aktivitet.", "- I dag finnes det en politikk for idrett, ogs\u00e5 har man spredd det som har med folkehelse ut p\u00e5 en del departement. Men det er ingen samlet koordinering og ingen plass for treningssenterbransjen i dette bildet, sier han, og utdyper:", "- De burde hatt en plan helt fra barnehagene, gjennom skolene, den frivillige idretten, og tilrettelegging for kommersielle akt\u00f8rer og n\u00e6rmilj\u00f8et. De kunne for eksempel satset mye bedre p\u00e5 villmarksbarnehager, skolene kunne f\u00e5tt mer timer med fysisk aktivitet, og bedre kompetanse, anlegg og", "Fakta/Treningssenterbransjen", "1 av 3 nordmenn har trent eller mosjonert p\u00e5 treningssenter det siste \u00e5ret. 74 prosent trener eller mosjonerer en gang i uken eller mer.", "Trening p\u00e5 treningssenter er popul\u00e6rt innen alle aldersgrupper. N\u00e6r halvparten av alle mellom 18 og 30 \u00e5r oppgir at de bruker treningssenter som treningsarena. For aldersgruppen 30 \u2013 39 \u00e5r er tilsvarende tall n\u00e6rmere 1 av 3, mot 1 av 4 for aldersgruppene 40 til 49 \u00e5r og 50 til 59 \u00e5r. Blant personer i aldersgruppen 60 \u00e5r eller eldre er treningssenter en foretrukket arena for 1 av 5.", "Ti prosent i aldersgruppen 30-39 \u00e5r og ni prosent i aldersgruppen 40 til 49 \u00e5r oppgir at de ikke hadde trent ved manglende tilgang ved treningssenter. Omregnet til hele befolkningen, tilsvarer dette dr\u00f8yt 134 000 personer.", "Per 1. oktober 2014 er det registrert 984 treningssentre i Norge.", "Trenden peker i retning av at det etableres stadig flere nisjesentre. Antall treningssenter som er kjeder er ogs\u00e5 i vekst, men fortsatt er flertallet av alle sentre (52,4 prosent) enkeltst\u00e5ende.", "Bransjen omsatte i 2013 for 4,6 milliarder kroner og oppn\u00e5dde en driftsmargin p\u00e5 4,4 prosent, ned 0,3 prosentpoeng fra \u00e5ret f\u00f8r.", "Kilde: Treningssenterbransjen 2014  - Fra treningsglede til velferdsgevinst, Virke Trening", "Fakta/S\u00e5 mye sparer man", "Oversikt over den velferdsmessige \u00f8konomiske verdien per \u00e5r av antall vunne kvalitetsjusterte leve\u00e5r som f\u00f8lge av en endring i aktivitetsniv\u00e5et. Beregningen bygger p\u00e5 Helsedirektoratets beregningsmodell over vunne kvalitetsjusterte leve\u00e5r ved fysisk aktivitet. Alle tall i 1000.", "Aldersgruppe", "Velferdsgevinst per \u00e5r", "18 - 29 \u00e5r", "kr 3 845 082", "30 - 39 \u00e5r", "kr 4 367 963", "40 - 49 \u00e5r", "kr 3 372 187", "50 - 59 \u00e5r", "kr 2 218 183", "60 - 69 \u00e5r", "kr 1 426 550", "70 - 79 \u00e5r", "kr 674 067", "Sum", "kr 15 904 033", "Kilde: Treningssenterbransjen 2014  - Fra treningsglede til velferdsgevinst, Virke Trening"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "a56558a7c1b02dc3af336f6707053e17dccaab49a8daa5df0e24d0c2986ac101"}, {"field": "createtime", "value": "2016-01-19T02:54:24.000Z"}, {"field": "description", "value": "- Treningssentrene f\u00e5r ikke den anerkjennelsen de fortjener, mener Virke-direkt\u00f8r."}, {"field": "dominantimage", "value": "http://www.adressa.no/incoming/article10335543.ece/giqv4d/ALTERNATES/w980-default/sats%20front.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7bfcfabf5fd7dc0d2810304eebb9386501ddba1f.jpg?58c1a76e"}, {"field": "dominantthumbnaildimensions", "value": "300x169"}, {"field": "heading", "value": ["Treningssentrene sparer samfunnet for 16 milliarder \u00e5rlig -adressa.no", "320 000 mer aktive", "- Fordommer m\u00e5 glemmes", "- Naturen ofte det beste", "- Mangler en plan"]}, {"field": "id", "value": "7bfcfabf5fd7dc0d2810304eebb9386501ddba1f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-concept", "value": ["treningssentrene sparer samfunnet", "treningssenter", "trene", "vunne kvalitetsjusterte leve\u00e5r", "aktiv", "fysisk aktive"]}, {"field": "kw-entity", "value": ["helsedirektoratet", "iman winkelman", "elixia og fresh fitness", "fitness nordic", "thorstad og thidemann", "health", "virke trening", "sats elixia", "fresh fitness"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["olav thorstad", "anne thidemann", "gunnar breivik", "bent h\u00f8ie"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10335543.ece/giqv4d/ALTERNATES/w980-default/sats%20front.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Treningssentrene sparer samfunnet for 16 milliarder \u00e5rlig"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10335558.ece"}, {"field": "pageclass", "value": ["article"]}, {"field": "publishtime", "value": "2014-11-11T21:20:17.000Z"}, {"field": "recs-articleid", "value": "10335558"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-11-11T21:20:17.000Z"}, {"field": "recs-rawtitle", "value": "Treningssentrene sparer samfunnet for 16 milliarder \u00e5rlig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "- Treningssentrene f\u00e5r ikke den anerkjennelsen de fortjener, mener Virke-direkt\u00f8r."}, {"field": "thumbnail", "value": "http://content-thumbnail.cxpublic.com/content/thumbnail200x150/7bfcfabf5fd7dc0d2810304eebb9386501ddba1f.jpg?58c1a76e"}, {"field": "thumbnailfullheightdimensions", "value": "200x1937"}, {"field": "timestamp", "value": "2017-03-09T19:05:18.000Z"}, {"field": "title", "value": "Treningssentrene sparer samfunnet for 16 milliarder \u00e5rlig"}, {"field": "url", "value": "http://www.adressa.no/sport/sprek/article10335558.ece"}, {"field": "urlhash", "value": "7bfcfabf5fd7dc0d2810304eebb9386501ddba1f"}], "score": 0.69980395, "siteId": "9222270286501375973", "id": "7bfcfabf5fd7dc0d2810304eebb9386501ddba1f"}

