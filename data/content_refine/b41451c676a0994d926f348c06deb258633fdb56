{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Krim", "Vibeche-drapet"]}, {"field": "author", "value": ["p\u00e5l solberg", "lorns bjerkan"]}, {"field": "body", "value": ["Saken oppdateres.", "- Jeg husker at det var en del knuffing mellom Vibeche og NN (navnet p\u00e5 hans tidligere samboer journ.anm.). Det var et basketak p\u00e5 soverommet og NN satt opp\u00e5 Vibeche. Jeg hjalp med \u00e5 holde bena hennes fast. NN hogg med \u00f8ks, og hun hogg en stund. Jeg tok fra henne \u00f8ksa. Jeg syntes det begynte \u00e5 bli nok. Jeg s\u00e5 da at Vibeche var livl\u00f8s. Da var det for sent.", "Slik startet den tiltalte 49-\u00e5ringen sin forklaring for lagmannsretten i formiddag. I tingretten visste han ikke om han hadde drept Vibeche Falck Danielsen. I dag trakk han skyldanken, og erkjente drapet. Han peker ut sin dav\u00e6rende samboer som den aktive parten. Hun skulle i utgangspunktet forklare seg for retten i dag.", "Men da hun kom til Trondheim tinghus, p\u00e5 vei til \u00e5 vitne, ble hun p\u00e5grepet, siktet for drap, opplyser f\u00f8rstestatsadvokat Bj\u00f8rn Kristian Soknes.", "N\u00e5 vil hun bli fremstilt for varetektsfengsling.", "- Hun vil med stor sannsynlighet bli fremstilt for varetekt i morgen, tirsdag, sier politiadvokat Mette Kollstr\u00f8m.", "Soknes opplyser at de n\u00e5 g\u00e5r inn for \u00e5 tiltale henne for drap.", "Advokat Morten Furuholmen forsvarer den n\u00e5 drapssiktede 36-\u00e5ringen. Han hadde i ettermiddag enn\u00e5 ikke snakket med klienten sin.", "- Jeg m\u00e5 f\u00e5 snakket med henne om dette, men forholder meg til den forklaringen hun har gitt f\u00f8r, og m\u00e5 bare konstatere at det er ulike forklaringer mellom de to, sier Furuholmen, og opplyser at advokatkontoret hans vil bist\u00e5 36-\u00e5ringen under fengslingsm\u00f8tet i morgen.", "LES OGS\u00c5: Erkjenner \u00e5 ha drept Vibeche", "49-\u00e5ringens tidligere samboer (36) er funksjonshemmet og bruker rullestol. F\u00f8rstestatsadvokat Soknes ville under sin utsp\u00f8rring vite om dette hemmet henne.", "- Hvordan h\u00e5ndterte hun dette? Sto eller satt hun p\u00e5 soverommet?", "- Hun er sterk den jenta. Hun satt bak Vibeche, svarte mannen.", "- Hvor kom \u00f8ksa fra, ville Soknes vite.", "- Jeg vet ikke, men jeg tok den fra henne og la den p\u00e5 stua, sa 49-\u00e5ringen.", "- Du var taus rundt dette i tingretten. Var det fordi du ikke ville gi forklaring eller ikke husket?", "- Jeg husket vel ikke. Jeg har sittet og puslet sammen dette p\u00e5 et vis, sa mannen som har sittet i varetekt siden han ble p\u00e5grepet for drapet.", "I tillegg til drapet var 49-\u00e5ringen ogs\u00e5 tiltalt for \u00e5 ha mishandlet Falck Danielsen rett etter at hun var d\u00f8d. If\u00f8lge p\u00e5talemyndigheten skal han ha sk\u00e5ret eller hogget av henne h\u00f8yre lillefinger. Dette nektet 49-\u00e5ringen straffskyld for i tingretten. I og med at mannen trakk skyldanken sin i starten av tirsdagens lagmannsrettsbehandling av saken, har han n\u00e5 ogs\u00e5 erkjent straffskyld for likskjending.", "- Hva med fingeren? spurte Soknes.", "- Det vet jeg ikke noe om, sa han.", "Les flere saker om Vibeche-drapet her.", "- Gjorde du noe annet enn \u00e5 holde Vibeches bein, ville lagdommer Jon Kapelrud vite.", "- Nei, jeg holdt bare. Det er det jeg husker, svarte mannen.", "- Hva tenkte du skjedde da Vibeche ble sl\u00e5tt med \u00f8ksa, fortsatte dommeren.", "- Tankene mine var ikke p\u00e5 rett plass, sa 49-\u00e5ringen.", "- S\u00e5 du for deg hvor ille dette kunne bli?", "- Ikke der og da, nei, sa mannen.", "I tingrettens behandling av drapssaken, hevdet 36-\u00e5ringen at hun sto og vasket en hund da drapet skjedde .", "Da hun hadde gjort dette, kom hun ut i leiligheten og \u00e5 noe som l\u00e5 p\u00e5 golvet, forklarte hun:", "- Jeg fikk sjokk. Jeg s\u00e5 det l\u00e5 en bylt p\u00e5 gulvet, og fikk skikkelig d\u00e5rlig magef\u00f8lelse, sa kvinnen og la til:", "- P\u00e5 soverommet var det blod i sengene og de sto p\u00e5 h\u00f8ykant. Det s\u00e5 ikke ut der inne.", "- Hvor mener du drapet skjedde? spurte Soknes.", "- P\u00e5 soverommet, svarte 36-\u00e5ringen.", "Dommerne i tingretten mente ogs\u00e5 at 36-\u00e5ringen var til stede da drapet skjedde p\u00e5 soverommet i leiligheten. Tekniske bevis i saken tilsier at b\u00e5de hun og den tiltalte 49-\u00e5ringen ikke var lenger enn cirka en meter fra Falck Danielsen da hun ble drept, if\u00f8lge dommen.", "LES OGS\u00c5: Fant kl\u00e6r med blodflekker forenelig med kraftig vold", "36-\u00e5ringen var ogs\u00e5 siktet for drap under den innledende etterforskningen, men saken mot henne ble henlagt fordi p\u00e5talemyndigheten mente de ikke kunne bevise at hun var med p\u00e5 \u00e5 utf\u00f8re drapet.", "De kunne heller ikke tiltale henne for \u00e5 ha fraktet liket, ettersom man straffritt kan fjerne spor eller motarbeide en etterforskning, hvis man gj\u00f8r dette for hindre at \u00abnoen av sine n\u00e6rmeste\u00bb blir utsatt for straff.", "Hennes rolle drapsnatten var noe det ble stilt mange sp\u00f8rsm\u00e5l om fra aktor, forsvarer og dommerne i tingretten, selv om hun ikke var tiltalt.", "I dommen fra tingretten p\u00e5peker dommerne at de ikke skulle ta stilling til om 36-\u00e5ringen hadde noen rolle utover at hun var til stede p\u00e5 soverommet da drapet ble beg\u00e5tt. \u00abMen hennes tilstedev\u00e6relse gj\u00f8r likevel at det ikke er bevist utenfor enhver rimelig tvil at NN (navnet p\u00e5 tiltalte - journ.anm.) ut\u00f8vde volden alene\u00bb, heter det i dommen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "3cafe150ceccb7b5ad356c82b6fcb3b18cdcd792695d302ec243886d5282d12c"}, {"field": "createtime", "value": "2015-06-09T09:47:39.000Z"}, {"field": "description", "value": "49-\u00e5ringen som erkjenner drap forteller at det var ekssamboeren (36) hans som hogg Vibeche Sofie Falck Danielsen med \u00f8ks."}, {"field": "dominantimage", "value": "http://www.adressa.no/nyheter/trondheim/article11179843.ece/ty1zbi/BINARY/w980/Vibeche_montasje.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b41451c676a0994d926f348c06deb258633fdb56.jpg?586eea4d"}, {"field": "dominantthumbnaildimensions", "value": "300x169"}, {"field": "heading", "value": ["Kvinne (36) siktet for drap -adressa.no", "P\u00e5grepet i tinghuset", "Funksjonshemmet", "Hevdet hun vasket hund", "Henlagt"]}, {"field": "id", "value": "b41451c676a0994d926f348c06deb258633fdb56"}, {"field": "keyword", "value": ["Krim", "Vibeche-drapet"]}, {"field": "keywords", "value": "Krim,Vibeche-drapet"}, {"field": "kw-category", "value": ["nyheter", "trondheim"]}, {"field": "kw-concept", "value": ["49-\u00e5ringen", "drapet skjedde", "drap"]}, {"field": "kw-entity", "value": "vibeche"}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["bj\u00f8rn kristian soknes", "vibeche sofie falck danielsen", "morten furuholmen", "vibeche falck danielsen", "mette kollstr\u00f8m", "jon kapelrud", "falck danielsen"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article11179843.ece/ty1zbi/BINARY/w980/Vibeche_montasje.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvinne (36) siktet for drap"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article11179844.ece"}, {"field": "pageclass", "value": null}, {"field": "publishtime", "value": "2015-06-09T10:44:06.000Z"}, {"field": "recs-articleid", "value": "11179844"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2015-06-09T10:44:06.000Z"}, {"field": "recs-rawtitle", "value": "Kvinne (36) siktet for drap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "49-\u00e5ringen som erkjenner drap forteller at det var ekssamboeren (36) hans som hogg Vibeche Sofie Falck Danielsen med \u00f8ks."}, {"field": "thumbnail", "value": "http://content-thumbnail.cxpublic.com/content/thumbnail200x150/b41451c676a0994d926f348c06deb258633fdb56.jpg?586eea4d"}, {"field": "thumbnailfullheightdimensions", "value": "200x2106"}, {"field": "timestamp", "value": "2017-01-06T00:52:29.000Z"}, {"field": "title", "value": "Kvinne (36) siktet for drap"}, {"field": "url", "value": "http://www.adressa.no/nyheter/trondheim/article11179844.ece"}, {"field": "urlhash", "value": "b41451c676a0994d926f348c06deb258633fdb56"}], "score": 0.7458891, "siteId": "9222270286501375973", "id": "b41451c676a0994d926f348c06deb258633fdb56"}

