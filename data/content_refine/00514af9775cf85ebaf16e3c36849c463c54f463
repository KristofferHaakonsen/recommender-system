{"fields": [{"field": "modifiedtime", "type": "time", "value": "2014-04-24T09:20:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kai kristiansen"}, {"field": "body", "value": ["Saken oppdateres.", "I dag legges rapporten frem som viser hvordan Trondheims kulturelle storstue kan oppgraderes og kvalitetsheves. Skal hele Olavskvartalet tas i bruk til kulturform\u00e5l vil det koste n\u00e6rmere en halv milliard kroner, viser rapporten.", "KOMMENTAR: La hele huset spille", "I juni i fjor vedtok formannskapet \u00e5 gjennomf\u00f8re en utredning om videre utvikling og styrking av Olavshallen og Olavskvartalet som kulturarena. Det er g\u00e5tt 25 \u00e5r siden bygget ble satt opp, noe bygningsmassen b\u00e6rer av. I tillegg har brukerne av huset, blant dem Trondheim Symfoniorkester (TSO), uttrykt et sterkt behov for utvidete arealer.", "Som en del av utredningen har kommunens administrasjon bedt konsulentfirmaet PricewaterhouseCoopers (PwC) om \u00e5 lage en rapport der de utforsker ulike muligheter. Rapporten offentliggj\u00f8res i dag, men ble i g\u00e5r lagt frem for politikerne.", "Her konkluderes det med at en minimumsl\u00f8sning vil bel\u00f8pe seg p\u00e5 100 millioner kroner. Skal hele kvartalet tas i bruk til kulturform\u00e5l vil det koste minst 445 millioner kroner, kanskje opp mot en halv milliard, sa Rolf T\u00f8rring fra PwC og Gunnar Ness i Link Arkitektur under m\u00f8tet med politikerne.", "T\u00f8rring har ledet arbeidet med rapporten, mens Ness har st\u00e5tt for det arkitektoniske arbeidet.", "I prosessen har konsulentfirmaet jobbet med \u00e5 kartlegge de ulike brukernes behov. Spesielt TSO som i dag er storforbrukere av Olavshallen og den klart st\u00f8rste leietakeren i bygget. Orkesteret har vokst, og med musikkteater og opera som en del av virksomheten er det behov for st\u00f8rre plass, som en st\u00f8rre bakscene og sidescener.", "P\u00e5 eget initiativ la TSO i fjor h\u00f8st selv frem en skisse til hvordan de s\u00e5 for seg en l\u00f8sning. Det innebar blant annet \u00e5 rive de vernede husene i Kj\u00f8pmannsgata 44 og 46. Det fikk debatten til \u00e5 rase, og byantikvar Gunnar Houen til \u00e5 kalle planene en \u00abkulturhistorisk katastrofe\u00bb og \u00abet alvorlig anslag mot Trondheims historiske bysentrum\u00bb.", "Olavshallen AS p\u00e5 sin side \u00f8nsker st\u00f8rre attraktivitet i bygget, \u00f8kt utleiegrad av saler og \u00e5 ta hele bygget i bruk til kulturform\u00e5l. Samtidig \u00f8nsker kulturskolen og NTNU seg flere og bedre spesialrom, og ikke minst synliggj\u00f8ring av aktiviteten ut mot publikum.", "For \u00e5 m\u00f8te de ulike brukernes behov presenterer PwC ulike alternativer. Et av forslagene er at kj\u00f8pesenteret og Kj\u00f8pmannsgata 44 best\u00e5r som i dag, men at kj\u00f8pesenteret endres til et varemagasin. For \u00e5 utvide bakscenen og etablere sidescener i Olavshallen m\u00e5 man i s\u00e5 fall rive konstruksjoner bak og bygge en sidescene mot Krambugata.", "Den l\u00f8sningen det ble lagt mest vekt p\u00e5 under presentasjonen var at kj\u00f8pesenteret frigis og at Kj\u00f8pmannsgata 44 rives delvis. Hovedbygget best\u00e5r, men noe av bygget tas i bruk til sidescene, med en egen bakscene og sidescene mot Krambugata. I dette forslaget ligger ogs\u00e5 et tilbygg p\u00e5 taket, en lamell, over Kj\u00f8pmannsgata 44 og et nytt inngangsparti p\u00e5 et niv\u00e5 under dagens, der publikum ledes inn i et \u00e5pent og mer oversiktlig kulturtorg.", "PwC ser for seg at n\u00f8dvendig vedlikehold og teknisk kvalitetsheving, som utskifting av vinduer, alene vil koste 30 millioner kroner. Helt n\u00f8dvendig sceneutvidelse for TSO vil koste det samme, mens \u00e5 \u00e5pne kvartalet mot omverdenen og synliggj\u00f8re aktivitet gjennom et kulturtorg vil bel\u00f8pe seg p\u00e5 20 millioner kroner.", "Til sammen ansl\u00e5r PwC at en minimumsl\u00f8sning vil koste 100 millioner kroner. Skal man i tillegg f\u00f8lge opp flere av kommunens politiske vedtak, som \u00e5 legge til rette for kulturskolen og det \u00f8vrige profesjonelle og frivillige kulturlivet, vil det koste mellom 70 og 100 millioner kroner ekstra. \u00c5 rydde huset til kulturform\u00e5l, noe som inneb\u00e6rer \u00e5 kj\u00f8pe ut hotellet og \u00e5 hive ut butikkene, vil bel\u00f8pe seg p\u00e5 445 millioner. Sannsynligvis mer.", "\u2013Vi i styret har dr\u00f8ftet denne saken og fattet vedtak om at vi \u00f8nsker at hele Olavskvartalet skal bli en kulturell storstue for hele regionen, sier styreleder Turid Stenseth i Olavshallen As.", "Stenseth er ogs\u00e5 fast medlem i bystyret for Ap, men understreker at hun uttaler seg som styreleder.", "\u2013Vi m\u00e5 se fram i tid p\u00e5 hva Olavshallen kan v\u00e6re i 2030 og 2040. Politikerne m\u00e5 tenke visjon\u00e6rt. Skal det gj\u00f8res noe, m\u00e5 det gj\u00f8res n\u00e5. Kulturbyen Trondheim fortjener et ordentlig kulturhus, sier Stenseth, som mener det er realistisk \u00e5 f\u00e5 til.", "\u2013500 millioner kroner er et stort bel\u00f8p. Men sammenlignet hva man f\u00e5r av kultur, og sammenlignet med andre kulturhus som bygges, er det ikke uoverkommelig, sier hun.", "Kommunaldirekt\u00f8r for kultur og n\u00e6ring, Morten Wolden, tror det er mer realistisk \u00e5 f\u00e5 til en av de mer rimelige l\u00f8sningene.", "\u2013For l\u00f8sningene p\u00e5 mellom 100 og 150 millioner kroner f\u00e5r vi mye kultur for pengene. F\u00f8rsteprioritet for meg er at TSO har gode nok rammebetingelser for \u00e5 kunne ut\u00f8ve sin virksomhet, ogs\u00e5 med opera, sier han.", "Wolden har hatt m\u00f8ter med kulturdepartementet som er positive til \u00e5 utvide st\u00f8tten slik at TSO kan ivareta oppdraget sitt.", "\u2013Det er mange interessenter, ikke bare kulturinstitusjonene, men ogs\u00e5 de som driver forretninger og hotell. Det gj\u00f8r det til en krevende sak \u00e5 h\u00e5ndtere. Vi snakker om den kulturelle storstua i Trondheim kommune, og det man gj\u00f8r har store konsekvenser, sier Wolden.", "\u2013Jeg er mest opptatt av innholdet i bygget, men det er ogs\u00e5 en eskteri\u00f8rmessig side. Derfor m\u00e5 saken behandles b\u00e5de i kultur- og byutviklingskomiteen for \u00e5 finne gode l\u00f8sninger, sier Wolden.", "Kommuneadministrasjonen skal n\u00e5 studere rapporten n\u00e6rmere og arrangere en h\u00f8ringsrunde med de impliserte partene. Deretter vil r\u00e5dmannen legge fram en sak til bystyret i l\u00f8pet av september."]}, {"field": "category0", "value": "kultur"}, {"field": "contenthash", "value": "323064d8b2facd724da4154aecd2fa0b59e7950e6a4c41e06a7c11cba88785b5"}, {"field": "createtime", "value": "2016-01-20T20:47:38.000Z"}, {"field": "description", "value": "\u2013 Politikerne m\u00e5 tenke visjon\u00e6rt og se frem i tid, oppfordrer Olavshallens styreleder som vil fylle huset med kultur."}, {"field": "dominantimage", "value": "http://www.adressa.no/kultur/article9556181.ece/ALTERNATES/w980-default/Olavskvartalet%20-%20Overbygg%20-%20Perspektiv%20-%20LINK%20arkitektur.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00514af9775cf85ebaf16e3c36849c463c54f463.jpg?59613ece"}, {"field": "dominantthumbnaildimensions", "value": "300x169"}, {"field": "heading", "value": ["Slik kan det nye Olavskvartalet bli -adressa.no", "Minst 100 millioner kroner", "Tilbygg og kulturtorg", "H\u00f8ringsrunde", "\u2013Tenk visjon\u00e6rt", "\u2013TSO f\u00f8rsteprioritet", "Opp i bystyret til h\u00f8sten"]}, {"field": "id", "value": "00514af9775cf85ebaf16e3c36849c463c54f463"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["olavshallen as", "pwc", "pricewaterhousecoopers"]}, {"field": "kw-concept", "value": ["kroner", "bygge", "huset", "kultur", "bruk", "koste", "rapport", "millioner", "millioner kroner"]}, {"field": "kw-entity", "value": ["olavshallen og olavskvartalet", "olavskvartalet", "trondheim symfoniorkester", "link arkitektur", "ness", "pwc og gunnar ness", "krambugata", "kj\u00f8pmannsgata 44"]}, {"field": "kw-pageclass", "value": "article"}, {"field": "kw-person", "value": ["gunnar ness", "gunnar houen", "turid stenseth", "morten wolden", "rolf t\u00f8rring"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9556181.ece/ALTERNATES/w980-default/Olavskvartalet%20-%20Overbygg%20-%20Perspektiv%20-%20LINK%20arkitektur.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik kan det nye Olavskvartalet bli"}, {"field": "og-type", "value": "article"}, {"field": "og-url", "value": "http://www.adressa.no/kultur/article9556183.ece"}, {"field": "pageclass", "value": ["article"]}, {"field": "publishtime", "value": "2014-04-24T09:06:40.000Z"}, {"field": "recs-articleid", "value": "9556183"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-04-24T09:06:40.000Z"}, {"field": "recs-rawtitle", "value": "Slik kan det nye Olavskvartalet bli -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u2013 Politikerne m\u00e5 tenke visjon\u00e6rt og se frem i tid, oppfordrer Olavshallens styreleder som vil fylle huset med kultur."}, {"field": "thumbnail", "value": "http://content-thumbnail.cxpublic.com/content/thumbnail200x150/00514af9775cf85ebaf16e3c36849c463c54f463.jpg?59613ece"}, {"field": "thumbnailfullheightdimensions", "value": "200x1860"}, {"field": "timestamp", "value": "2017-07-08T20:21:34.000Z"}, {"field": "title", "value": "Slik kan det nye Olavskvartalet bli"}, {"field": "url", "value": "http://www.adressa.no/kultur/article9556183.ece"}, {"field": "urlhash", "value": "00514af9775cf85ebaf16e3c36849c463c54f463"}], "score": 0.76329273, "siteId": "9222270286501375973", "id": "00514af9775cf85ebaf16e3c36849c463c54f463"}

