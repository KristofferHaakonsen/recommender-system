{"fields": [{"field": "modifiedtime", "type": "time", "value": "2015-02-05T22:01:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["s\u00e6ba bajoghli", "kjerstin rab\u00e5s"]}, {"field": "body", "value": ["Det forteller den oppbrakte moren n\u00e5r Adresseavisen m\u00f8ter den afghanske familien i deres leilighet i Trondheim.", "Atefa Rezaie og hennes tre mindre\u00e5rige barn kom til Norge i 2012. Da hadde allerede hennes eldste s\u00f8nn (21) opphold i Norge. Moren og de tre yngste barna har ikke lenger gyldig opphold, og skal sendes ut av landet.", "Tre ganger p\u00e5 kort tid har politiet opps\u00f8kt familien midt p\u00e5 natten, forteller de. Natt til mandag 15. desember i fjor skal politiet ha sl\u00e5tt hull p\u00e5 ytterd\u00f8ren deres.", "\u2013 Jeg ligger og sover. Plutselig st\u00e5r det flere politifolk p\u00e5 rommet mitt. De har politiskjold. Hva har jeg gjort, jeg forst\u00e5r ingenting, sier datteren p\u00e5 15 \u00e5r.", "Familien beskriver at flere politifolk tok seg inn i leiligheten, og at de fikk beskjed om \u00e5 pakke fordi de skulle sendes til Oslo. De ble fratatt sine mobiltelefoner, og beskriver situasjonen som kaotisk. Moren besvimte. Familiens to eldste s\u00f8nner p\u00e5 17 og 21 \u00e5r forteller at de ble p\u00e5satt h\u00e5ndjern. Datteren (15) og s\u00f8nnen (17) ble kj\u00f8rt til flyplassen i hver sin bil. Ogs\u00e5 yngstebroren (12) ble etter hvert kj\u00f8rt til politistasjonen.", "\u2013 Jeg var alene og livredd, jeg trodde jeg skulle bli sendt til Oslo alene. Jeg sa at jeg vil se mamma, sier jenta.", "P\u00e5 flyplassen kommer kontrabeskjeden. Mor er innlagt p\u00e5 sykehuset. Utsendelsen avbrytes.", "\u2013 Vi ble kj\u00f8rt til politihuset i Trondheim. Der ble broren min og jeg holdt i et rom med kun en madrass p\u00e5 gulvet og glatte vegger.", "Hun forteller at d\u00f8ren sto \u00e5pen, og at det sto politi utenfor.", "\u2013 Vi var der i mange timer. Ogs\u00e5 broren min p\u00e5 12 \u00e5r var der. Han ble holdt p\u00e5 et annet rom. Vi ble sluppet fri i nitiden p\u00e5 morgenen, og da fikk jeg tilbake mobilen min. Da kunne jeg endelig ringe til en venninne og fortelle hva som hadde skjedd, sier hun.", "Broren sier han ble p\u00e5satt h\u00e5ndjern den natten.", "\u2013 De ble ikke fjernet f\u00f8r jeg kom p\u00e5 glattcelle flere timer etterp\u00e5, sier broren (17).", "Atefa Rezaie og hennes tre mindre\u00e5rige barn kom til Norge og fikk oppholdstillatelse i 2012, hovedsakelig fordi hun var enslig fors\u00f8rger og at de ikke visste hvor far befant seg. Rezaie forteller at hun og mannen mistet kontakten under flukten fra Iran, der de bodde som flyktninger i mange \u00e5r. Senere samme \u00e5r dukket imidlertid far opp, og familien fikk igjen kontakt. Han s\u00f8kte om beskyttelse, men fikk avslag p\u00e5 asyls\u00f8knaden. Da fikk ogs\u00e5 mor varsel om at oppholdstillatelsen ville bli trukket tilbake, da hun ikke lenger var \u00e5 anse som enslig fors\u00f8rger. Det endelige vedtaket kom i fjor h\u00f8st.", "\u2013 Vi var alle samlet i leiligheten da jeg leste opp avslagsbrevet fra myndighetene. Der sto det at far ikke har f\u00e5tt oppholdstillatelse, og at mamma og mine tre s\u00f8sken ogs\u00e5 har mistet sin, sier den eldste s\u00f8nnen.", "Dagen etter at de fikk nyheten, var faren borte.", "\u2013 Vi har ikke h\u00f8rt fra ham etter dette, og vet ikke hvor han befinner seg, sier den eldste s\u00f8nnen.", "\u2013 Jeg husker at han sa at han ikke ville \u00f8delegge for oss. Han var syk. Det er tragisk og veldig trist, sier s\u00f8steren.", "En m\u00e5ned etter at politiet var p\u00e5 d\u00f8ren f\u00f8rste gang, kom de tilbake. Denne gangen to netter etter hverandre, 16. og 17. januar i \u00e5r.", "\u2013 Siden familien ikke var samlet, m\u00e5tte de avbryte utsendelsen begge gangene, forteller den eldste s\u00f8nnen.", "Familiens advokat Erik Vatne reagerer p\u00e5 m\u00e5ten de er blitt behandlet p\u00e5. Han har sendt nye opplysninger til utlendingsmyndighetene, i h\u00e5p om at avslaget blir omgjort.", "\u2013 Slik situasjonen er i dag har de ikke lovlig opphold i Norge, men s\u00e5 lenge vi har en omgj\u00f8ringsbegj\u00e6ring til behandling, kan de ikke sendes ut. For meg virker det som om politiet har g\u00e5tt frem p\u00e5 en helt un\u00f8dvendig hardhendt m\u00e5te, sier Vatne.", "Familien forteller at de har f\u00e5tt en frykt i seg som de aldri trodd de skulle f\u00e5 i fredelige Norge. Verst er det p\u00e5 nettene i helger, da frykten blir st\u00f8rst.", "\u2013 Det n\u00e6rmer seg helg n\u00e5, og jeg er livredd, sier den 15 \u00e5r gamle jenta.", "Domprost i Nidarosdomen, Ragnhild Jepsen dro hjem til asylbarna rett etter l\u00f8slatelsen, og tok dem med til lege.", "\u2013 Jeg er veldig oppr\u00f8rt over politiets fremgangsm\u00e5te i denne saken, sier domprosten.", "\u2013 Alle barna som ble fors\u00f8kt utsendt er under 18 \u00e5r. De var utsatt for hardhendt behandling, som bruk av h\u00e5ndjern og harde grep om hendene. De var utsatt for frihetsber\u00f8velse: To av barna satt flere timer p\u00e5 politistasjonen i glattcelle. Og de ble utsatt for respektl\u00f8s behandling i forhold til religion. Verken mor eller datter fikk ha p\u00e5 seg skautet da de skulle dra, noe som opplevdes som noe av det verste de hadde opplevd denne dagen, skriver Jepsen i en e-post til Adresseavisen.", "Hun oppholder seg for tiden i USA.", "Hun har hatt jevnlig kontakt med familien, og sier barna er blitt redde og mindre tillitsfulle.", "\u2013 De har vondt for \u00e5 sove om natta, og blir redde n\u00e5r de ser politifolk. At dette skjer med styresmaktenes velsignelse er for meg uforst\u00e5elig.", "Ragnhild Jepsen har i en logg, som Adresseavisen har f\u00e5tt tilgang til, redegjort for opplevelsene til barna 15. desember. Her gjengir domprosten ogs\u00e5 hva hun selv opplevde da hun hentet dem. Da tok Jepsen med seg barna til sykehuset, slik at de fikk treffe moren. Derfra dro de til legevakten.", "I loggen skriver hun: \u00abXX (navn p\u00e5 jenta) klager over vondt i armene. Vi ser at hun har bl\u00e5merker p\u00e5 begge armene etter at politiet har holdt henne. Det er tatt bilde av dette. Hun klager over vondt i kroppen \u2013 jeg tenker at hun har brukt masse krefter for \u00e5 gj\u00f8re motstand. \u00abYY\u00bb (broren) klager ogs\u00e5 over at han har vondt i beina\u00bb.", "Adresseavisen har sett disse bildene. Videre skriver hun i loggen: \u00abVed 17-tiden ble jeg oppringt av Barne- og familietjenesten. (...) Etter at jeg har fortalt hva jeg har forst\u00e5tt av dagens hendelser, bekrefter hun at det stemmer at XX og YY var p\u00e5 glattcelle p\u00e5 politihuset.\u00bb", "Ogs\u00e5 Jepsens mann, prest Einar Vegge, reagerer p\u00e5 det han kaller en uverdig behandling fra politiets side.", "\u2013 Politiet har nok hjemmel til \u00e5 sende ut familien, men de opptrer ufint. M\u00e5ten de opptrer p\u00e5 skaper en mistillit. De l\u00e6rer at politiet bruker maktmidler, og f\u00f8ler at de ikke er til \u00e5 stole p\u00e5. Det er trist, sier Vegge.", "Adresseavisen var torsdag i kontakt med Politiets utlendingsenhet (PU), som viste til S\u00f8r-Tr\u00f8ndelag politidistrikt. Stasjonssjef Arve Nordtvedt sa i g\u00e5r kveld at han ikke kjente til denne konkrete saken, og ikke hadde mulighet til \u00e5 sette seg inn i den i g\u00e5r. P\u00e5 generelt grunnlag sier Nordtvedt at han antar at dette har v\u00e6rt et oppdrag politiet har gjennomf\u00f8rt for PU.", "\u2013 Det er de som planlegger n\u00e5r uttransportering skal skje.", "\u2013 Er det vanlig at dere henter folk om natten?", "\u2013 Ganske vanlig, dels p\u00e5 grunn av at de skal med tidligflyet og dels fordi en del fors\u00f8ker \u00e5 unndra seg uttransportering. Alternativet er \u00e5 p\u00e5gripe dem kvelden i forveien og ha dem i arresten til de kan ta morgenflyet dagen etter. Familier med barn setter vi ikke i arresten.", "\u2013 Her forteller to av barna at de ble satt p\u00e5 glattcelle med d\u00f8ren \u00e5pen?", "\u2013 Det er ikke normalt, men fra tid til annen har vi ingen annen plass \u00e5 gj\u00f8re av dem. Da m\u00e5 d\u00f8ren v\u00e6re \u00e5pen, og det sitter politifolk p\u00e5 utsiden. De er ikke alene der.", "\u2013 Har det skjedd f\u00f8r med asylbarn, eller andre barn?", "\u2013 Det har nok skjedd f\u00f8r som en n\u00f8dl\u00f8sning, ogs\u00e5 med andre barn, n\u00e5r det ikke er annet alternativ. Det som er helt klart er at de ikke skal l\u00e5ses inn. Om vi snakker om en eller ti ganger de siste \u00e5rene vet jeg ikke, men jeg vet at det unntaksvis har skjedd, sier Nordtvedt.", "Adresseavisen har foreholdt Nordtvedt familiens opplysninger om h\u00e5ndjern, bl\u00e5merker og at to av barna ble kj\u00f8rt til V\u00e6rnes i hver sin politibil.", "\u2013 Hva kan du si om det som beskrives her, med tre politibes\u00f8k om natta?", "\u2013 Dette kan jeg ikke uttale meg om f\u00f8r jeg har f\u00e5tt satt meg inn i saken, sier Nordtvedt."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "dbd80657536e9ceea48326c9b769225898df6ae628567986ea5dcce64e36a862"}, {"field": "createtime", "value": "2016-02-06T00:21:28.000Z"}, {"field": "description", "value": "Da Atefa Rezaie og hennes tre barn skulle uttransporteres fra Trondheim, brukte politiet h\u00e5ndjern og satte to av barna i arresten."}, {"field": "dominantimage", "value": "http://www.adressa.no/pluss/nyheter/article10619032.ece/n0o22w/ALTERNATES/w980-default/omw_Utsendelse.afghanistan.01_3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/925c3c20e6010bbd9a7bcc9907f01fb0f0294e69.jpg?58bb362f"}, {"field": "dominantthumbnaildimensions", "value": "300x169"}, {"field": "heading", "value": ["- Asylbarn satt p\u00e5 glattcelle i Trondheim -adressa.no", "- Fratatt mobiler", "Mistet oppholdstillatelsen", "Politibes\u00f8k igjen", "- Respektl\u00f8s behandling", "Logg", "- En n\u00f8dl\u00f8sning, sier politiet"]}, {"field": "id", "value": "925c3c20e6010bbd9a7bcc9907f01fb0f0294e69"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["eldste s\u00f8nn", "mor", "familien", "politi", "barn"]}, {"field": "kw-entity", "value": ["barne", "nidarosdomen", "atefa rezaie", "adresseavisen", "politiets"]}, {"field": "kw-location", "value": ["v\u00e6rnes", "s\u00f8r-tr\u00f8ndelag", "trondheim", "oslo", "norge", "iran"]}, {"field": "kw-pageclass", "value": "article"}, {"field": "kw-person", "value": ["einar vegge", "ragnhild jepsen", "arve nordtvedt", "erik vatne"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10619032.ece/n0o22w/ALTERNATES/w980-default/omw_Utsendelse.afghanistan.01_3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Asylbarn satt p\u00e5 glattcelle i Trondheim"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10619034.ece"}, {"field": "pageclass", "value": null}, {"field": "publishtime", "value": "2015-02-05T21:51:14.000Z"}, {"field": "recs-articleid", "value": "10619034"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-02-05T21:51:14.000Z"}, {"field": "recs-rawtitle", "value": "- Asylbarn satt p\u00e5 glattcelle i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Da Atefa Rezaie og hennes tre barn skulle uttransporteres fra Trondheim, brukte politiet h\u00e5ndjern og satte to av barna i arresten."}, {"field": "thumbnail", "value": "http://content-thumbnail.cxpublic.com/content/thumbnail200x150/925c3c20e6010bbd9a7bcc9907f01fb0f0294e69.jpg?58bb362f"}, {"field": "thumbnailfullheightdimensions", "value": "200x2422"}, {"field": "timestamp", "value": "2017-03-04T21:48:31.000Z"}, {"field": "title", "value": "- Asylbarn satt p\u00e5 glattcelle i Trondheim"}, {"field": "url", "value": "http://www.adressa.no/pluss/nyheter/article10619034.ece"}, {"field": "urlhash", "value": "925c3c20e6010bbd9a7bcc9907f01fb0f0294e69"}], "score": 0.7553685, "siteId": "9222270286501375973", "id": "925c3c20e6010bbd9a7bcc9907f01fb0f0294e69"}

