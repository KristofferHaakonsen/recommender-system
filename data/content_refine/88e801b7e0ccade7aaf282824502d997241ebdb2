{"fields": [{"field": "modifiedtime", "type": "time", "value": "2017-01-27T08:55:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["flyktninger", "Signert", "menneskeverd"]}, {"field": "author", "value": ["tor langbach", "jurist"]}, {"field": "body", "value": ["Saken oppdateres.", "Problemet er bare at b\u00e5de \u00abrestriktiv\u00bb og \u00abkontrollert\u00bb kan bety s\u00e5 uendelig mye. Skal vi slippe inn ti tusen eller tretti tusen mennesker, eller enda fler? Jeg har ikke noe svar p\u00e5 det. Noen flykter fra krig og diktatur, og \u00f8nsker bare at de, og ikke minst barna, skal overleve. Andre drar fra fattigdom, sult og elendighet, og \u00f8nsker ikke annet enn et mer levelig og verdig liv.", "LES OGS\u00c5: Vi trenger nye nytt\u00e5rsforsett", "Hvis man i hele tatt har bare litt peiling p\u00e5 hvordan disse menneskene har det, er det ikke vanskelig \u00e5 forst\u00e5 disse \u00f8nskene.", "Men hvordan dette skal konverteres i et tall som en grense for innvandring, er en vanskelig \u00f8velse. Ingen innvandringspolitikk kan v\u00e6re rettferdig, i et overordnet perspektiv. I det store perspektivet er verden et ganske urettferdig sted. Noen, for eksempel vi nordmenn, er rike og velf\u00f8dde og holder oss med et oppeg\u00e5ende demokrati.", "Les ogs\u00e5 kommentaren: Unge, desperate og uten rettssikkerhet", "Mange av oss bor i eneboliger, vi har r\u00e5d til 58 tommers flatskjermer, turer til Sydenlandet og nye kj\u00f8kkeninnredninger selv om den gamle egentlig funker bra nok.", "Vi lever et overd\u00e5dig luksusliv, om vi sammenligner oss med resten av verden. Vi er det landet der skjeve gulr\u00f8tter ikke kommer i butikkene, fordi noen mener at vi ikke vil spise noe slikt.", "Vi lever i et land der millioner av spiselige h\u00f8ns havner i s\u00f8pla og ikke i h\u00f8nsefrikass\u00e9gryta. Dette er en bruk av ressurser som er helt fremmed for store deler av verdens befolkning.", "Vi kan naturligvis mene at v\u00e5rt gode og rike liv er fortjent. Vi har jo \u00abbygget landet\u00bb, m\u00e5 vite. Strengt tatt har vi jo ikke det.", "Vi har en enorm kystlinje mot et n\u00e6ringsrikt hav, som gir rom for fiske og lakseoppdrett, og naturen har lagt igjen olje i b\u00f8tter og spann under den havbunnen vi r\u00e5der over.", "Nei, vi har vunnet \u00abThe Golden Ticket\u00bb, for \u00e5 si det med gruppa Highasakite. Det er en \u00e6rlig sak \u00e5 ha gullh\u00e5r et unevnelig sted. P\u00e5 den annen side blir vi ikke, i hvert fall ikke jeg, veldig sjarmert av multimillion\u00e6rlottovinnere som bruker rikdommen til \u00e5 anskaffe luksusbiler og champagne til fem tusen kroner flaska.", "Heller ikke sjarmerer det meg at nyrike har hytter p\u00e5 300 kvadrat med \u00e5tte dass p\u00e5 Oppdal. Det er ganske vulg\u00e6rt, egentlig.", "Men vi kan jo ikke, som en eller annen politiker s\u00e5 delikat har sagt det, v\u00e6re \u00abverdens sosialkontor\u00bb eller b\u00e6re innvandrere inn p\u00e5 gullstol. Likevel \u2013 kanskje finnes det en anstendig mellomting? For eksempel: La oss hjelpe dem der de er! Det h\u00f8res jo fint ut. Problemet er jo at vi ikke gj\u00f8r det.", "Dette debattinnlegget er blitt en hit: Tving ungdommen til \u00e5 legge vekk uvanen med \u00e5 si \u00absch\u00f8ttkak\u00bb og \u00abschyllingvinga\u00bb", "Oppe i dette viser det seg at noen innvandrere har lurt seg inn i landet p\u00e5 falske premisser, ved som barn \u00e5 ha p\u00e5st\u00e5tt at de kom fra land A, mens de kan mistenkes for i stedet \u00e5 komme fra nabolandet B.", "Ok, mange har riktignok latt seg integrere, de har tatt seg utdanning, har f\u00e5tt seg jobb og blitt skattebetalere; \u00e5 v\u00e6re en skattebetaler er jo et adelsmerke i dette landet.", "For \u00e5 spore opp disse forferdelige l\u00f8gnerne er det etablert et prosjekt.", "Tunge juridiske ressurser er satt inn for \u00e5 spore opp disse forbryterne, og f\u00e5 tatt fra dem statsborgerskapet og f\u00e5 sendt dem ut.", "Man skal jo pinad\u00f8 ikke lure seg til \u00abThe Golden Ticket\u00bb, et sted m\u00e5 grensen g\u00e5! Samtidig: Arbeidslivskriminaliteten blomstrer. Den profesjonelle kriminaliteten griper om seg. I deler av kongeriket blir alvorlig \u00f8konomisk kriminalitet ikke etterforsket, men henlagt.", "LES OGS\u00c5: En propagandaminister", "Etterforskningen av familievold og seksuelle overgrep skriker etter ressurser.", "Er det mulig \u00e5 tenke seg at de ressursene som brukes til \u00e5 f\u00e5 avsl\u00f8rt og f\u00e5 sendt ut de som har bl\u00f8ffet om opphavsland, kunne ha v\u00e6rt anvendt til noe mer fornuftig, i et samfunnsmessig perspektiv?", "Jo, jeg synes faktisk det.", "Problemet med en innvandringspolitikk er at den i siste instans faktisk gjelder mennesker p\u00e5 individniv\u00e5. TV-programmene til Leo Ajkic burde v\u00e6re en \u00f8ye\u00e5pner.", "\u00c5 se v\u00e5r lokale politimann Geir Hilmarsen berge fortvilte mennesker i ferd med \u00e5 drukne i Middelhavet, burde f\u00e5 oss til \u00e5 se at dette gjelder mennesker, folk med det samme menneskeverd som vi som ble f\u00f8dt med \u00abThe Golden Ticket\u00bb.", "permitor@hotmail.com"]}, {"field": "category0", "value": "meninger"}, {"field": "contenthash", "value": "b45d498a7b99c03d6642eb094b8c899434486e92e2f91ad1d6bdd34ed39919ce"}, {"field": "createtime", "value": "2017-01-27T08:59:16.000Z"}, {"field": "description", "value": "Alle, i hvert fall de fleste \u2013 jeg ogs\u00e5, egentlig \u2013 vil ha en restriktiv innvandringspolitikk, i hvert fall en kontrollert innvandring."}, {"field": "dominantimage", "value": "http://www.adressa.no/meninger/article14118479.ece/65t0r4/ALTERNATES/w980-default/20161120_RichardSagen_Lesbos_Hellas_2016_nov-9323.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/88e801b7e0ccade7aaf282824502d997241ebdb2.jpg?59717d3e"}, {"field": "dominantthumbnaildimensions", "value": "300x169"}, {"field": "heading", "value": "Vi som vant gullkortet -adressa.no"}, {"field": "id", "value": "88e801b7e0ccade7aaf282824502d997241ebdb2"}, {"field": "keyword", "value": ["flyktninger", "Signert", "menneskeverd"]}, {"field": "keywords", "value": "flyktninger,Signert,menneskeverd"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["ressurser", "mennesker", "fall", "gjelder mennesker", "innvandrere", "sted", "egentlig", "land", "lever", "innvandringspolitikk", "restriktiv innvandringspolitikk"]}, {"field": "kw-entity", "value": ["sydenlandet", "highasakite", "middelhavet", "signert", "the golden ticket"]}, {"field": "kw-location", "value": "oppdal"}, {"field": "kw-pageclass", "value": "article"}, {"field": "kw-person", "value": ["geir hilmarsen", "leo ajkic"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14118479.ece/65t0r4/ALTERNATES/w980-default/20161120_RichardSagen_Lesbos_Hellas_2016_nov-9323.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi som vant gullkortet"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/01/27/Vi-som-vant-gullkortet-14118480.ece"}, {"field": "pageclass", "value": ["article"]}, {"field": "publishtime", "value": "2017-01-27T08:55:12.000Z"}, {"field": "recs-articleid", "value": "14118480"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-01-27T08:55:12.000Z"}, {"field": "recs-rawtitle", "value": "Vi som vant gullkortet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Alle, i hvert fall de fleste \u2013 jeg ogs\u00e5, egentlig \u2013 vil ha en restriktiv innvandringspolitikk, i hvert fall en kontrollert innvandring."}, {"field": "thumbnail", "value": "http://content-thumbnail.cxpublic.com/content/thumbnail200x150/88e801b7e0ccade7aaf282824502d997241ebdb2.jpg?59717d3e"}, {"field": "thumbnailfullheightdimensions", "value": "200x1647"}, {"field": "timestamp", "value": "2017-07-21T04:04:14.000Z"}, {"field": "title", "value": "Alle, i hvert fall de fleste \u2013 jeg ogs\u00e5, egentlig \u2013 vil ha en restriktiv innvandringspolitikk"}, {"field": "url", "value": "http://www.adressa.no/meninger/2017/01/27/Vi-som-vant-gullkortet-14118480.ece"}, {"field": "urlhash", "value": "88e801b7e0ccade7aaf282824502d997241ebdb2"}], "score": 0.9129024, "siteId": "9222270286501375973", "id": "88e801b7e0ccade7aaf282824502d997241ebdb2"}

