{"fields": [{"field": "modifiedtime", "type": "time", "value": "2012-04-23T10:01:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jeg har skj\u00f8nt det n\u00e5: F\u00f8rst ordner man vaskehjelp. S\u00e5 redder man ekteskapet. S\u00e5 lett kan det gj\u00f8res, i f\u00f8lge samlivsekspert \u00c5sa Rytter Evensen. Sett en hushjelp med salmiakktillegg p\u00e5 saken, og vips! s\u00e5 er problemene borte i en hvit tornado av s\u00e5pe og skum.", "Alle, ogs\u00e5 samlivseksperten, vet naturligvis at s\u00e5 enkelt er det ikke. Kampen om st\u00f8vet er i seg selv neppe \u00e5rsaken til at ekteskap g\u00e5r over ende. Oftest er det st\u00f8rre problemer som utl\u00f8ser samlivsbrudd. Krangelen over vaskeb\u00f8tta og skittent\u00f8yskurven er symptomer p\u00e5 at noe dypere er galt fatt i heimen.", "Det handler om den evige, kjedelige kampen for likestilling. Fortsatt tar kvinner det gr\u00f8vste av husarbeidet. I USA snakkes det om \u00abThe stalled Revolution\u00bb, kampen har stilnet. Kvinner og menn har hver sine karrierer, men hjemme er alt som f\u00f8r. Kvinner gir opp \u00e5 f\u00e5 mennene til \u00e5 ta sin del av husarbeidet. De som ikke gir seg, har en hverdag med mas og krangel. Til slutt blir byrden for stor, de orker ikke mer.", "Det enkleste er \u00e5 kj\u00f8pe seg fri. Det vil si hvis man har r\u00e5d til \u00e5 leie hjelp i huset. Det er det ikke alle som har.", "Eller det kan ende med skilsmisse. Det er virkelig dyrt. Dessuten skal ogs\u00e5 husene til skilte kvinner (og menn) vaskes. Det gj\u00f8r de selv. Enslige mor har enda d\u00e5rligere r\u00e5d enn gifte mor. Skilte mor m\u00e5 ogs\u00e5 jobbe full tid og vel s\u00e5 det for \u00e5 holde seg og barna flytende \u00f8konomisk. Ren luksus som innleide vaskedamer er enda mer uoppn\u00e5elig for den som ikke har noen \u00e5 dele tidsklemma med.", "Vendela Kirsebom er verken alene, fattig eller utearbeidende. Hun har nok vaskehjelp. I alle fall har hun en filippinsk barnepike til \u00e5 hjelpe seg i den vakre villaen p\u00e5 Vinderen. Hennes h\u00f8ye og m\u00f8rke mann, Olaf Thommessen, \u00f8nsker \u00e5 bli ny Venstre-leder. Det var han som hadde ideen i en kronikk, naturlig nok p\u00e5 8. mars: - Gi oss skattefradrag og momsfritak for hushjelpen.", "Da vil alt g\u00e5 s\u00e5 meget bedre, mener han. Folk, alts\u00e5 par, kan da slippe \u00e5 bli like slitne n\u00e5r de blir like stilte p\u00e5 yrkesfronten.", "Tanken er kanskje ikke tenkt for menn som han - men likevel: Hva med dem selv, alts\u00e5 mennene ? Kunne ikke de feie for egen d\u00f8r eller vaske egne parkettgulv? Er det god politikk \u00e5 lesse kostnadene for manglende likestilling i heimen over p\u00e5 offentlige budsjetter? Skal staten, du og jeg, betale for at hundretusener av velst\u00e5ende olaf-er ikke ser r\u00e5d for \u00e5 holde eneboligen ren, pen og prydelig?", "Mange par i Vendela og Olafs kretser har nok ordnet seg godt, noe ogs\u00e5 folk et godt stykke ned i samfunnets mellomlag n\u00e5 gj\u00f8r. Import av hjemmetjenester er \u00f8kende: au pair-jenter og praktikanter fra Asia eller de baltiske stater, hushjelper og vaskere fra Polen eller Russland, asyls\u00f8kere som gjerne holder huset rent for en heldigere stilt norsk kvinne. Eller norske kvinner som av ymse grunner ikke er ute p\u00e5 det ordin\u00e6re arbeidsmarkedet. De kan v\u00e6re arbeidsledige, hjemmev\u00e6rende med tid til overs, minstepensjonister eller studenter.", "De aller fleste gj\u00f8r det svart. De opparbeider seg ingen rettigheter, f\u00e5r ikke sykepenger den dagen ryggen streiker over de persiske teppene i karrierekvinnens hjem.", "Hvit vask er best, i alle fall p\u00e5 lang sikt, for de kvinnene som vasker for andre. Da kunne husvask bli en stueren jobb, nesten et yrke. Vi som outsourcer fredagsvasken, kunne hatt bedre samvittighet. Men det blir s\u00e5 dyrt.", "S\u00e5 lenge det store flertall private vaskehjelper arbeider i d\u00f8lgsm\u00e5l, f\u00e5r vi et klasseskille kvinner i mellom. P\u00e5 den ene siden de som har gode jobber og r\u00e5d til \u00e5 kj\u00f8pe seg fri fra skitne vinduer. P\u00e5 den andre siden: damene med vaskeb\u00f8ttene, uten rettigheter og ingen utsikter til en bra pensjon.", "De tar skitten v\u00e5r , men ville vi g\u00e5tt i 8. marstog for dem?", "For mer enn hundre \u00e5r siden kjempet kvinnesakskvinnene for tjenestepikene. De hadde d\u00e5rlig betaling, og f\u00e5 rettigheter. De fikk d\u00e5rlig mat og bodde i husets d\u00e5rligste rom. I 1890 ble Tjenestepigernes forening stiftet i Oslo. De sloss for retten til en fridag hver andre uke, kortere arbeidsdager, bedre pikev\u00e6relser. Mange fruer var lite begeistret for dette, og husmorforeningen Hjemmenes Vel kjempet imot. Dette var ren klassekamp. Tjenestepikene hadde st\u00f8tte b\u00e5de fra Det norske arbeiderparti og Venstre. Det er lenge siden n\u00e5, Olaf.", "I 1915 fikk Venstre-statsr\u00e5den Johan Castberg vedtatt \u00abde castbergske barnelover\u00bb, som sikret barn f\u00f8dt utenfor ekteskap arverett. Da var det g\u00e5tt for langt for mange fine fruer. Ikke nok med at pikene skulle ha mer fri og h\u00f8yere l\u00f8nn. N\u00e5 risikerte de ogs\u00e5 at de ektef\u00f8dte barna m\u00e5tte dele arven med pappas \u00abprivate\u00bb barn. Det var ikke uvanlig at husets pike ogs\u00e5 m\u00e5tte yte seksuelle tjenester til husets herre.", "Det er deilig \u00e5 komme hjem til et hus som dufter av gr\u00f8nns\u00e5pe. Det er nydelig \u00e5 vite at hele kaninfarmen bak sofaen er slaktet, at teppene er luftet og huset shinet fra yttergang til loftsstue. Det er godt \u00e5 ta helg n\u00e5r st\u00f8vdottene er forduftet.", "Jeg betaler for det, og jeg skammer meg ikke. Men helgestemningen hadde v\u00e6rt enda bedre om kvinnene som gjennom \u00e5rene har gjort vaskejobben for meg, ogs\u00e5 hadde f\u00e5tt rettigheter som fortjent.", "Etter ukens hushjelp-debatt er det sl\u00e5ende hvor langsomt verden forandrer seg. N\u00e5r h\u00f8rte du sist en mannlig sjef si at han \u00f8nsket seg vaskehjelp som frynsegode, i stedet for fallskjerm eller firmabil?", "Genteknologi er antagelig den eneste l\u00f8sningen p\u00e5 vaskekrisen. Det blir ingen varig ordning f\u00f8r vi f\u00e5r manipulert vaskegener inn i babyguttenes arveanlegg.", "Inntil videre er det bare \u00e5 kj\u00f8pe seg hjelp. Men la mannfolkene betale vasken."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "7cd9bf86a6cde7ab294f26c409f2382d6f3d8deb8167282c272d9170c67a4eec"}, {"field": "createtime", "value": "2017-05-01T16:32:35.000Z"}, {"field": "description", "value": "F\u00f8rst ble jeg skilt. S\u00e5 skaffet jeg meg vaskehjelp. Det kunne kanskje v\u00e6rt omvendt."}, {"field": "dominantimage", "value": "http://www.adressa.no/incoming/article1089441.ece5/ALTERNATES/w980-default/ver2%20bakgrunn-1303"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b8f1d578dc15d82a5deae2bef7770eb42550911a.jpg?5992964e"}, {"field": "dominantthumbnaildimensions", "value": "300x169"}, {"field": "heading", "value": "Avbl\u00e5s kvinnekampen - skaff en hushjelp! -adressa.no"}, {"field": "id", "value": "b8f1d578dc15d82a5deae2bef7770eb42550911a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["kvinne", "norsk kvinne", "vask", "barn", "hus", "hushjelp", "menn"]}, {"field": "kw-entity", "value": ["the", "vinderen", "kirsebom", "hjemmenes vel", "tjenestepigernes", "revolution", "vendela og olafs", "venstre"]}, {"field": "kw-location", "value": ["polen", "oslo", "russland", "asia"]}, {"field": "kw-pageclass", "value": "article"}, {"field": "kw-person", "value": ["johan castberg", "\u00e5sa rytter evensen", "olaf thommessen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1089441.ece5/ALTERNATES/w980-default/ver2%20bakgrunn-1303"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Avbl\u00e5s kvinnekampen - skaff en hushjelp!"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article25993.ece"}, {"field": "pageclass", "value": ["article"]}, {"field": "publishtime", "value": "2004-03-12T21:29:11.000Z"}, {"field": "recs-articleid", "value": "2507960"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2004-03-12T21:29:11.000Z"}, {"field": "recs-rawtitle", "value": "Avbl\u00e5s kvinnekampen - skaff en hushjelp! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "F\u00f8rst ble jeg skilt. S\u00e5 skaffet jeg meg vaskehjelp. Det kunne kanskje v\u00e6rt omvendt."}, {"field": "thumbnail", "value": "http://content-thumbnail.cxpublic.com/content/thumbnail200x150/b8f1d578dc15d82a5deae2bef7770eb42550911a.jpg?5992964e"}, {"field": "thumbnailfullheightdimensions", "value": "200x1247"}, {"field": "timestamp", "value": "2017-08-15T06:35:58.000Z"}, {"field": "title", "value": "Avbl\u00e5s kvinnekampen - skaff en hushjelp!"}, {"field": "url", "value": "http://www.adressa.no/nyheter/innenriks/article25993.ece"}, {"field": "urlhash", "value": "b8f1d578dc15d82a5deae2bef7770eb42550911a"}], "score": 1.0131214, "siteId": "9222270286501375973", "id": "b8f1d578dc15d82a5deae2bef7770eb42550911a"}

