{"fields": [{"field": "modifiedtime", "type": "time", "value": "2015-05-27T11:29:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "anne -marit dahl"}, {"field": "body", "value": ["Saken oppdateres.", "Espen Oseid Danielsen utmerket seg tidlig som et h\u00e5ndballtalent der han herjet med motstanderen i Sverresborg- og senere Tiller-drakten.", "Det store forbildet var den franske kantspilleren Luc Abalos, som p\u00e5 grunn av sin ekstreme spenst b\u00e6rer kalle-navnet \u00abSkywalker\u00bb. Da Espen ble tatt ut p\u00e5 landslagssamling p\u00e5 ungdomsskolen, var han fast bestemt: Han skulle bli verdens beste h\u00e5ndballspiller.", "\u2013 Jeg s\u00e5 utrolig mye h\u00e5ndball sammen med Sander Sagosen, og vi dr\u00f8mte om framtida som verdens beste h\u00e5ndballspillere, minnes Espen Oseid Danielsen.", "Les ogs\u00e5: Tr\u00f8ster gr\u00e5tende idrettstalenter", "Les ogs\u00e5: \u2013 Overtrent? Jeg?", "N\u00e5 lever lagkameraten fra de tidlige ungdoms\u00e5rene p\u00e5 lands-laget ut proffdr\u00f8mmen i danske Aalborg. Selv la Espen opp som h\u00e5ndballspiller for to \u00e5r siden. Han var 18 \u00e5r. Det var g\u00e5tt to \u00e5r siden skaden som var n\u00e6r ved \u00e5 gj\u00f8re ham lam.", "\u2013 Jeg inns\u00e5 at jeg aldri kunne komme tilbake p\u00e5 det niv\u00e5et jeg var. Gleden med \u00e5 spille h\u00e5ndball var borte.", "Han var ikke i stand til \u00e5 leve opp til sine egne forventninger - eller til \u00e5 m\u00f8te andres. Han kjente p\u00e5 skuldre som ble stadig h\u00f8yere i takt med ambisjonsniv\u00e5et og forventningspresset. Han kjente at kroppen aldri ville bli som f\u00f8r hasteoperasjonen i mars 2011.", "\u2013 Jeg hadde kjentsmerter i ryggen i noen uker og v\u00e6rt til unders\u00f8kelser. P\u00e5 skolen hadde jeg m\u00e5tte st\u00e5 i noen av timene. Det tilspisset seg f\u00f8r samlingen med guttelandslaget i Spania, forteller Espen som dro p\u00e5 samling med sterke smertestillende i bagen. Han m\u00e5tte ha hjelp til \u00e5 f\u00e5 p\u00e5 seg skoene, men bet tenna sammen.", "\u2013 S\u00e5 kjenner jeg at det river i ryggen i en \u00f8velse. Jeg kjenner str\u00e5ling nedover i beinet, og fysioterapeuten blir bekymret.", "Tilbake i Trondheim b\u00e6rer det rett p\u00e5 operasjonsbordet.", "\u2013 En nerve i ryggraden l\u00e5 i klem. Den var n\u00e6r ved \u00e5 ryke. Da ville jeg blitt lam. Legene sa de aldri hatt noe lignende. En 16-\u00e5ring med slik skade som skyldtes overtrening.", "Han trodde han v\u00e5knet fra en f\u00e6l dr\u00f8m etter operasjonen.", "\u2013 Jeg fikk beskjed om \u00e5 st\u00e5 p\u00e5 golvet, med to sykepleiere p\u00e5 hver side. Jeg merket ikke at jeg sto og veltet over til den ene siden. Plutselig var jeg lam. Det var en helomvending uten like, sier han.", "Han var uten f\u00f8lighet i beina i noen dager, og inns\u00e5 at veien tilbake kom til \u00e5 bli lang. Kirurgene sa han skulle v\u00e6re glad hvis han klarte de daglige gj\u00f8rem\u00e5lene i framtida.", "\u2013 S\u00e5nn som \u00e5 b\u00e6re handleposer hjem fra butikken, forteller han.", "\u2013 Hvordan var det mulig \u00e5 trene p\u00e5 seg en s\u00e5 alvorlig skade?", "\u2013 Jeg ville bli best og hadde alle forutsetninger for \u00e5 klare det. Jeg trente masse. H\u00f8rte ikke p\u00e5 mamma og pappa som ba meg ta det med ro.", "Han husker at idretten gikk fra \u00e5 v\u00e6re lek til alvor.", "\u2013 Da laget mitt ansatte en trener ble alt mer resultatorientert, forteller han.", "Som 12-\u00e5ring spilte han p\u00e5 tre lag. Som 13-\u00e5ring gikk han i dueller med fysisk sterkere 15-\u00e5ringer. Samtidig presterte han p\u00e5 banen og fikk etter hvert trene med de beste i Kolstad.", "Les ogs\u00e5: Hadde mistet lysten til \u00e5 spille h\u00e5ndball", "Les ogs\u00e5: \u00c5pner skolene for mer trening i hallene", "\u2013 Det var t\u00f8ft, sier han i dag. Men der og da f\u00f8ltes det riktig for en gutt som ville ha st\u00f8rre utfordringer enn det de jevnaldrende kunne by p\u00e5.", "Vi snakker om sju treninger i uka inkludert egentreninger, gjerne med en ekstra l\u00f8petur i Bymarka som avslutning. Legg p\u00e5 mange timer p\u00e5 egen h\u00e5nd i trimrommet p\u00e5 farens arbeids-plass der stadig tyngre vekter ble l\u00f8ftet og framgangen var enorm for en gutt i puberteten.", "\u2013 Jeg var aldri skadet og trente veldig allsidig og smart. Jeg f\u00f8lte meg uovervinnelig. N\u00e5r jeg ser tilbake n\u00e5, ser jeg jo at det var for mye og at det var naturlig at det ville komme en smell.", "I tida etter operasjonen opplevde han sinne og en f\u00f8lelse av urettferdighet over \u00e5 ha mistet muligheten til \u00e5 ut\u00f8ve idretten han elsket s\u00e5 h\u00f8yt.", "\u2013 Jeg f\u00f8lte at jeg ikke var verd noen ting som skadet, sier han.", "Etter at han la opp har han unng\u00e5tt h\u00e5ndballmilj\u00f8et, men til h\u00f8sten f\u00f8ler han seg klar for \u00e5 se Kolstad spille i eliteserien. H\u00e5ndballen er byttet ut med jusstudier til toppkarakterer. Tomrommet etter at livet som idrettsut\u00f8ver tok slutt er fylt med studier som gir mening og nye m\u00e5l for framtida. Han har f\u00e5tt flere sp\u00f8rsm\u00e5l om \u00e5 trene lag, men det passer ikke inn i livet hans n\u00e5. Han har likevel et budskap til trenere i barne- og ungdomsidretten.", "\u2013 La barn v\u00e6re barn og ikke ta fra dem gleden ved idretten. Jeg ville blitt like god uten \u00e5 trene s\u00e5 hardt og spille s\u00e5 mange kamper, men p\u00e5 et senere tids-punkt. Jeg har l\u00e6rt at man ikke skal framskynde prosessen, men v\u00e6re t\u00e5lmodig. Jeg vil ogs\u00e5 si at \u00e5 v\u00e6re et godt medmenneske er det viktigste av alt for en trener. Jeg hadde mange tunge stunder da jeg var skadet. \u00c5 h\u00f8re fra lagledelsen ville betydd mye, sier Espen Oseid Danielsen.", "Varsellampene b\u00f8r blinke n\u00e5r idrettsgleden forsvinner.", "Manuellterapeut Tor Inge Andersen hjalp Espen Oseid Danielsen med treningen etter operasjonen. Utover \u00e5 p\u00e5peke at Espens imponerende innsats ga et vellykket rehabiliteringsresultat, vil ikke Andersen si noe om hans situasjon spesielt. Generelt vil han advare mot den \u00f8kende tendensen han ser til \u00e5 bruke voksenidrettslige prinsipper i treningen for unge. Han tenker p\u00e5 tung styrketrening med vekter og de t\u00f8ffeste formene for intervalltrening.", "\u2013 Da oppn\u00e5r man kortsiktig gevinst. I stedet for \u00e5 v\u00e6re resultatorientert i ung alder, b\u00f8r man v\u00e6re prestasjonsorientert. Fokuset b\u00f8r v\u00e6re p\u00e5 koordinasjon og motoriske ferdigheter og teknikk. Det vil man f\u00e5 nytte av hele livet, mener Andersen.", "\u2013 Hvilke symptomer kan tyde p\u00e5 overbelastning?", "\u2013 Overbelastning av muskel- og skjelettapparatet signaliseres ved smerte i muskler og ledd. Generell overbelastning vil gi opplevelse av slitenhet, konsentrasjonsproblemer og endring i hum\u00f8ret. Man f\u00f8ler seg sm\u00e5sjuk, det tas blodpr\u00f8ver, men man finner oftest ingenting feil. Hvis gleden er borte, m\u00e5 det blinke ei r\u00f8dlampe, mener han.", "\u2013 N\u00e5r kan man vite at grensen er n\u00e5dd?", "\u2013 Det er veldig utfordrende \u00e5 vite n\u00e5r det er nok. Frisk ungdom t\u00e5ler veldig mye aktivitet, men den m\u00e5 v\u00e6re allsidig. Stikkord her er kompetente, dyktige trenere som klarer \u00e5 f\u00e5 til utvikling og gi feedback til hver enkelt basert p\u00e5 individuelle behov. Da er det ingen motsetning mellom et godt breddetilbud som er idrettens samfunnsoppdrag og \u00e5 gi utviklingsmuligheter for de som \u00f8nsker \u00e5 n\u00e5 langt innen idrett.", "\u2013 Hva kan vi l\u00e6re av historien til Espen Oseid Daneielsen?", "\u2013 For mye og for tung trening i ung alder kan skyldes b\u00e5de overivrige foreldre/trenere, og en meget sterk indre drive om \u00e5 bli god. I Espens situasjon var \u00e5penbart det siste den viktigste. I begge tilfeller er t\u00e5lmodighet og variasjon stikkordet. Det vil redusere b\u00e5de helserisiko og frafalltendens, sier Andersen."]}, {"field": "category0", "value": "pluss"}, {"field": "category1", "value": "pluss|sport"}, {"field": "contenthash", "value": "2262b88959c3b20512e5def8fc09e7e6183f6052914388e8bd81395f257b6332"}, {"field": "createtime", "value": "2015-05-27T10:56:50.000Z"}, {"field": "description", "value": "Han ville bli verdens beste h\u00e5ndballspiller. I stedet trente Espen Oseid Danielsen (20) s\u00e5 hardt at en hasteoperasjon reddet ham fra varige lammelser."}, {"field": "dominantimage", "value": "http://www.adressa.no/pluss/sport/article11003503.ece/3lvdoa/ALTERNATES/w980-default/JPS_stortalent24121321.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/75850effc81ee194e4cf364623e1040bd9c4b31b.jpg?597b0e9c"}, {"field": "dominantthumbnaildimensions", "value": "300x169"}, {"field": "heading", "value": ["Proffdr\u00f8mmen gjorde Espen (20) nesten lam -adressa.no", "All gleden forsvant", "Mistet f\u00f8lelsen i beina", "S\u00f8kte t\u00f8ffe utfordringer", "- M\u00e5 blinke ei r\u00f8dlampe", "- F\u00f8ler seg sm\u00e5sjuk", "T\u00e5lmodighet er stikkord"]}, {"field": "id", "value": "75850effc81ee194e4cf364623e1040bd9c4b31b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "sport"]}, {"field": "kw-classification", "value": "sports"}, {"field": "kw-concept", "value": ["f\u00f8ler", "ung alder", "spille h\u00e5ndball", "idrett", "trene"]}, {"field": "kw-entity", "value": ["kolstad", "skywalker", "sverresborg", "tiller", "espen", "bymarka"]}, {"field": "kw-location", "value": ["aalborg", "trondheim", "spania"]}, {"field": "kw-pageclass", "value": "article"}, {"field": "kw-person", "value": ["luc abalos", "tor inge andersen", "sander sagosen", "espen oseid danielsen", "espen oseid daneielsen"]}, {"field": "kw-taxonomy", "value": ["pluss", "pluss/sport"]}, {"field": "og-image", "value": "http://www.adressa.no/pluss/sport/article11003503.ece/3lvdoa/ALTERNATES/w980-default/JPS_stortalent24121321.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Proffdr\u00f8mmen gjorde Espen (20) nesten lam"}, {"field": "og-type", "value": "article"}, {"field": "og-url", "value": "http://www.adressa.no/pluss/sport/article11003504.ece"}, {"field": "pageclass", "value": ["article"]}, {"field": "publishtime", "value": "2015-05-27T11:29:00.000Z"}, {"field": "recs-articleid", "value": "11003504"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|sport"}, {"field": "recs-publishtime", "value": "2015-05-27T11:29:00.000Z"}, {"field": "recs-rawtitle", "value": "Proffdr\u00f8mmen gjorde Espen (20) nesten lam -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/sport"]}, {"field": "teaser", "value": "Han ville bli verdens beste h\u00e5ndballspiller. I stedet trente Espen Oseid Danielsen (20) s\u00e5 hardt at en hasteoperasjon reddet ham fra varige lammelser."}, {"field": "thumbnail", "value": "http://content-thumbnail.cxpublic.com/content/thumbnail200x150/75850effc81ee194e4cf364623e1040bd9c4b31b.jpg?597b0e9c"}, {"field": "thumbnailfullheightdimensions", "value": "200x2059"}, {"field": "timestamp", "value": "2017-07-28T10:14:52.000Z"}, {"field": "title", "value": "Proffdr\u00f8mmen gjorde Espen (20) nesten lam"}, {"field": "url", "value": "http://www.adressa.no/pluss/sport/article11003504.ece"}, {"field": "urlhash", "value": "75850effc81ee194e4cf364623e1040bd9c4b31b"}], "score": 0.79381466, "siteId": "9222270286501375973", "id": "75850effc81ee194e4cf364623e1040bd9c4b31b"}

