{"fields": [{"field": "modifiedtime", "type": "time", "value": "2012-04-18T22:06:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "I samarbeid med Trondheim Kino har Kinopuls gleden av \u00e5 kunne tilby sine medlemmer en eksklusiv og gratis f\u00f8rvisning av Der Untergang, den omstridte tyske filmen om Hitlers siste dager, p\u00e5 Prinsen Kinosenter tirsdag 15. februar kl. 18.00.", "Russisk fremrykking b\u00e6rer bud om at Berlin og Det tredje riket n\u00e6rmer seg slutten. I en bunker under den tyske hovedstaden vil en svekket og syk Adolf Hitler sette inn en motoffensiv med styrker som ikke lenger finnes. Despoten er maktesl\u00f8s, og han ser bare \u00e9n utvei.", "I april 1945 begynte Den r\u00f8de arm\u00e9 en storoffensiv mot de tyske forsvarsverkene rundt Berlin. Stalin sendte inn 2,5 millioner soldater, 6 250 stridsvogner, 41 600 kanoner og 7 500 fly for \u00e5 legge resten av Hitlers imperium i grus. Veien til slutten ble preget av ufattelig brutalitet p\u00e5 begge sider, men innimellom med glimt av humanisme og uselvisk offervilje. Vanlige berlinere og soldater kjempet mot eller r\u00f8mte fra den russiske overmakten. Hitler og hans n\u00e6rmeste og mest lojale st\u00f8ttespillere hadde s\u00f8kt beskyttelse i F\u00f8rerens bunker under Berlin.", "Dekket av fire meter tykk betong, under bakken bak det gamle rikskanselliet, ble F\u00f8reren et speil av ruinen Tyskland. Plaget av sykdom og et lunefullt sinn fors\u00f8kte han \u00e5 sette i verk en motoffensiv, men styrkene han \u00f8nsket seg var beseiret eller for langt unna til \u00e5 gi russerne verdig motstand.", "Om ettermiddagen 30. april hevet Hitler sitt siste taffel. If\u00f8lge vitner sa han at \"n\u00e5 er timen kommet, det er slutt\". Sammen med sin hustru Eva Braun begikk Hitler selvmord. Deretter ble likene brent og begravd utenfor bunkeren. Tusen\u00e5rsriket ble et eksperiment som varte i 12 \u00e5r og krevde over 50 millioner menneskeliv. Til det siste hadde Hitler ingen medlidenhet med sitt folk. Hvis krigen er tapt og tusen\u00e5rsriket uoppn\u00e5elig, kan like gjerne folk g\u00e5 til grunne, mente han.", "Stadig en g\u00e5te", "\"Der Untergang\" er blitt en suksess i Tyskland, noe ikke alle er begeistret for. Enkelte historikere og andre eksperter p\u00e5 andre verdenskrig frykter at filmen menneskeliggj\u00f8r en mann som fortjener et demonstempel for sin stormannsgale og brutale maktpolitikk. Den anerkjente Hitler-biografen Ian Kershaw skriver i avisa The Guardian at f\u00f8r han s\u00e5 filmen mente han de tyske bekymringene var \"forst\u00e5elige, men overdrevne\". Han st\u00e5r ved p\u00e5standen ogs\u00e5 etter \u00e5 ha sett Bruno Ganz tolke F\u00f8reren. Ganz er glimrende, ikke minst er stemmen \"gr\u00f8ssende autentisk\", skriver Kershaw. Filmen har \"enorm emosjonell kraft\", mener historikeren, men likevel vil vi ikke forst\u00e5 Hitler mer enn f\u00f8r, eller sympatisere med ham. Livet hans er gransket n\u00f8yere enn noen andres, men det er en indre kjerne vi fortsatt ikke kan fatte. Hitler vil p\u00e5 noen m\u00e5ter alltid fremst\u00e5 som en g\u00e5te, skriver Kershaw.", "Sekret\u00e6r som sannhetsvitne", "Traudl Junge var Hitlers sekret\u00e6r fra 1942 til 1945. Hun var til stede de siste, absurde dagene i F\u00f8rerens bunker, og deretter klarte hun \u00e5 unnslippe russerne og Berlin. P\u00e5 sine eldre dager skrev hun biografien \"Bis zur letzten Stunde\" sammen med forfatteren Melissa M\u00fcller. Boken gir noe av grunnlaget for filmen \"Der Untergang\". Det andre vesentlige kildematerialet er \"I Hitlers bunker. Det tredje rikets siste dager\" (N.W. Damm & S\u00f8n, 2004) av den tyske historikeren Joachim Fest.", "Traudl Junge er ogs\u00e5 kjent fra den kritikerroste filmen \"I d\u00f8dvinkelen\" (2002). Den best\u00e5r av et 90 minutter langt intervju med henne om \u00e5 ha v\u00e6rt blant Hitlers n\u00e6rmeste medarbeidere.", "Nybrottsarbeid p\u00e5 filmduken", "Manusforfatter og produsent Bernd Eichinger leste Joachim Fests n\u00e6rg\u00e5ende skildring av Hitlers forvirrede siste dager f\u00f8r boken var trykt. Han skj\u00f8nte at denne versjonen av historien om krigens siste dager var den dramatiske n\u00f8kkelen til en film han i flere ti\u00e5r hadde hatt lyst til \u00e5 lage. Eichinger inns\u00e5 at Hitlers 12 \u00e5r ved makten ble reflektert i det knugende dramaet under bakken i Berlin.", "- De siste dagene sier mye om hvordan massefanatismen fungerte i regimets tidligere \u00e5r, og hvordan grepet ble holdt inntil den bitre slutten, sier Eichinger.", "Eichinger leste ogs\u00e5 en annen bok omtrent samtidig med at han lot seg fascinere av Fests historie, nemlig Traudl Junges memoarer.", "- Fest ga meg tidsrammen, Traudl Junge ga meg en rollefigur som kunne binde sammen historien, sier han.", "\"Der Untergang\" er den f\u00f8rste tyske spillefilmen med Hitler i en viktig rolle siden Georg Wilhelm Pabst lagde \"Der Letzte Akt\" (1955), der historien ble fortalt via en tysk soldat. Regiss\u00f8r Oliver Hirschbiegel sier \"Der Untergang\" dermed er et nybrottsarbeid, ettersom det ikke finnes noen direkte referanser i filmhistorien.", "Bruno Ganz - en sveitsisk Hitler", "Bruno Ganz var Hirschbiegels f\u00f8rstevalg i rollen som Hitler. Regiss\u00f8ren sendte ham manuset og et eksemplar av Fests bok. Ganz s\u00e5 ogs\u00e5 Pabsts film, der teaterskuespiller Albin Skoda tolket Hitler. Filmen overbeviste Ganz om at det faktisk er mulig \u00e5 spille den mytiske diktatoren.", "Bernd Eichinger minnes at Ganz var litt bekymret under de f\u00f8rste pr\u00f8vene, s\u00e5 produsenten foreslo \u00e5 bruke sminke, og det fungerte umiddelbart.", "- Da smink\u00f8ren var ferdig, og Bruno kom ut i kostyme, var effekten s\u00e5 sl\u00e5ende at alle p\u00e5 settet ble stille. Vi viste ham testen etterp\u00e5, og han sa, med litt sveitsisk n\u00f8ling: \"Ja, jeg tror jeg kan gj\u00f8re det, \" sier Eichinger.", "- Jeg var ganske forbl\u00f8ffet over hvor n\u00e6r Hitler jeg hadde kommet, i hvert fall ytre sett. Og da ble jeg besatt av ambisjonen som alle skuespillere kjenner: Jeg m\u00e5tte spille rollen, sier Ganz.", "Sveitseren Ganz klarte \u00e5 fange Hitlers stemme gjennom \u00e5 studere et sjeldent lydopptak av Hitler som snakker etter en middag. Opptaket ble gjort i skjul av en finsk diplomat og smuglet ut av Tyskland under krigen. I opptaket h\u00f8res Hitlers vanlige stemmeleie, ikke den aggressive taleren vi er vant med fra gamle filmopptak.", "Skuespillerne om rollene", "Alexandra Maria Lara (Traudl Junge):", "\"Jeg pr\u00f8vde \u00e5 finne ut hvordan denne unge kvinnen, som hadde hatt lyst til \u00e5 bli danser, m\u00e5tte ha f\u00f8lt i disse siste, skumle dagene av krigen. Og hvordan det m\u00e5tte ha v\u00e6rt for henne gradvis \u00e5 oppdage hvilket frast\u00f8tende mareritt hun var en del av - hun, som beundret sjefen sin og s\u00e5 p\u00e5 ham nesten som en 'farslignende venn'! Kan jeg forst\u00e5 Traudl? Jeg m\u00e5 forst\u00e5 henne for \u00e5 spille henne.\"", "Ulrich Matthes (Joseph Goebbels):", "\"Som skuespiller m\u00e5 du la rollefigurene - selv dem du ser p\u00e5 som uhyrer og onde demoner - bli tolket som mennesker. Du kan ikke 'spille' ond. Goebbels betraktet ikke seg selv som ond. Det var det store problemet for meg - \u00e5 legge til side de moralske vurderingene jeg har som et oppvakt menneske og spille rollen som en skuespiller.\"", "Corinna Harfouch (Magda Goebbels):", "\"Det som virkelig interesserte meg var hvordan morskj\u00e6rligheten, det grunnleggende instinktet vi har for \u00e5 beskytte barna, kunne bli s\u00e5 skrudd og perverst p\u00e5 bakgrunn av den fanatiske tenkem\u00e5ten. Den vanskeligste scenen er selvf\u00f8lgelig n\u00e5r jeg gir barna sovemiddelet. Som skuespiller kunne jeg st\u00e5 utenfor meg selv og se hvor jeg ville havne ved \u00e5 spille denne scenen. Jeg ville ikke dit; nervene mine var frynsete f\u00f8r opptaket. Det var veldig intenst.\"", "Om innspillingen", "Innestengt og ektef\u00f8lt", "Filmstaben gjenskapte Hitlers bunker i detalj p\u00e5 et filmsett utenfor M\u00fcnchen. Det samme studioet ble brukt for en annen, grensesprengende krigsfilm, Wolfgang Petersens \"Ub\u00e5ten\" (1981). Den klaustrofobiske bunkeren var tilholdssted i flere uker for staben og skuespillerne.", "- Det fantes ikke rom for fantasi og fri tolkning. Utfordringen var \u00e5 v\u00e6re autentisk, og vi oppn\u00e5dde den \u00f8nskede effekten, sier scenograf Bernd Lepel.", "Bunkeren var konstruert slik at kameraet ikke kunne beveges, det var konstant i veien. De fleste av scenene er filmet med h\u00e5ndholdt kamera og naturlig lys. Utend\u00f8rsscenene ble tatt opp med sv\u00e6rt lysf\u00f8lsom film for \u00e5 begrense bruk av kunstige lyskilder.", "For \u00e5 finne steder som ligner Berlin i 1945 m\u00e5tte filmskaperne lete i flere land f\u00f8r de fant de riktige gatene i St. Petersburg. Mange tyske arkitekter har satt preg p\u00e5 den russiske storbyen, noe som gj\u00f8r den spesielt egnet som krigens Berlin. Historiens ironi fikk sagt sitt da 700 russiske statister i naziuniformer gjenskapte Berlins fall i St. Petersburgs gater...", "Om regiss\u00f8ren", "Oliver Hirschbiegel", "(regi)", "Oliver Hirschbiegels f\u00f8rste spillefilm, den psykologiske thrilleren \" Eksperimentet\" (2001), ble en prisbel\u00f8nt suksess i Tyskland. Inntil da hadde Hirschbiegel v\u00e6rt en kjent st\u00f8rrelse i tysk TV siden 80-tallet. Han har regissert en rekke thrillere og kriminalfilmer.", "Om skuespillerne", "Bruno Ganz", "(Adolf Hitler)", "Sveitseren Bruno Ganz er en av de mest anerkjente skuespillerne i den tysktalende verden. Han kom til Tyskland i 1962 for \u00e5 st\u00e5 p\u00e5 scenen. Siden 1975 har Ganz hovedsakelig konsentrert seg om film. Blant hans mest kjente filmer finner vi Eric Rohmers \"Die Marquise von O...\" (1976), Wim Wenders' \"Regel uten unntak\" (1977), Peter Handkes \"Die linksh\u00e4ndige Frau\" (1978) og Wenders' \"Lidenskapens vinger\" (1987).", "Alexandra Maria Lara", "(Traudl Junge)", "Rumenskf\u00f8dte Alexandra Maria Lara kom til Tyskland som barn. Allerede som dramastudent ble hun tilbudt skuespilleroppdrag, for eksempel tittelrollen i familieserien \"Mensch, Pia!\" (1996). Hun fikk et internasjonalt publikum via TV-seriene \"Napol\u00e9on\" og \"Doctor Zhivago\" (begge 2002). Blant spillefilmene hennes finner vi \"Nackt\" (2002), som ble nominert til en Gull\u00f8ve for beste regi under filmfestivalen i Venezia."]}, {"field": "category0", "value": "kultur"}, {"field": "category1", "value": "kultur|trondheimpuls"}, {"field": "category2", "value": "kultur|trondheimpuls|kinopuls"}, {"field": "contenthash", "value": "2bde47bd498e1c8b52d1b8a2d52aecc1520160fa674d2fc0aad727e9ab0e10c6"}, {"field": "createtime", "value": "2017-04-28T21:50:07.000Z"}, {"field": "description", "value": "Kinopuls inviterer til f\u00f8rpremiere og gratis f\u00f8rvisning av Der Untergang."}, {"field": "dominantimage", "value": "http://www.adressa.no/incoming/article1130378.ece5/ALTERNATES/w980-default/ADOLFbIG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/25181814e27727955ee80db5ef3ecd34121fc05c.jpg?597ece16"}, {"field": "dominantthumbnaildimensions", "value": "300x169"}, {"field": "heading", "value": ["Hitlers siste dager -adressa.no", "Om du allerede er medlem av Trondheimpuls / Kinopuls s\u00e5 har du allerede invitasjonen ventende p\u00e5 deg i mail-boksen. Om du synes at et uforpliktende og gratis medlemskap frister s\u00e5 klikk deg inn p\u00e5 Trondheimpuls og meld deg inn."]}, {"field": "id", "value": "25181814e27727955ee80db5ef3ecd34121fc05c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "kinopuls", "trondheimpuls"]}, {"field": "kw-classification", "value": ["arts-and-entertainment", "science"]}, {"field": "kw-concept", "value": ["skuespiller", "bunker", "spill", "gratis f\u00f8rvisning", "dager", "tredje riket", "tysk", "film", "spille rollen"]}, {"field": "kw-entity", "value": ["zhivago", "pabsts", "prinsen kinosenter", "s\u00f8n", "trondheimpuls", "trondheim kino", "stunde", "wim wenders", "frau", "hitler", "albin skoda", "hitlers 12", "n.w. damm", "traudl junge", "f\u00f8reren", "gull\u00f8ve", "letzte akt", "berlin og det", "der untergang", "kinopuls", "the guardian", "fests"]}, {"field": "kw-location", "value": ["m\u00fcnchen", "tyskland", "pia", "venezia", "marquise", "berlin", "st. petersburg"]}, {"field": "kw-pageclass", "value": "article"}, {"field": "kw-person", "value": ["oliver hirschbiegel", "bernd eichinger", "joachim fest", "eva braun", "ian kershaw", "bruno ganz", "eric rohmers", "wolfgang petersens", "bernd lepel", "adolf hitler", "alexandra maria lara", "melissa m\u00fcller", "georg wilhelm pabst", "peter handkes"]}, {"field": "kw-taxonomy", "value": ["kultur", "kultur/trondheimpuls", "kultur/trondheimpuls/kinopuls"]}, {"field": "og-image", "value": "http://www.adressa.no/incoming/article1130378.ece5/ALTERNATES/w980-default/ADOLFbIG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hitlers siste dager"}, {"field": "og-type", "value": "article"}, {"field": "og-url", "value": "http://www.adressa.no/kultur/trondheimpuls/kinopuls/article418281.ece"}, {"field": "pageclass", "value": ["article"]}, {"field": "publishtime", "value": "2005-02-11T12:12:10.000Z"}, {"field": "recs-articleid", "value": "2188922"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|trondheimpuls"}, {"field": "recs-category2", "value": "taxonomy|kultur|trondheimpuls|kinopuls"}, {"field": "recs-publishtime", "value": "2005-02-11T12:12:10.000Z"}, {"field": "recs-rawtitle", "value": "Hitlers siste dager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/trondheimpuls", "kultur/trondheimpuls/kinopuls"]}, {"field": "teaser", "value": "Kinopuls inviterer til f\u00f8rpremiere og gratis f\u00f8rvisning av Der Untergang."}, {"field": "thumbnail", "value": "http://content-thumbnail.cxpublic.com/content/thumbnail200x150/25181814e27727955ee80db5ef3ecd34121fc05c.jpg?597ece16"}, {"field": "thumbnailfullheightdimensions", "value": "200x2481"}, {"field": "timestamp", "value": "2017-07-31T06:28:38.000Z"}, {"field": "title", "value": "Hitlers siste dager"}, {"field": "url", "value": "http://www.adressa.no/kultur/trondheimpuls/kinopuls/article418281.ece"}, {"field": "urlhash", "value": "25181814e27727955ee80db5ef3ecd34121fc05c"}], "score": 0.6523218, "siteId": "9222270286501375973", "id": "25181814e27727955ee80db5ef3ecd34121fc05c"}

