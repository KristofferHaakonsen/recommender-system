{"fields": [{"field": "modifiedtime", "type": "time", "value": "2015-03-04T13:47:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Det f\u00f8rste Henriette Amlie Kalbekken gjorde f\u00f8r hun flyttet inn i sin leide leilighet p\u00e5 St. Hanshaugen i Oslo, var \u00e5 male veggene hvite. D\u00e9t er ogs\u00e5 avtalen hun har med utleier: N\u00e5r hun en dag flytter ut, skal enten alt v\u00e6re hvitt, eller utleier skal godkjenne endringene.", "- Hvitt er safe. Det er som et blankt lerret man kan kombinere med alt og alle farger, sier hun.", "Hun har nyt\u00f8rket maling p\u00e5 hendene. Noen av den selvl\u00e6rte kunstnerens egne bilder \u2013 malt p\u00e5 hvite lerret \u2013 st\u00e5r oppstilt langs veggen. De er solgt og skal bort snart.", "Hun liker ikke \u00e5 ha sine egne malerier p\u00e5 veggene. Til gjengjeld har hun tatt penselen fatt p\u00e5 selve veggene en rekke ganger.", "- Stueveggen har f\u00e5tt gjennomg\u00e5 mest, sier hun, og peker mot en gr\u00e5gr\u00f8nn vegg bak sofaen.", "Tidligere har den v\u00e6rt hvit, rosa, m\u00f8rkere gr\u00f8nn, beige og gr\u00e5. Ogs\u00e5 den ene veggen p\u00e5 soverommet har skiftet farge flere ganger. N\u00e5 er den svart.", "- Jeg f\u00f8ler meg litt t\u00f8ff med svart vegg. Jeg kan v\u00e5kne opp p\u00e5 morgenen og tenke: Yes! Det her blir en kul dag, sier hun og ler.", "Det var viktig for Henriette Amlie Kalbekken \u00e5 kunne gj\u00f8re endringer i leiligheten, selv om hun ikke eier selv. Men endringene b\u00f8r ikke v\u00e6re for kostbare. Med malingsspann og -kost har hun modernisert rommene. Anslagsvis 15.000 kroner har g\u00e5tt med p\u00e5 \u00e5 f\u00e5 det slik hun vil.", "Lite synes \u00e5 v\u00e6re igjen av kj\u00f8kkenet, slik det var med bl\u00e5 skap, hvite og bl\u00e5 90-tallsfliser og lakkerte tregulv. N\u00e5 er frontene hvite, med h\u00e5ndtak av l\u00e6r.", "- Slike h\u00e5ndtak selges for 300 kroner stykket. Jeg kj\u00f8pte bare skinn, klippet ut, og fikk dem for under 150 kroner tilsammen, forteller hun.", "Flisene bak vasken skjules av en fin\u00e9rplate, n\u00f8ye sk\u00e5ret ut for \u00e5 passe inn mellom kriker og kroker, og malt i matt svart. Kj\u00f8kkenbenken har hun malt i lys gr\u00e5 gulvmaling \u2013 den samme som ligger p\u00e5 gulvet i hele leiligheten.", "I kj\u00f8kkenskapet st\u00e5r malingsspann i stabler.", "- De m\u00e5 v\u00e6re lett tilgjengelige. Plutselig f\u00e5r jeg et innfall om at n\u00e5 m\u00e5 jeg male, sier hun.", "Teglsteinsmuren i entreen er blitt m\u00f8rk gr\u00e5. Et gullmalt, tynt r\u00f8r stikker ut og g\u00e5r langs den ene veggen.", "- Det var s\u00e5 stygt, men det var absolutt ingenting jeg kunne gj\u00f8re noe med. S\u00e5 da tenkte jeg at jeg heller fikk fremheve det, sier hun.", "N\u00e5 brukes det til \u00e5 henge opp ting: Blader, h\u00e5ndkl\u00e6r og jakker.", "Innimellom oppst\u00e5r det konflikter om forbedringer som leieren har gjort i leide boliger. Det forteller Ellen Str\u00f8modden, tvistel\u00f8ser og stedfortredende direkt\u00f8r ved Husleietvistutvalget i Oslo og Akershus.", "- Det kan v\u00e6re leier som krever vederlag for arbeid, eller at leier over lengre tid har investert tid og krefter i \u00e5 pusse opp \u2013 og s\u00e5 vil utleier heve leien fordi leiligheten dermed \u00f8ker i verdi, forteller hun.", "Det er ikke meningen at det siste skal v\u00e6re lett.", "- Leier skal ikke m\u00e5tte betale h\u00f8yere leie p\u00e5 grunn av arbeid han selv har gjort, sier Str\u00f8modden.", "Uansett er leietageren n\u00f8dt til \u00e5 f\u00e5 utleiers samtykke til \u00e5 pusse opp.", "- Ellers kan det bli vanskelig \u00e5 kreve kompensasjon for det arbeidet man har gjort, og i verste fall kan utleier kreve at man skal sette boligen tilbake til opprinnelig standard, informerer advokat Tove Berggard i Leieboerforeningen.", "Ann Hege Skogly, kommunikasjonsr\u00e5dgiver i Forbrukerr\u00e5det, r\u00e5der alle til \u00e5 gj\u00f8re avtalene skriftlig for \u00e5 unng\u00e5 tr\u00f8bbel i etterkant.", "- Sp\u00f8r p\u00e5 e-post og spar p\u00e5 korrespondansen, sier hun.", "B\u00e5de p\u00e5 soverommet, stuen og kj\u00f8kkenet til Kalbekken er det svart og hvitt som dominerer: Hvite lamper og TV. Grafisk m\u00f8nstret teppe i svart og hvitt. Hvite, svarte og gr\u00e5 spisestoler. Svarte og hvite hyller, hvite bord \u2013 og innslag av gr\u00f8nt, gr\u00e5tt og metallisk gull i puter og pyntegjenstander.", "- Jeg blir svart-hvitt om vinteren. Det henger sammen med hum\u00f8ret. N\u00e5r v\u00e5ren kommer, henter jeg frem flere farger, forteller hun.", "Kalbekken liker \u00e5 blande nytt og gammelt. P\u00e5 Finn.no har hun f\u00e5tt en hylle som har f\u00e5tt smake malerpenselen en rekke ganger. N\u00e5 er den ogs\u00e5 svart.", "- Det er det fine med gamle ting, det er bare \u00e5 male, de kan liksom ikke bli \u00f8delagt, sier hun.", "Svartmaling er en favoritt for \u00f8yeblikket, sammen med gr\u00f8nne planter. For ikke lenge siden var alt i marmor. Nattbordet, et fat og noen pynteting er i marmor, og hun har limt en marmoroverflate i plast p\u00e5 hvite IKEA-hyller for \u00e5 skape en tro kopi av materialet.", "Kalbekken mener det er verdt \u00e5 gj\u00f8re endringer i leiligheten, selv om det ikke er hun som f\u00e5r penger igjen for det ved et salg. Hun mener flere utleiere burde t\u00f8rre \u00e5 la leietager pusse opp.", "- Kanskje de er redde for hvordan det kan bli. Men de fleste vil jo bare gj\u00f8re det finere, sier hun."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f7b71ace049905c7c969a5446a3ffc0a697c53c1e8aeb830cf63dc7b0c1ced55"}, {"field": "createtime", "value": "2015-02-18T20:32:42.425Z"}, {"field": "description", "value": "Henriette Amlie Kalbekken eier ikke leiligheten hun bor i, men hun maler den \u2013 igjen og igjen. Dette m\u00e5 du passe p\u00e5 n\u00e5r du pusser opp leid bolig."}, {"field": "dominantimage", "value": "http://www.adressa.no/incoming/article10665783.ece/67j7q9/ALTERNATES/w980-default/riks000832979.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eeaa3e6e898d26dd80a7e09b65555094fbb376c1.jpg?5973bde7"}, {"field": "dominantthumbnaildimensions", "value": "300x169"}, {"field": "heading", "value": ["At hun leier stopper henne ikke fra \u00e5 pusse opp i blant -adressa.no", "Svart vegg", "L\u00e6rh\u00e5ndtak", "Leiekonflikter", "Verdt bryet"]}, {"field": "id", "value": "eeaa3e6e898d26dd80a7e09b65555094fbb376c1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rekke ganger", "pusse", "svart vegg", "leid", "hvit", "leier stopper", "svart", "hvitt", "utleier", "vegg", "leilighet", "gr\u00e5", "male"]}, {"field": "kw-entity", "value": ["oslo og akershus", "v. grafisk", "forbrukerr\u00e5det", "finn", "leieboerforeningen", "husleietvistutvalget", "st. hanshaugen"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["henriette amlie kalbekken", "ellen str\u00f8modden", "ann hege skogly", "tove berggard"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article10665783.ece/67j7q9/ALTERNATES/w980-default/riks000832979.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "At hun leier stopper henne ikke fra \u00e5 pusse opp i blant"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article10665782.ece"}, {"field": "pageclass", "value": ["article"]}, {"field": "publishtime", "value": "2015-02-18T20:27:31.000Z"}, {"field": "recs-articleid", "value": "10665782"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2015-02-18T20:27:31.000Z"}, {"field": "recs-rawtitle", "value": "At hun leier stopper henne ikke fra \u00e5 pusse opp i blant -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Henriette Amlie Kalbekken eier ikke leiligheten hun bor i, men hun maler den \u2013 igjen og igjen. Dette m\u00e5 du passe p\u00e5 n\u00e5r du pusser opp leid bolig."}, {"field": "thumbnail", "value": "http://content-thumbnail.cxpublic.com/content/thumbnail200x150/eeaa3e6e898d26dd80a7e09b65555094fbb376c1.jpg?5973bde7"}, {"field": "thumbnailfullheightdimensions", "value": "200x1776"}, {"field": "timestamp", "value": "2017-07-22T21:04:39.000Z"}, {"field": "title", "value": "At hun leier stopper henne ikke fra \u00e5 pusse opp i blant"}, {"field": "url", "value": "http://www.adressa.no/forbruker/hjem/article10665782.ece"}, {"field": "urlhash", "value": "eeaa3e6e898d26dd80a7e09b65555094fbb376c1"}], "score": 0.7858344, "siteId": "9222270286501375973", "id": "eeaa3e6e898d26dd80a7e09b65555094fbb376c1"}

