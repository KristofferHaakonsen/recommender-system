{"fields": [{"field": "modifiedtime", "type": "time", "value": "2012-04-24T13:59:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "H\u00d8STLUFTA GL\u00d8DER etter en lang formiddag med varm septembersol og en himmel s\u00e5 bl\u00e5 som bare h\u00f8sten kan male. I Busetgrenda, mellom Kots\u00f8y og Budal, finner vi Hyllstubakken. Her leier trondheimsfamilien Lie/Gilberg hus hos saueb\u00f8ndene Ottar og Ranveig. To store og fire sm\u00e5: Sivilarkitektene Dina og Arnstein som tok med seg hjemmekontoret fra Lade til loftet i Busetgrenda, og barna Magne (16), Sigrid (13), Karen (7) og Erik (4) som byttet Steinerskolen med Budal skole. Og kongepuddelen Ramses som ikke kan f\u00e5 nok av \u00e5 l\u00f8pe nedover enga. De har sl\u00e5tt seg til i et gammelt, gr\u00e5tt v\u00e5ningshus som bygdefolket ikke ser den store sjarmen med, men som familien verdsetter fordi det ligger \u00e5rhundrer med historie i t\u00f8mmerveggene og fordi det ligger der det ligger. P\u00e5 landet, n\u00e6rt fjellet, n\u00e6r naturen.", "- Jeg har alltid dr\u00f8mt om \u00e5 bo p\u00e5 landet. Jeg er en typisk bygderomantiker, ler Dina. Hun st\u00e5r r\u00f8dlett over bakstetakka inne p\u00e5 kj\u00f8kkenet. Vi snuser inn en appetittlig duft av nystekte hyllkaker, og gjemmer beskjedent unna en innkj\u00f8pt tekake. Det trengs ikke medbragt til dette bes\u00f8ket.", "DET ER MANGE VEIER som f\u00f8rer til Budal. Men uansett hvor du kommer fra, s\u00e5 blir det en avstikker. Bygda med skif\u00f8re til i mai, bygda som du m\u00e5 ha et \u00e6rend for \u00e5 bes\u00f8ke, men som mot alle odds ikke har hatt nedgang i folketallet. Det er 500 mennesker i Budal, i dag som for hundre \u00e5r siden.", "- Mor er fra Sings\u00e5s, og jeg hadde en gammelonkel som bodde her i Busetgrenda. Slik ble det at vi fikk en forbindelse til Budal, og vi ferierte mye her som barn, forteller Arnstein, som er f\u00f8dt og oppvokst p\u00e5 M\u00e6re i Steinkjer.", "Dina derimot, er ekte byjente, med en barndom p\u00e5 B\u00e6kkelaget i Oslo.", "Men en ukes seterferie i Hemsedal hver sommer var nok til at jenta tidlig fant ut at byen ikke ga alt.", "Derfor var hun like ivrig som Arnstein da de som nygifte p\u00e5 80-tallet begynte \u00e5 feriere i Busetgrenda. Hit dro de n\u00e5r sn\u00f8fonnene rakk langt opp over husveggene, n\u00e5r lamminga tok til i sauefj\u00f8set og n\u00e5r sommeren ga et yrende seterliv inne p\u00e5 fjellet.", "- Vi er glade i \u00e5 g\u00e5 p\u00e5 tur i skog og mark, vi liker \u00e5 g\u00e5 p\u00e5 ski og \u00f8nsket \u00e5 ha naturen tettere innp\u00e5 oss. Vi ville ogs\u00e5 gjerne ha kontakt med det hverdagslige livet i bygda, og derfor syntes vi det var s\u00e5 fint \u00e5 bo p\u00e5 g\u00e5rd med dyr og drift. Det hadde ikke v\u00e6rt det samme \u00e5 ha hytte her.", "Etter hvert som barna kom til, ble ogs\u00e5 de begeistret for helgeturene ut av Trondheim.", "Men ingen jublet da foreldrene begynte \u00e5 snakke seri\u00f8st om \u00e5 flytte til Budal. Ikke bare snakke om det, men gj\u00f8re alvor av det. For barna var byen tryggheten, med skole og gode venner. Men s\u00e5 ble det Budal isteden.", "- P\u00e5 en m\u00e5te var det ikke s\u00e5 drastisk \u00e5 flytte, i og med at vi allerede leide et hus i Busetgrenda. Vi beholdt huset i byen, men tok med oss litt mer oppover hver gang vi dro fra Trondheim. S\u00e5 fikk vi hus p\u00e5 landet, og hytte i byen, smiler Dina.", "N\u00e5 er tomannsboligen p\u00e5 Ladehammeren innredet med kontor og en mindre leilighet som familien drar til i helgene, for \u00e5 lukte p\u00e5 bylivet igjen.", "De sykler ned til Nordre en l\u00f8rdags formiddag, de g\u00e5r p\u00e5 teateret og de bes\u00f8ker venner. S\u00e5nt som de knapt hadde tid til da de bodde i byen.", "- Kanskje vi blir byromantikere etter dette, sier Dina.", "NYSTEKTE HYLLKAKER, hjemmelaget bringeb\u00e6rsyltet\u00f8y og r\u00f8mme rett fra setra, servert i solveggen. Nede p\u00e5 enga rusler sauene rundt med bjellesang, nettopp hjemkommet fra en sommer i fjellet. Og husbonden sj\u00f8l, han Ottar, rusler rundt og forteller om dagens gj\u00f8rem\u00e5l. Sm\u00e5 gleder kan gi livet st\u00f8rre mening. Ingen i familien angrer s\u00e5 langt p\u00e5 veivalget de gjorde i fjor sommer.", "- Vi ser p\u00e5 dette som en livserfaring, b\u00e5de for oss og ungene. Det er flott for ungene \u00e5 f\u00e5 n\u00e6rkontakt med natur og dyr, og de har godt av \u00e5 erfare at s\u00f8ndagsmiddagen kan v\u00e6re hentet i sauefj\u00f8set eller i skogen, mener Arnstein.", "- Det er en egen stemning p\u00e5 landet. Det er kanskje ikke s\u00e5 mye roligere her, for veien g\u00e5r rett forbi g\u00e5rden. Men livet er annerledes. Det er godt \u00e5 leve i en helhet med arbeid og fritid, der alt ikke n\u00f8dvendigvis styres av klokka, sier Dina.", "For her er det bare barna som er \u00abutearbeidende\u00bb. Alle drar av g\u00e5rde med bussen i \u00e5tte-tida, Magne til videreg\u00e5ende p\u00e5 St\u00f8ren, de tre andre til skole og barnehage i Budal. Ved to-tida kommer de hjem igjen med skolebussen. Og tirsdag og torsdag har de to minste helt fri.", "Derfor er det nesten helt vanlig n\u00e5r vi sitter i husveggen i to-tretida og spiser ettermiddagsmat. Middagen kan vente til kvelds n\u00e5r v\u00e6ret er s\u00e5 fint og ungene knapt rekker \u00e5 slenge fra seg sekken i gangen f\u00f8r de spretter ut igjen. Karen til sauekos, Erik til sandkasse og sin egen bil nede p\u00e5 enga, Magne til mopeden som stadig trenger \u00e5 mekkes i uthuset. Og Sigrid, som har funnet nye venninner i klassen p\u00e5 fem.", "- Det var Magne som var mest skeptisk til \u00e5 flytte hit. Han sa ja under \u00e9n forutsetning: At han fikk ta med seg mopeden sin \u00e5 mekke p\u00e5, sier Dina.", "Det fikk han, for moped har alle gutter i Budal.", "Magne, som er blitt helfrelst jeger etter at han gikk opp til jaktpr\u00f8ve i sommer. P\u00e5 sin aller f\u00f8rste jaktdag i fjellet skj\u00f8t han en reinsbukk som n\u00e5 er havnet i familiens fryser. N\u00e5 jakter han p\u00e5 fugl.", "Det g\u00e5r an \u00e5 v\u00e6re ungdom p\u00e5 bygda ogs\u00e5.", "BYGDA ER IKKE FORTIDEN som kaller. Bygda er for moderne mennesker som vil kalle fremtiden sin, skriver 23 fjellkommuner i en brosjyre kalt Ta tida tilbake. Ett av de mange prosjekter for \u00e5 f\u00e5 folk til \u00e5 flytte ut av h\u00f8yreiste blokker, travle boligfelt, korkende bilk\u00f8er og til fjellregionen. Midtre Gauldal er med p\u00e5 prosjektet, det samme er Rennebu, Oppdal, Holt\u00e5len, R\u00f8ros og Tydal i S\u00f8r-Tr\u00f8ndelag.", "- Vi \u00f8nsker \u00e5 sette fokus p\u00e5 at det g\u00e5r an \u00e5 leve et moderne liv i fjellbygdene. Her er det trygge oppvekstvilk\u00e5r, gode tilbud for barn og unge, n\u00e6ringsliv som ettersp\u00f8r arbeidskraft, og muligheter for \u00e5 jobbe hjemmefra, sier Ingrid Voll, planlegger ved plankontoret for Midtre Gauldal, Rennebu og Oppdal.", "Dina og Arnstein trengte ikke et slikt puff, de hadde initiativet i seg. Men de er et godt eksempel p\u00e5 det \u00e5 leve det moderne liv. P\u00e5 loftet har paret innredet hjemmekontor, med fax, pc og tegnebord.", "- Helt siden vi startet eget firma for fire-fem \u00e5r siden, har vi jobbet hjemme. Da vi bodde p\u00e5 Lade, var boligfeltet tomt om dagen. Her jobber mange hjemme, b\u00e5de g\u00e5rdbrukere og naboer som har hjemmekontor. Vi har et st\u00f8rre milj\u00f8 rundt oss p\u00e5 dagtid her, selv om vi p\u00e5 grunn av v\u00e5rt yrke kanskje er litt outsidere i forhold til andre, sier Arnstein. Sammen med Dina deler han halvannen stilling mens ungene er sm\u00e5.", "N\u00e5r barna har dratt med bussen, og Ottar og Ranveig f\u00f4rer i sauefj\u00f8set, starter ogs\u00e5 Dina og Arnstein arbeidsdagen. De tegner nye hus og endrer gamle hus. De fleste av kundene er i Trondheim, og pleies med ukentlige turer inn til byen.", "- Vi sendte et brev til Midtre Gauldal kommune om at vi hadde flyttet v\u00e5r virksomhet hit, men derfra har vi ikke h\u00f8rt et ord. \u00c5 bruke arkitekt p\u00e5 bygda blir gjerne oppfattet som litt spesielt. Men vi skal tegne hus til naboen, og h\u00e5per vi kan f\u00e5 flere oppdrag ogs\u00e5 i distriktet, sier Arnstein, for ekteparet vil gjerne v\u00e6re med p\u00e5 \u00e5 forme fremtidens bygdesamfunn. Et samfunn som mer og mer preges av tomme hus og fortrukne gardiner, fordi arvingene har fulgt str\u00f8mmen ut av bygda og inn til byen. Og fordi de samme arvingene i Oslo eller Troms\u00f8 vil beholde det idylliske barndomshjemmet som feriested. Dermed har ikke bygda alltid plass til slike familier som Lie/Gilberg.", "- Vi skulle gjerne kj\u00f8pt oss hus i Budal, men s\u00e5 langt har vi ikke funnet noe aktuelt. Det er nesten umulig \u00e5 f\u00e5 kj\u00f8pt sm\u00e5bruk, sukker Arnstein.", "I STEDET GIR DE LIV til det gamle v\u00e5ningshuset p\u00e5 Hyllstubakken. Det er billig, og det er ogs\u00e5 livet ellers i Budal. Men det koster ogs\u00e5, det valget de har gjort. Det er ikke enkelt verken for store eller sm\u00e5 \u00e5 gi avkall p\u00e5 og forlate det kjente og trygge, til fordel for livet p\u00e5 landet. Til et milj\u00f8 som kan v\u00e6re vanskelig \u00e5 komme inn i, fordi alle kjenner alle fra f\u00f8r.", "- Jeg tror en m\u00e5 ha en styrke i seg sj\u00f8l for \u00e5 gj\u00f8re slike valg som dette. En m\u00e5 selv skape sin hverdag og sosiale sammenheng, en m\u00e5 ha mot til \u00e5 ta initiativ, mener Arnstein.", "- Du kan godt si at vi er t\u00f8ffe, men jeg synes de er t\u00f8ffere de som bor her fast. Vi har huset i byen, og kan flytte tilbake hvis vi vil, skyter Dina inn.", "Ungene har spist seg mette p\u00e5 hyllkaker. Minstemann Erik kj\u00f8rer lastebil, mens Karen er langt nede p\u00e5 enga blant sauene. Ramses, som n\u00e6rmest ser ut som en svart sau i selskapet p\u00e5 g\u00e5rden, er overalt.", "- Det er mange som drar p\u00e5 jordomseiling. \u00c5 flytte til Busetgrenda er v\u00e5r form for jordomseiling."]}, {"field": "category0", "value": "kultur"}, {"field": "contenthash", "value": "1be23fdea2f82fd09b47560289a22ae2a36a95884cb4251bad5b212c6b90f300"}, {"field": "createtime", "value": "2017-03-27T13:14:16.000Z"}, {"field": "description", "value": "De hadde hverdagen i Trondheim og helgene i Busetgrenda. - Enn om vi bytter om, sa mamma Dina en s\u00f8ndag de var p\u00e5 vei tilbake til byen og en ny arbeidsuke. S\u00e5 gjorde de det."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dedbb7363f1b3d301ba3954bdb6ef779220a8748.jpg?5984a7d1"}, {"field": "dominantthumbnaildimensions", "value": "256x256"}, {"field": "heading", "value": "P\u00e5 jordomseiling til Busetgrenda -adressa.no"}, {"field": "id", "value": "dedbb7363f1b3d301ba3954bdb6ef779220a8748"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "family-and-parenting"}, {"field": "kw-company", "value": "lade"}, {"field": "kw-concept", "value": ["bygda", "unge", "familien", "nystekte hyllkaker", "barn", "hus", "liv", "flytte", "moderne liv", "enga", "byen", "fjellet"]}, {"field": "kw-entity", "value": ["erik", "nordre", "hyllstubakken", "budal", "magne", "kots\u00f8y og budal", "lie", "sigrid", "sings\u00e5s", "b\u00e6kkelaget", "rennebu og oppdal", "r\u00f8ros og tydal", "dina og arnstein", "ramses", "ottar", "karen", "ladehammeren", "st\u00f8ren", "dina", "m\u00e6re", "steinerskolen", "busetgrenda", "ottar og ranveig"]}, {"field": "kw-location", "value": ["s\u00f8r-tr\u00f8ndelag", "oslo", "arnstein", "rennebu", "oppdal", "holt\u00e5len", "midtre gauldal", "trondheim", "steinkjer", "troms\u00f8", "hemsedal"]}, {"field": "kw-pageclass", "value": "article"}, {"field": "kw-person", "value": "ingrid voll"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 jordomseiling til Busetgrenda"}, {"field": "og-type", "value": "article"}, {"field": "og-url", "value": "http://www.adressa.no/kultur/article338308.ece"}, {"field": "pageclass", "value": ["article"]}, {"field": "publishtime", "value": "2000-09-29T23:00:00.000Z"}, {"field": "recs-articleid", "value": "3060242"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-29T23:00:00.000Z"}, {"field": "recs-rawtitle", "value": "P\u00e5 jordomseiling til Busetgrenda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "De hadde hverdagen i Trondheim og helgene i Busetgrenda. - Enn om vi bytter om, sa mamma Dina en s\u00f8ndag de var p\u00e5 vei tilbake til byen og en ny arbeidsuke. S\u00e5 gjorde de det."}, {"field": "thumbnail", "value": "http://content-thumbnail.cxpublic.com/content/thumbnail200x150/dedbb7363f1b3d301ba3954bdb6ef779220a8748.jpg?5984a7d1"}, {"field": "thumbnailfullheightdimensions", "value": "200x1756"}, {"field": "timestamp", "value": "2017-08-04T16:58:57.000Z"}, {"field": "title", "value": "P\u00e5 jordomseiling til Busetgrenda"}, {"field": "url", "value": "http://www.adressa.no/kultur/article338308.ece"}, {"field": "urlhash", "value": "dedbb7363f1b3d301ba3954bdb6ef779220a8748"}], "score": 0.9001361, "siteId": "9222270286501375973", "id": "dedbb7363f1b3d301ba3954bdb6ef779220a8748"}

