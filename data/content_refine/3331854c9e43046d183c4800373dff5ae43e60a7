{"fields": [{"field": "modifiedtime", "type": "time", "value": "2014-09-02T16:35:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "p\u00e5l solberg"}, {"field": "body", "value": ["Saken oppdateres.", "N\u00e5 s\u00f8ker byantikvar Gunnar Houen om tre millioner kroner til brannsikring fra Riksantikvaren.", "\u2013 Oppst\u00e5r det brann i en av bryggene med mangelfullt sikkerhetsniv\u00e5, vil det kunne utvikle seg til en storbrann som ogs\u00e5 kan ramme nabobyggene, sier Anna-Karin Hermansen, leder for forebyggendeavdelingen ved Tr\u00f8ndelag brann- og redningstjeneste.", "Hun er derfor sv\u00e6rt positiv til s\u00f8knaden som byantikvar Houen og milj\u00f8sjef Marianne Langedal sendte til Riksantikvaren tidligere i august. Der ber de om inntil tre millioner kroner i tilskudd til brannsikring \u2013 prim\u00e6rt av bryggene langs Kj\u00f8pmannsgata.", "\u2013 S\u00f8knadsgrunnlaget er en ekstraordin\u00e6r bevilgning over statsbudsjettet. Det er avsatt ti millioner kroner til brannsikring av tette trehusmilj\u00f8 som er verneverdig. I Kj\u00f8pmannsgata er det ikke veldig mange brygger som mangler sikring, men tre av dem mangler helt slukningsanlegg, sier Houen.", "Han g\u00e5r bortover Kj\u00f8pmannsgata sammen med arkitekt Susanne Saue ved byplankontoret, og viser hvilke tre brygger det gjelder \u2013 alle i privat eie.", "\u2013 Hva synes dere om at det fortsatt mangler slike anlegg?", "\u2013 Det er jo trist. Bryggerekken i Kj\u00f8pmannsgata er unik i Trondheim, men ogs\u00e5 p\u00e5 nasjonalt plan, sier Saue, hvorp\u00e5 Houen legger til:", "\u2013 Ja, vi synes ikke noe om det. Men vi har forst\u00e5else for at eiere, som ikke klarer \u00e5 finne frem til drivverdige bruksomr\u00e5der i bryggene, heller ikke finner overskudd til \u00e5 gj\u00f8re et s\u00e5pass kostbart tiltak som brannsikring. Det er derfor vi n\u00e5 s\u00f8ker om midler.", "If\u00f8lge Houen har de tre bryggene brannvarsling, men dette er etter brannvesenets syn ikke tilstrekkelig.", "\u2013 P\u00e5 90-tallet var brannvarsling niv\u00e5et man la seg p\u00e5, men vi har sett at dette ikke er tilstrekkelig. If\u00f8lge brannregelverket skal huseiere oppgradere gamle bygninger til dagens sikkerhetsniv\u00e5. Vi etterlyser sprinkleranlegg, eller at bygningene deles inn i brannceller. Det siste er imidlertid vanskelig \u00e5 gjennomf\u00f8re uten \u00e5 \u00f8delegge historiske verdier i byggene, sier Hermansen ved Tr\u00f8ndelag brann- og redningstjeneste.", "I s\u00f8knaden til Riksantikvaren uttrykker Houen at \u00abdet er meget bekymringsfullt at enkelte bryggebygninger fortsatt st\u00e5r uten sikring\u00bb. Den bekymringen deler ogs\u00e5 brannvesenet.", "\u2013 Ansvaret for brannsikring ligger hos huseierne, og vi som brannmyndighet har f\u00e5tt de aller fleste til \u00e5 brannsikre sine eiendommer. Det er i noen av de tilfellene hvor bryggene st\u00e5r tomme at vi f\u00f8ler at sikringsprosessen ikke har v\u00e6rt god nok, sier Hermansen.", "Hun opplyser at brannvesenet har tatt opp behovet for bedre brannsikring med Olav Thon og Francis St\u00fcckrath Hay, som eier to av bryggene i Kj\u00f8pmannsgata uten innvendig, automatisk slukningsanlegg.", "\u2013 Det er gjennomf\u00f8rt tilsyn og p\u00e5pekt avvik fra brannregelverket. Huseierne har gjort enkelte tiltak og mener med st\u00f8tte hos sine r\u00e5dgivere at de har oppfylt sine plikter. Vi er likevel ikke tilfreds med sikringsniv\u00e5et, og konstaterer at brannsikringstiltakene er p\u00e5 et betraktelig lavere niv\u00e5 enn i de fleste andre bryggene i rekka. \u00c5 ilegge tvangsmulkt har s\u00e5 langt ikke v\u00e6rt aktuelt, men vi vurderer hjemmelsgrunnlaget for \u00e5 fremtvinge ytterligere brannsikring dersom huseierne ikke gj\u00f8r dette frivillig, sier Hermansen.", "Skulle kommunen f\u00e5 midler fra Riksantikvaren, vil midlene fordeles etter s\u00f8knader fra bryggeeierne i Kj\u00f8pmannsgata. Men ogs\u00e5 s\u00f8knader fra eiere av Bakklandet- og Fjordgata-bryggene blir vurdert. \u00c5 installere sprinkleranlegg i en brygge koster rundt 1,5 millioner kroner, og Houen ser for seg en egenandel p\u00e5 minimum 30 prosent for huseierne.", "\u2013 Det er enest\u00e5ende at vi fortsatt har denne verdifulle sj\u00f8husbebyggelsen i behold. Vi m\u00e5 klare \u00e5 ta vare p\u00e5 den de neste 2-300 \u00e5rene ogs\u00e5, sier Houen.", "Francis St\u00fcckrath Hay eier Huitfeldtbrygga, den st\u00f8rste av bryggene som mangler slukkeanlegg. Han er interessert i \u00e5 brannsikre bygningen mer om det kommer midler.", "\u2013 Vi er positive til alt som kan bidra til \u00e5 f\u00e5 bryggene i bedre stand. Dette er et bra tiltak fra byantikvaren, og vi er interesserte i \u00e5 se p\u00e5 l\u00f8sninger for brannsikring, sier Hay.", "\u2013 Bryggen din er ganske slitt, du har ikke noen planer med den?", "\u2013 Jo, det er mange planer, men det er ikke enkelt \u00e5 gjennomf\u00f8re. Det er komplisert n\u00e5r det er s\u00e5 mange interesser, sier Hay.", "Den tomme, r\u00f8de brygga til venstre for den okergule Huitfeldtbrygga eies av Olav Thon. Tron Harald Bjerke, direkt\u00f8r for eiendomsdivisjonen i Thon-gruppen, opplyser at de har installert utvendig sprinkleranlegg samt direkte brannvarsling.", "\u2013 Det har v\u00e6rt sp\u00f8rsm\u00e5l om \u00e5 montere sprinkleranlegg inne. Vi hadde en runde med brannvesenet for et par-tre \u00e5r siden, men fikk ikke noe p\u00e5legg. Vi \u00f8nsker \u00e5 f\u00e5 eiendommen i bruk. Hadde vi kommet i den situasjonen, ville vi installert det som er p\u00e5krevd og \u00f8nskelig av brannsikring. Vi er ikke avhengig av offentlig st\u00f8tte, sier Bjerke.", "\u2013 Vi er ikke p\u00e5 jakt etter offentlige midler, men finnes de, s\u00f8ker vi selvf\u00f8lgelig, sier Berit Andersen, daglig leder i Kj\u00f8pmannsgata 11.", "Bryggen med den samme adressen mangler ogs\u00e5 innvendig slukkeanlegg. Andresen og mannen Tor Blaasmo kj\u00f8pte den i fjor sommer, og har n\u00e5 planer om \u00e5 rehabilitere brygga. Et skikkelig brannslukningssystem er allerede med som en av investeringskostnadene."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4104550035c067f572236198ebfebd305cd3001721e3c037426293034a21357b"}, {"field": "createtime", "value": "2015-06-15T12:38:44.000Z"}, {"field": "description", "value": "De mange trehusbrannene i Trondheim til tross. Fortsatt mangler tre av bryggene i Kj\u00f8pmannsgata innvendig slukningsanlegg."}, {"field": "dominantimage", "value": "http://www.adressa.no/pluss/nyheter/article10081918.ece/ALTERNATES/w980-default/brygge4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3331854c9e43046d183c4800373dff5ae43e60a7.jpg?5953af48"}, {"field": "dominantthumbnaildimensions", "value": "300x169"}, {"field": "heading", "value": ["Brygger mangler fortsatt brannslukningsanlegg -adressa.no", "- Ikke nok med varsling", "-Ikke tilfreds", "M\u00e5 ut med egenandel", "Bryggeeier positiv til brannmidler", "Eies av Olav Thon"]}, {"field": "id", "value": "3331854c9e43046d183c4800373dff5ae43e60a7"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["brygga", "brannsikre", "millioner kroner"]}, {"field": "kw-entity", "value": ["bakklandet", "fjordgata", "huitfeldtbrygga", "riksantikvaren", "kj\u00f8pmannsgata 11", "olav thon og francis st\u00fcckrath hay"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["francis st\u00fcckrath hay", "gunnar houen", "berit andersen", "susanne saue", "tor blaasmo", "olav thon", "tron harald bjerke", "anna-karin hermansen", "marianne langedal"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10081918.ece/ALTERNATES/w980-default/brygge4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brygger mangler fortsatt brannslukningsanlegg"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10081920.ece"}, {"field": "pageclass", "value": ["article"]}, {"field": "publishtime", "value": "2014-09-02T16:35:00.000Z"}, {"field": "recs-articleid", "value": "10081920"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-09-02T16:35:00.000Z"}, {"field": "recs-rawtitle", "value": "Brygger mangler fortsatt brannslukningsanlegg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "De mange trehusbrannene i Trondheim til tross. Fortsatt mangler tre av bryggene i Kj\u00f8pmannsgata innvendig slukningsanlegg."}, {"field": "thumbnail", "value": "http://content-thumbnail.cxpublic.com/content/thumbnail200x150/3331854c9e43046d183c4800373dff5ae43e60a7.jpg?5953af48"}, {"field": "thumbnailfullheightdimensions", "value": "200x2300"}, {"field": "timestamp", "value": "2017-06-28T13:29:44.000Z"}, {"field": "title", "value": "Brygger mangler fortsatt brannslukningsanlegg"}, {"field": "url", "value": "http://www.adressa.no/pluss/nyheter/article10081920.ece"}, {"field": "urlhash", "value": "3331854c9e43046d183c4800373dff5ae43e60a7"}], "score": 0.98502296, "siteId": "9222270286501375973", "id": "3331854c9e43046d183c4800373dff5ae43e60a7"}

