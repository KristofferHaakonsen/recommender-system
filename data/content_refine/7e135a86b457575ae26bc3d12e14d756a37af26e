{"fields": [{"field": "modifiedtime", "type": "time", "value": "2013-07-26T08:39:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per christian selmer-anderssen", "lars \u00f8verli"]}, {"field": "body", "value": ["Saken oppdateres.", "- Mange foreldre ikke er klar over hvor skadelig det er for barn \u00e5 bli eksponert for krangling og konflikt mellom foreldrene. Det er viktig at barna f\u00e5r hjelp, men det er foreldrene som har ansvaret for \u00e5 l\u00f8se konflikten som ligger bak - og som er \u00e5rsaken til barnas problemer.", "Det sier direkt\u00f8r Mari Trommald i Barne-, ungdoms- og familiedirektoratet (BUFdir), som har bedt Folkehelseinstituttet (FHI) studere tiltak som tar sikte p\u00e5 \u00e5 dempe konflikter mellom foreldre.", "Rapporten, som legges frem torsdag, viser til at konflikter mellom foreldre kan f\u00f8re til alvorlige emosjonelle og sosiale vansker for barna.", "LES OGS\u00c5: Her er m\u00e5  alle ansatte v\u00e6re skilsmissebarn", "For noen barn blir disse vanskene b\u00e5de langvarige og alvorlige, men uten at foreldrene er klar over det. Og er de klar over det, beskytter mange seg selv ved \u00e5 sende barna ut i hjelpeapparatet i stedet for selv \u00e5 delta i ulike tiltak.", "- N\u00e5r barn strever p\u00e5 grunn av foreldre som krangler, er ofte f\u00f8rste reaksjon \u00e5 sende barnet til helsestasjon, barne- og ungdomspsykiatrien (BUP) eller andre instanser.", "-Hva b\u00f8r v\u00e6re f\u00f8rste reaksjon?", "- \u00c5 sp\u00f8rre seg selv: Er det en sammenheng mellom plagene barna har og konflikten v\u00e5r? Det hjelper ikke \u00e5 sykeliggj\u00f8re barn ved \u00e5 sende dem til oppf\u00f8lging dersom du ikke gj\u00f8r noe med hovedproblemet, nemlig foreldrekonflikten, svarer hun, og legger til:", "- Det betyr ikke at barna ikke skal f\u00e5 hjelp, men foreldrene har ansvaret for at barna har det bra. Da kan de ikke sette bort problemene til psykiatrien eller helsestasjonen. Klarer de ikke \u00e5 l\u00f8se konflikten, har de selv ansvaret for \u00e5 s\u00f8ke hjelp for \u00e5 klare det.", "De f\u00f8ler seg krenket, vil ha kontroll og har hang til \u00e5 manipulere", "-Er det ikke \u00e5penbart at konflikter mellom foreldre skader barn?", "- Det er for enkelt \u00e5 si det slik. N\u00e5r en strever selv er det mange som glemmer at en konflikt g\u00e5r ut over barna. Andre vet det rett og slett ikke, svarer Trommald.", "Doktorgraden til professor Ingunn St\u00f8rksen ved Universitetet i Stavanger viser at barn kan ta med seg foreldrenes skilsmisse inn i voksenlivet.", "- Voksne barn av skilte foreldre har h\u00f8yere forekomst av angst og depresjon. Ungdom fra skilsmissehjem hadde ogs\u00e5 lavere velv\u00e6re og st\u00f8rre problemer p\u00e5 skolen, sier St\u00f8rksen, som ogs\u00e5 fant at skilsmissebarn har dobbelt s\u00e5 stor risiko for selv \u00e5 gjennomg\u00e5 en skilsmisse. Hvis b\u00e5de brud og brudgom har skilte foreldre, er det tre ganger s\u00e5 stor risiko for at deres eget ekteskap tar slutt.", "- En forklaring kan v\u00e6re at de ser p\u00e5 skilsmisse som en mulig utvei og f\u00f8lger samme m\u00f8nster som sine foreldre. En annen at gruppen med gifte foreldre er mer religi\u00f8se, og dermed har h\u00f8yere motivasjon for \u00e5 bevare parforholdet, sier St\u00f8rksen", "Rapporten fra FHI viser at terskelen for \u00e5 forst\u00e5 barnas p\u00e5kjenninger er h\u00f8y for mange foreldre, blant annet ved at de mest konfronterende virkemidlene, som for eksempel direkte filmsnutter, ofte er mest effektive.", "- Det vi ser, og som er bra, er at foreldre endrer adferd dersom de f\u00e5r oppl\u00e6ring i hvor skadelig det er for barna \u00e5 bli eksponert for konflikt. Foreldre \u00f8nsker jo \u00e5 v\u00e6re gode foreldre, men ikke alle klarer \u00e5 ordne opp selv, sier Trommald.", "Professor St\u00f8rksen er enig, men tror samtidig at foreldrene kan trenge hjelp til \u00e5 ta seg av barna n\u00e5r det krangles som verst.", "- F\u00f8rst n\u00e5r den akutte fasen er over kan de sette seg selv til side og tenke p\u00e5 barnet. Det er mange omsorgspersoner rundt barnet. Skole og barnehage kan bidra med stabile voksenpersoner og faste rutiner, sier St\u00f8rksen.", "- Hvilket ansvar har familievernkontorene for \u00e5 hjelpe de utsatte familiene?", "- Jeg ser at man kan trenge hjelp utenfra n\u00e5r man st\u00e5r midt i en krise. Foreldre m\u00e5 aldri tro at hjelpeapparatet alene kan fikse barnas problemer, sier St\u00f8rksen.", "I 2012 var i overkant 20 300 par til megling hos landets 50 familievernkontorer. I tillegg fikk over 25 000 nye familier hjelp hos familievernet.", "- Ettersp\u00f8rselen tyder p\u00e5 at det er flere som har behov for denne typen tjenester, sier Trommald.", "Hun understreker at hjelpeapparatet har et stort ansvar for \u00e5 finne ut n\u00e5r konflikter skader barna, men at hjelpeapparatet ikke kan b\u00e6re ansvaret alene.", "- \u00c5 g\u00e5 tett inn p\u00e5 samlivsproblemer er forbundet med et tabu, men ogs\u00e5 familie, venner, l\u00e6rere og helsestasjoner m\u00e5 t\u00f8rre \u00e5 ta det opp n\u00e5r de ser at en konflikt plager et barn. Mange er flinke til \u00e5 tenke at de m\u00e5 hjelpe barna, men mange b\u00f8r kanskje v\u00e6re t\u00f8ffere med \u00e5 konfrontere foreldrene og \u00e5 henvise dem videre i hjelpeapparatet, sier hun og avslutter:", "- Det er vanskelig, men vi kan ikke verne voksne personer n\u00e5r vi ser at barn lider."]}, {"field": "category0", "value": "familieogoppvekst"}, {"field": "contenthash", "value": "0568e9f464fa06947a4b86e207bc810985d6d06a1b72c0b5b459162436a8f320"}, {"field": "createtime", "value": "2017-03-29T06:48:28.000Z"}, {"field": "description", "value": "Familiedirektoratet er bekymret for at voksne som krangler ikke forst\u00e5r at det kan skade barna."}, {"field": "dominantimage", "value": "http://www.adressa.no/familieogoppvekst/article7984015.ece/ALTERNATES/w980-default/familievern-M7qDZma2nL.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7e135a86b457575ae26bc3d12e14d756a37af26e.jpg?59873604"}, {"field": "dominantthumbnaildimensions", "value": "300x169"}, {"field": "heading", "value": ["Mener foreldre skyver barna foran seg i konflikter -adressa.no", "Hjelper ikke \u00e5 sykeliggj\u00f8re barna", "Tar med skilsmissen inn i voksenlivet", "Mener foreldrene trenger hjelp", "Tabu \u00e5 blande seg"]}, {"field": "id", "value": "7e135a86b457575ae26bc3d12e14d756a37af26e"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["trenge hjelp", "skyver barna foran", "foreldre", "skader barn", "barn", "foreldre skyver barna"]}, {"field": "kw-entity", "value": ["barne", "universitetet", "folkehelseinstituttet"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["mari trommald", "ingunn st\u00f8rksen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article7984015.ece/ALTERNATES/w980-default/familievern-M7qDZma2nL.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mener foreldre skyver barna foran seg i konflikter"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7983947.ece"}, {"field": "pageclass", "value": ["article"]}, {"field": "publishtime", "value": "2013-07-25T09:47:49.000Z"}, {"field": "recs-articleid", "value": "7983947"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-07-25T09:47:49.000Z"}, {"field": "recs-rawtitle", "value": "Mener foreldre skyver barna foran seg i konflikter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Familiedirektoratet er bekymret for at voksne som krangler ikke forst\u00e5r at det kan skade barna."}, {"field": "thumbnail", "value": "http://content-thumbnail.cxpublic.com/content/thumbnail200x150/7e135a86b457575ae26bc3d12e14d756a37af26e.jpg?59873604"}, {"field": "thumbnailfullheightdimensions", "value": "200x1514"}, {"field": "timestamp", "value": "2017-08-06T15:30:12.000Z"}, {"field": "title", "value": "Mener foreldre skyver barna foran seg i konflikter"}, {"field": "url", "value": "http://www.adressa.no/familieogoppvekst/article7983947.ece"}, {"field": "urlhash", "value": "7e135a86b457575ae26bc3d12e14d756a37af26e"}], "score": 1.0012878, "siteId": "9222270286501375973", "id": "7e135a86b457575ae26bc3d12e14d756a37af26e"}

