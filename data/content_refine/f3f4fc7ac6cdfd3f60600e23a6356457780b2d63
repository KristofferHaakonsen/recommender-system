{"fields": [{"field": "modifiedtime", "type": "time", "value": "2015-06-02T10:52:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet"]}, {"field": "author", "value": "halldis nerg\u00e5rd"}, {"field": "body", "value": ["Ved et velbrukt kj\u00f8kkenbord i Oslo blar Ruth W\u00e6rdahl Wesenlund i gamle fotoalbum og skisseb\u00f8ker. Familien og oppvekst\u00e5rene i Tr\u00f8ndelag betyr mye. Men etter at hun giftet seg med Norges st\u00f8rste kjendis, er hun f\u00f8rst og fremst regnet som nettopp det: sin manns kone. Og n\u00e5: enke.", "Natt til 18. august i fjor satt hun ved ektefellens side da han sovnet stille inn. \u00c5ret som er g\u00e5tt har v\u00e6rt tungt og krevende. Men hun klager ikke.", "\u2013Min mor ble enke som 30-\u00e5ring. Da sto hun alene igjen med to sm\u00e5jenter. Den ene nyf\u00f8dt, den andre sterkt traumatisert. Hun er den sterkeste kvinnen jeg har m\u00f8tt. Hun giftet seg aldri igjen og d\u00f8de som 86-\u00e5ring.", "Et pressluftbor kverner seg sakte gjennom solide murblokker i ytterveggen og blander seg med taktfaste pianorytmer fra radioen oppe p\u00e5 veggen. Ruth beklager br\u00e5ket mens hun blar seg videre og peker ut tanter og onkler, fettere og kusiner i Trondheim og Mer\u00e5ker p\u00e5 de svart-hvite albumbildene.", "Faren var kommunist. Natt til 17. oktober 1943 ble han p\u00e5grepet av Henry Oliver Rinnan og hans folk hjemme i leiligheten i Sandgata, der han og datteren \u00c5got Elisabeth p\u00e5 ni var vekket p\u00e5 mest brutale vis. F\u00e5 timer tidligere hadde Reidar W\u00e6rdahl fulgt sin h\u00f8ygravide kone Bergljot til f\u00f8deklinikken. F\u00f8r Rinnan dro av g\u00e5rde med faren, bar han den vettskremte ni\u00e5ringen opp trappa til en tante i etasjen over.", "Ruth m\u00f8tte aldri faren. Han ble henrettet n\u00f8yaktig \u00e9n m\u00e5ned etter hennes f\u00f8dselsdag sammen med en bror, en svoger og flere andre medlemmer av den kommuniststyrte W\u00e6rdahl-gruppa. F\u00f8rstkommende mandag skal d\u00f8dsdagen markeres offentlig for f\u00f8rste gang, med mange kjente personer til stede. Ogs\u00e5 s\u00f8strene W\u00e6rdahl. De har ofte bes\u00f8kt minnemonumentet p\u00e5 Domkirkeg\u00e5rden over gravene til faren, onklene og flere andre krigshelter. Men retterstedet p\u00e5 Kristiansten festning er ukjent grunn.", "\u2013Nei, dit makter jeg ikke \u00e5 g\u00e5, sier Ruth, som heller vil snakke om farens kunstneriske evner.", "\u2013Se, sier hun og \u00e5pner farens gamle skisseb\u00f8ker der sidene er fylt av nakne kvinnekropper. Reidar W\u00e6rdahl fulgte undervisning i akttegning hos professor Harald Stabell ved NTH. I tillegg jobbet han som teatermaler, scenograf og reklametegner. Datteren tror hun har arvet noen av farens kreative gener. Men som liten forsto hun ikke hvorfor personene p\u00e5 farens tegninger helt manglet ansikter. Egenhendig rettet hun opp i den \u00e5penbare mangelen. I dag ler hun av de barnslige smilefjesene mellom farens myke linjer.", "\u2013Det hendte nok at mor inndro malerskrin og fargeblyanter f\u00e5 dager etter at jeg hadde f\u00e5tt dem i julegave, for slik \u00e5 begrense skadeomfanget. Innimellom dekorerte jeg b\u00e5de vegger og m\u00f8bler, humrer Ruth.", "S\u00f8strenes oppvekst var preget av billedkunst, musikk og teater. F\u00f8r krigen kj\u00f8pte faren piano p\u00e5 avbetaling til sin eldste datter. Begge jentene l\u00e6rte \u00e5 spille. Som fire\u00e5ring begynte Ruth ogs\u00e5 med ballett. Siden studerte hun andre danseformer. Flamenco i Spania. Indisk tempeldans i India. Men det var balletten som f\u00f8rte henne hodestups i armene p\u00e5 B\u00f8r B\u00f8rson jr., Tr\u00f8ndelag Teaters ubestridte f\u00f8rsteelsker v\u00e5ren 1973. Mer om dette siden.", "Ogs\u00e5 Sovjetunionen var \u00e5pen for en ballettinteressert jente fra Trondheim. Tre ganger kom hun seg gjennom de strengt kontrollerte grensene med bagasje som omfattet betydelig mer enn tyll og t\u00e5spissko.", "\u2013Det var nervepirrende. S\u00e6rlig den gangen et lite lass av nytrykte pocketb\u00f8ker fylte kofferten. Alle var pakket pent inn i silkepapir. Men framme p\u00e5 hotellet i Leningrad s\u00e5 jeg at bagasjen var kontrollert. Silkepapiret var flerret opp.", "Ruth flyttet b\u00f8kene over i en romslig skulderveske som hun tok med p\u00e5 bussen som transporterte reisef\u00f8lget av dansere dit de skulle. P\u00e5 et angitt sted hoppet hun av bussen og leverte b\u00f8kene, som var skrevet av russiske dissidentforfattere, til de rette mottakerne. Bokmanuskriptene var tidligere smuglet til vesten av andre \u00abbrevduer\u00bb.", "Under et annet bes\u00f8k hadde hun med et hemmelig brev til Aleksandr Solzjenitsyn, mens hun en tredje gang opps\u00f8kte opposisjonsforfatteren Viktor Nekrasov. Han bodde sentralt i Kiev, i en strengt bevoktet leilighet. Ruth greide \u00e5 smyge seg inn en dag med mye folk i gatene, men forfatteren var ute.", "\u2013I stedet ble jeg sittende og prate lenge p\u00e5 fransk med hans sengeliggende gamle mor. Hun hadde v\u00e6rt bestevenninne med Lenins kone. Trolig var det \u00e5rsaken til at s\u00f8nnen ikke for lengst var fengslet. Senere m\u00f8tte jeg ogs\u00e5 ham, sier hun og henter fram en ny sigarett. Borebasen gir seg ikke.", "Oppdragene var farlige. Hun fikk dem fra andre nordmenn i et milj\u00f8 der flere deltok i dristige operasjoner bak \u00abjernteppet\u00bb. Noen ble p\u00e5grepet, d\u00f8mt og utvist. Ruth ser ikke bort fra at KGB s\u00e5 mer gjennom fingrene med hennes aktivitet fordi hun var datter av en henrettet kommunist.", "Sin f\u00f8rste store utenlandstur tok Ruth som 14-\u00e5ring. S\u00f8steren hadde skaffet seg jobb i Toronto, og moren og lilles\u00f8steren bestemte seg for \u00e5 dra p\u00e5 bes\u00f8k. Moren m\u00e5tte ta to ekstrajobber i tillegg til sin faste stilling som vakt og programselger ved Tr\u00f8ndelag Teater for \u00e5 f\u00e5 r\u00e5d til den lange og dyre reisen. De startet med M/S \u00abStavangerfjord\u00bb i Oslo. Fra havna i New York dro de videre med Greyhound-busser. F\u00f8rst til Toronto. Siden til Vancouver, der en bror av moren bodde. Overalt m\u00e5tte Ruth opptre som tolk og reiseleder. Moren forsto ikke engelsk.", "\u2013Etter fire m\u00e5neder kom jeg hjem med bred amerikansk uttale, til engelskl\u00e6rerens store fortvilelse. If\u00f8rt nye piratbukser og silkeskjerf som ingen her hadde maken til, oppf\u00f8rte jeg meg sikkert skikkelig ufyselig, ler Ruth, som fikk masse oppmerksomhet blant venninnene p\u00e5 Museumsplass og klassekameratene ved realskolen. I 1957 var hun noks\u00e5 alene i ungdomsmilj\u00f8et om sine amerikaerfaringer.", "I \u00e5rene etter gymnaset fikk Ruth W\u00e6rdahl jobb ved Ringve Museum. Som spr\u00e5k-, dans- og spillekyndig guide imponerte hun publikummere fra store deler av kloden. Flere ganger tok hun imot russiske grupper. Den faste tolken fremhevet alltid at faren hennes hadde falt under \u00abden store fedrelandskrigen\u00bb.", "P\u00e5 fritida vanket museumsguiden mye blant musikere og skuespillere i Studentersamfundet, og i en broket krets av musikk- og danseinteresserte homofile menn. Kontakten med homsemilj\u00f8et var s\u00e5 tett at Ruth ble oppfordret til \u00e5 melde seg inn i Forbundet av 1948 for \u00e5 f\u00e5 gratis adgang til klubblokalene. At hun ikke helt fylte alle inntakskrav, spilte visst mindre rolle. En fyrig beiler, som fant innmeldingspapirene hennes etter en het aften p\u00e5 byen, forsvant sporl\u00f8st, uten \u00e5 gi flere livstegn fra seg.", "I et par perioder tok Ruth permisjon fra jobben ved Ringve for \u00e5 studere i Oslo. \u00c5 bli magister i klassisk arkeologi var m\u00e5let, men kravet om latin grunnfag greide hun ikke \u00e5 innfri.", "De samme \u00e5rene deltok hun ved flere utgravninger i og like utenfor Roma. Noen av pottesk\u00e5rene hun fant, limte hun sammen til krukker og tallerkener som fremdeles er utstilt i det arkeologiske museet i Ostia Antica, Romas gamle havneby.", "Den reiseglade studenten og museumsomviseren hadde ogs\u00e5 jevnlig kontakt med Tr\u00f8ndelag Teater og svingte seg i balletten ved en rekke av de \u00e5rvisse v\u00e5roperettene. V\u00e5ren 1973 sto \u00abB\u00f8r B\u00f8rson jr.\u00bb p\u00e5 plakaten, med selveste Rolv Wesenlund i hovedrollen.", "Allerede fra 60-tallet hadde Wesenlund markert seg blant Norges morsomste menn med radio-, tv-, film-, bok-, teater- og revysuksesser som \u00abMarve Fleksnes\u00bb, \u00abOg takk for det\u00bb, \u00abRadio Skagerak\u00bb, \u00abLeif Sonells 1. lesebok\u00bb, \u00abNorske byggeklosser\u00bb og \u00abFeriebiskop Fjertnes\u00bb p\u00e5 cv-en. Ruth W\u00e6rdahl visste utmerket godt hvem mannen var. Men hun s\u00e5 aldri konturene av en fremtidig elsker eller ektefelle i den feirede gj\u00f8gleren. Under pr\u00f8vene fram mot den storslagne premieren skjedde heller ikke noe som aktiverte romantiske fornemmelser. F\u00f8rst under premierefesten p\u00e5 Grenaderen forsto hun at de to hadde mye mer enn unge B\u00f8rs musikalunivers til felles.", "F\u00f8r festen hadde regiss\u00f8r Henny M\u00fcrer instruert jentene i balletten om \u00e5 gi Wesenlund ekstra omsorg. Ruth tok oppfordringen p\u00e5 ramme alvor.", "\u2013Jeg ble kjent med en mann som var like opptatt av billedkunst og klassisk musikk som meg. Han var veldig kunnskapsrik og belest, sier Ruth, som ogs\u00e5 fort oppdaget at Wesenlund og Fleksnes ikke hadde noe som helst til felles.", "\u2013Hadde de lignet hverandre, om ikke annet enn bitte litt, kunne det aldri blitt noe mellom oss, sier hun og ler.", "F\u00e5 m\u00e5neder etter premieren flyttet paret sammen. Ute p\u00e5 byen begynte ryktene \u00e5 g\u00e5. En studine som bodde p\u00e5 hybel hos Bergljot W\u00e6rdahl p\u00e5 Museumsplass, kom en dag stor\u00f8yd til forelesning. Samme morgen hadde hun kollidert med Rolv Wesenlund p\u00e5 badet.", "Forholdet mellom Rolv og Ruth ble komplisert. Han var fremdeles gift med ungdomskj\u00e6resten Sissel, mor til hans tre barn. Han strevde mye med d\u00e5rlig samvittighet og flyttet etter en tid tilbake til familien. Alt dette er utf\u00f8rlig beskrevet i Per Egil Hegges nye biografi: \u00abRolv Wesenlund ... og takk for det!\u00bb", "Ruth har lite lyst til \u00e5 kommentere det som skjedde. Sier bare at hun for lengst har lagt de vanskelige \u00e5rene bak seg. Men innr\u00f8mmer at hun aldri ga opp h\u00e5pet om at de to skulle f\u00e5 en framtid sammen. 22. mai 1980 var avgj\u00f8relsen tatt, og paret kunne forlate Frogner kirke som mann og kone \u2013 midt i mylderet av blitzende pressefotografer. Siden har de bodd i sin store Frogner-leilighet. Fremdeles er vegger og hyller fulle av minner fra samlivet gjennom mer enn 30 \u00e5r. Men Ruth innser at hun snart m\u00e5 flytte til noe mindre.", "\u2013Rolv var en hamster. Han samlet p\u00e5 alt mulig. Esker og poser med kl\u00e6r, b\u00f8ker og plater er sendt til Frelsesarmeen og loppemarkeder i n\u00e6romr\u00e5det. Men resultatet av ryddingen synes ikke det minste, sukker hun, lett oppgitt, og tar oss med p\u00e5 en liten runde gjennom stuene der malerier og plakater, stilm\u00f8bler og pyntegjenstander fyller alle flater.", "Interi\u00f8ret er ogs\u00e5 preget av at husets frue er godt utstyrt med hamstergener. Hundrevis av dokke\u00f8yne f\u00f8lger oss fra et ruvende glasskap. Enda flere dokker \u00e5penbarer seg p\u00e5 et av de andre rommene, noen i kjoler som eieren har sydd av ektefellens utslitte boxershorts. I et gedigent engelsk dokkehus har skredderen f\u00e5tt utl\u00f8p for mer presis pryds\u00f8m. Flere sm\u00e5m\u00f8nstrede miniatyrgulvtepper er brodert p\u00e5 finmasket stramei. Barneskolens h\u00e5ndarbeidsl\u00e6rer, som ga henne karakteren Ng, skulle bare ha visst.", "Ruth og Rolv fikk aldri felles barn. Er kanskje dokkene og dokkehuset en erstatning for barna hun ikke fikk?", "\u2013Jeg ser ikke helt s\u00e5nn p\u00e5 det.", "Ruth tar en liten pause, og fortsetter:", "\u2013I dag ville selvf\u00f8lgelig mye v\u00e6rt hyggeligere om jeg hadde egne barn. Men i ungdoms\u00e5rene dr\u00f8mte jeg aldri om \u00e5 bli mor. De fleste venninnene i syklubben Lett p\u00e5 tr\u00e5den var opptatt av \u00e5 reise og oppleve verden. Vi s\u00e5 vel mest p\u00e5 barn som heft. Heldigvis har jeg mye god st\u00f8tte i min s\u00f8ster og hennes s\u00f8nn og datter. De bor like i n\u00e6rheten og har v\u00e6rt til stor hjelp etter Rolvs d\u00f8d.", "Ruth fremhever ogs\u00e5 kontakten med Sissel, Rolvs f\u00f8rste kone, og hennes ektefelle.", "\u2013Ekstra hyggelig var det da hun ringte oss i 2005 for \u00e5 minne om s\u00f8lvbryllupsdagen. Hun var tydelig p\u00e5 at hun gjerne ville feire jubileet sammen med oss. S\u00e5nn ble det.", "Vi fortsetter gjennom stuene og stopper foran H\u00e5kon Gullv\u00e5gs kjente Wesenlund-portrett.", "\u2013Ogs\u00e5 Rolv mistet faren sin under krigen?", "\u2013Ja. Kontakten ble brutt. Faren var sj\u00f8mann og skaffet seg ny familie i Australia under krigen. F\u00f8rst langt ut p\u00e5 1970-tallet, kort tid f\u00f8r faren d\u00f8de, m\u00f8ttes de to. For Rolv ble den nye kontakten med halvbroren sv\u00e6rt viktig resten av livet.", "\u2013Enn du, har du savnet faren din?", "\u2013Ofte har jeg tenkt p\u00e5 hvordan livet hadde blitt om far hadde v\u00e6rt sammen med oss.", "\u2013Deler du din fars politiske overbevisning?", "\u2013Nei. NKP er ikke mitt parti. RV, derimot, har jeg stemt noen ganger. Jeg likte Erling Folkvord. Han ga bort deler av l\u00f8nna si som stortingsrepresentant. Han syntes han tjente for mye. En gang Rolv og jeg studerte valgresultatet for Bygd\u00f8y og Frogner krets, oppdaget vi at RV hadde f\u00e5tt to stemmer. \u00abLurer p\u00e5 hvem den andre er\u00bb, sa jeg, mest for \u00e5 erte. Rolv likte det ikke. Politisk og religi\u00f8st var vi noks\u00e5 ulike.", "\u2013Men humoren var felles?", "\u2013Vi hadde en fin tone. En sjelden gang kunne jeg bli litt irritert p\u00e5 ham, men vi kranglet aldri.", "\u2013Hva irriterte?", "\u2013Han var lite praktisk anlagt. Praktiske gj\u00f8rem\u00e5l var nesten alltid mitt ansvar.", "\u2013Mens han lagde maten?", "\u2013Ja. Han var en fantastisk kokk. Jeg bare spiste og spiste. Vekta \u00f8kte med 25 kilo, minst. Men mange av kiloene er borte n\u00e5. Maten smaker ikke som f\u00f8r.", "Vi er tilbake p\u00e5 kj\u00f8kkenet. Ruth byr p\u00e5 mer pulverkaffe og pose-te og tenner seg enda en r\u00f8yk. Hypnosen som ektefellen gjennomgikk for \u00e5 bli r\u00f8ykfri tok hun aldri sjansen p\u00e5 \u00e5 pr\u00f8ve av frykt for \u00e5 legge p\u00e5 seg enda mer.", "Boremaskinen bak den bl\u00e5malte veggen har tatt en pause. Utenfor vinduene blafrer hjerteformede gule lindeblad.", "\u2013Hva med ditt liv? Det kunne ogs\u00e5 blitt en bra bok?", "\u2013Livet mitt har v\u00e6rt som en selskapsdans. Ett skritt fram og to til siden. Mor var ofte fortvilet. Hun s\u00e5 aldri noe m\u00e5l med aktivitetene mine. Men spennende har det v\u00e6rt. Jeg angrer ingenting."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9334c8ca3697a386b39bbe7744532c5190496d6e2903b862dfa04b7f2e3d3c52"}, {"field": "createtime", "value": "2016-08-09T18:58:36.000Z"}, {"field": "description", "value": "Hun har smuglet brev til Aleksandr Solzjenitsyn, gravd fram pottesk\u00e5r ved Forum Romanum og sydd dokkekjoler av Rolv Wesenlunds slitne boxere."}, {"field": "dominantimage", "value": "http://www.adressa.no/pluss/magasin/article10347731.ece/h6jab7/ALTERNATES/w980-default/Ruth%20Werdahl%20og%20Rolv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f3f4fc7ac6cdfd3f60600e23a6356457780b2d63.jpg?597c2bf8"}, {"field": "dominantthumbnaildimensions", "value": "300x169"}, {"field": "heading", "value": ["Klovnens enke -adressa.no", "Henrettet far", "Inn i Sovjet", "Solzjenitsyn-brev", "Homser og arkeologi", "Lignet ikke Fleksnes", "Dokker og dokkehus", "Savnet av en far"]}, {"field": "id", "value": "f3f4fc7ac6cdfd3f60600e23a6356457780b2d63"}, {"field": "keyword", "value": ["Ukeadressa", "Portrettet"]}, {"field": "keywords", "value": "Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["mor", "fars", "dag", "far", "mann", "bok"]}, {"field": "kw-entity", "value": ["sandgata", "ruth", "bergljot w\u00e6rdahl", "marve fleksnes", "frelsesarmeen", "ostia antica", "kristiansten", "greyhound", "lett", "bygd\u00f8y og frogner", "grenaderen", "ruth og rolv", "forbundet", "studentersamfundet", "portrettet", "tr\u00f8ndelag teater", "norske", "feriebiskop fjertnes", "forum romanum", "trondheim og mer\u00e5ker", "radio skagerak", "per egil hegges", "wesenlund", "norges", "ringve museum", "rolv og ruth", "sissel", "ute", "domkirkeg\u00e5rden", "\u00e5got elisabeth", "sovjet", "stavangerfjord", "wesenlund og fleksnes", "w\u00e6rdahl", "aleksandr solzjenitsyn", "museumsplass", "b\u00f8r b\u00f8rson", "lenins", "sovjetunionen"]}, {"field": "kw-location", "value": ["vancouver", "oslo", "leningrad", "toronto", "spania", "frogner", "australia", "trondheim", "india", "kiev", "new york"]}, {"field": "kw-pageclass", "value": "article"}, {"field": "kw-person", "value": ["harald stabell", "henny m\u00fcrer", "h\u00e5kon gullv\u00e5gs", "viktor nekrasov", "reidar w\u00e6rdahl", "henry oliver rinnan", "ruth w\u00e6rdahl wesenlund", "erling folkvord", "ruth w\u00e6rdahl", "rolv wesenlund", "leif sonells"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10347731.ece/h6jab7/ALTERNATES/w980-default/Ruth%20Werdahl%20og%20Rolv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klovnens enke"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10347741.ece"}, {"field": "pageclass", "value": ["article"]}, {"field": "publishtime", "value": "2014-11-16T10:23:41.000Z"}, {"field": "recs-articleid", "value": "10347741"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-11-16T10:23:41.000Z"}, {"field": "recs-rawtitle", "value": "Klovnens enke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun har smuglet brev til Aleksandr Solzjenitsyn, gravd fram pottesk\u00e5r ved Forum Romanum og sydd dokkekjoler av Rolv Wesenlunds slitne boxere."}, {"field": "thumbnail", "value": "http://content-thumbnail.cxpublic.com/content/thumbnail200x150/f3f4fc7ac6cdfd3f60600e23a6356457780b2d63.jpg?597c2bf8"}, {"field": "thumbnailfullheightdimensions", "value": "200x3745"}, {"field": "timestamp", "value": "2017-07-29T06:32:24.000Z"}, {"field": "title", "value": "Klovnens enke"}, {"field": "url", "value": "http://www.adressa.no/pluss/magasin/article10347741.ece"}, {"field": "urlhash", "value": "f3f4fc7ac6cdfd3f60600e23a6356457780b2d63"}], "score": 0.36078247, "siteId": "9222270286501375973", "id": "f3f4fc7ac6cdfd3f60600e23a6356457780b2d63"}

