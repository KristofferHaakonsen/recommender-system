{"fields": [{"field": "modifiedtime", "type": "time", "value": "2012-06-11T13:13:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl", "professor", "institutt for historie", "klassiske fag ntnu"]}, {"field": "body", "value": ["Saken oppdateres.", "Den norske kongen Harald Hardr\u00e5de gjorde ogs\u00e5 krav p\u00e5 den engelske tronen og seilte over til England med en stor h\u00e6r for \u00e5 vinne den. 25. september sto det avgj\u00f8rende slaget ved Stamford bru i Yorkshire. Den norske kongen falt her.", "Noen dager senere gikk den normanniske hertug Vilhelm i land i S\u00f8r-England. Som fetter av den avd\u00f8de kongen var han ute i samme \u00e6rend som Harald Hardr\u00e5de. Harald Godvinsson ilte s\u00f8rover med sin svekkede h\u00e6r for \u00e5 m\u00f8te den nye utfordringen. Slaget ved Hastings 14. oktober b\u00f8lget lenge frem og tilbake, men Harald Godvinsson led samme skjebne som den norske kongen. Dermed l\u00e5 veien til England \u00e5pen for Vilhelm Erobreren.", "Det finnes selvsagt skriftlige kilder som forteller om disse dramatiske begivenheter; den mest livfulle beretningen er likevel \u00abtegneserien\u00bb p\u00e5 Bayeux-teppet. Mye er til \u00e5 undres over n\u00e5r det gjelder dette teppet, ikke minst gjelder det lengden. I dag m\u00e5ler det over 64 m, men da det var nytt, var det trolig 1\u20132 m lengre. Teppet best\u00e5r av ni sammensydde seksjoner, som stort sett er inndelt i tre horisontale felter. Det ca. 33 cm brede midtfeltet rommer den historiske fortellingen, mens det \u00f8verste og nederste feltet gjengir fugler, dyr og mer fragmentariske elementer. Motivene er brodert med ulltr\u00e5d p\u00e5 linduk. I alt er det brukt \u00e5tte forskjellige farger. Det m\u00e5 ha v\u00e6rt en dyktig kunstner som har tegnet motivene, men selve broderingen er nok utf\u00f8rt p\u00e5 teambasis. Alt tyder p\u00e5 at teppet er fremstilt i England. I sin s\u00f8ken etter lignende billedlige fremstillinger har forskerne fortrinnsvis festet seg ved norske eller andre nordiske arbeider. Det gjelder f. eks tekstilene i Osebergskipet, teppene fra \u00d6verhogdal i Herjedalen, teppet fra H\u00f8ylandet i Namdalen, Baldisholteppet etc. Vi m\u00e5 huske p\u00e5 at det i vikingtiden var n\u00e6re forbindelser mellom England og de nordiske land.", "Teppets fortelling starter i \u00e5ret 1064, da Harald Godvinsson har samtaler med kong Edvard om en forest\u00e5ende reise. Vi vet ikke sikkert hvor Harald hadde tenkt seg, men grunnet uv\u00e6r landet han i et omr\u00e5de som ble dominert av greven av Ponthieu. Harald ble tatt til fange og avkrevd l\u00f8sepenger. Etter hvert ble Harald overlevert til hertug Vilhelm, som tok ham med p\u00e5 en milit\u00e6r kampanje til Bretagne. Vilhelm var s\u00e5 forn\u00f8yd med Haralds innsats her at han ga ham visse hederstegn. Tilbake i Bayeux sverget Harald Vilhelm evig troskap, trolig anerkjente han ogs\u00e5 Vilhelms rett til den engelske tronen. Denne scenen er p\u00e5 mange m\u00e5ter den mest sentrale i hele teppet. Under edsavleggelsen sverger Harald p\u00e5 to skrin med relikvier. Harald vendte deretter tilbake til England.", "Fortellingen gj\u00f8r s\u00e5 et sprang fra 1064 til \u00e5rsskiftet 1065/66. Kong Edvard blir d\u00f8dssyk ved juletider og blir p\u00e5 ny\u00e5ret gravlagt i Westminster Abbey (hvor hans skrin fortsatt st\u00e5r). Teppet viser s\u00e5 at Harald blir tatt til konge og utstyrt med kongelige regalier. Over skinner en stjerne med hale (Halleys komet). Deretter forflytter vi oss til Normandie, hvor Vilhelm f\u00e5r vite om hendelsene i England. Han gir straks ordre til at en invasjonsfl\u00e5te skal bygges. Her tar nok fortellingen noen snarveier; det var umulig \u00e5 bygge en mengde skip p\u00e5 et halvt \u00e5r. Vi f\u00e5r i alle fall se hvordan skipsbygging foregikk og hvordan man rustet ut en fl\u00e5te. Avslutningsvis gir teppet en detaljrik skildring av slaget ved Hastings. Haralds d\u00f8d er markert med ordene \u00abHIC HAROLD REX INTERFECTUS EST\u00bb (se bildet). Under ser vi likr\u00f8vere som trekker ringbrynjer av d\u00f8de kropper.", "Man kan sp\u00f8rre seg om hvem det er som har tatt initiativ til denne unike historiefortellingen. De fleste forskere heller til den oppfatning at det er biskop Odo av Bayeux, Vilhelm Erobrerens halvbror, som har bestilt teppet. Trolig ble teppet brodert p\u00e5 1070-tallet. Et annet diskusjonstema har v\u00e6rt hva som har v\u00e6rt hensikten med \u00e5 lage denne billedlige fremstillingen av Vilhelms vei til kongemakten. Tanken bak kan selvsagt ha v\u00e6rt av mer propagandamessig art; man har \u00f8nsket \u00e5 vise den seierrike kongen. En vel s\u00e5 sannsynlig forklaring er det at teppet er tiltenkt en mer pedagogisk funksjon. Man har \u00f8nsket \u00e5 vise hvor ille det gikk den som br\u00f8t sin ed, avlagt p\u00e5 hellige relikvier.", "Teppets skiftende historie opp gjennom \u00e5rhundrene skal ikke gjennomg\u00e5s n\u00e6rmere her, men det har v\u00e6rt knyttet til katedralen i Bayeux. Her ble det hver St. Hans hengt opp i skipet og tatt ned p\u00e5 kirkens dedikasjonsdag i juli. N\u00e5 henger det i Le Mus\u00e9e de la Tapisserie like ved.", "Teppet er utvilsomt en av de aller viktigste kilder vi har fra europeisk middelalder. Den historiske fortellingen er spennende nok, men fremfor alt gir teppet unik informasjon om samtidens kulturhistorie og dagligliv. Her m\u00f8ter vi b\u00e5de konger, krigere og arbeidere i aktivitet. De avbildede skipene fra England og Normandie har sv\u00e6rt mye til felles med v\u00e5re vikingskip. Skipene har dragehoder, r\u00e5seil, skjold og styre\u00e5re. Vi m\u00f8ter ogs\u00e5 b\u00e5tbyggere som feller tr\u00e6r og \u00f8kser til skipsbord med brede biler. B\u00f8ndene er heller ikke helt glemt. En bonde pl\u00f8yer, en annen s\u00e5r, mens en tredje harver (harven var et helt nytt redskap p\u00e5 denne tiden). Vi f\u00e5r ogs\u00e5 et godt innblikk i moter b\u00e5de n\u00e5r det gjelder h\u00e5r og kl\u00e6r. Ikke minst v\u00e5pen og rustninger er grundig dokumentert. Alt i alt gir Bayeux-teppet et unikt bilde av folk, skip, bygninger og gjenstander i andre halvpart av 1000-tallet."]}, {"field": "category0", "value": "meninger"}, {"field": "contenthash", "value": "2321c91b5ea443e95bf1ff6e1b8bf16853fab1ae6c786d4f0e1c187a102e2d4a"}, {"field": "createtime", "value": "2017-04-30T21:11:24.000Z"}, {"field": "description", "value": "\u00c5ret 1066 er skjellsettende i europeisk historie. Den engelske kongen Edvard d\u00f8de barnl\u00f8s 5. januar. Edvards svoger, jarlen Harald Godvinsson, ble umiddelbart tatt til ny engelsk konge."}, {"field": "dominantimage", "value": "http://www.adressa.no/incoming/article3189854.ece/ALTERNATES/w980-default/kronikk0906.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d043a93de33b6235017c7aabcb04cfaf60020a2a.jpg?5975b67f"}, {"field": "dominantthumbnaildimensions", "value": "300x169"}, {"field": "heading", "value": "En brodert historiefortelling -adressa.no"}, {"field": "id", "value": "d043a93de33b6235017c7aabcb04cfaf60020a2a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["norske kongen", "teppet", "kong"]}, {"field": "kw-entity", "value": ["baldisholteppet", "\u00f6verhogdal", "hastings", "harald", "le mus\u00e9e", "osebergskipet", "ponthieu", "england og normandie", "normandie", "edvard", "le mus\u00e9e de la tapisserie", "herjedalen", "s\u00f8r-england", "namdalen", "halleys", "vilhelm", "odo", "st. hans", "westminster abbey"]}, {"field": "kw-location", "value": ["stamford", "england", "h\u00f8ylandet", "bayeux", "yorkshire", "bretagne"]}, {"field": "kw-pageclass", "value": "article"}, {"field": "kw-person", "value": ["harald godvinsson", "vilhelm erobreren", "harald hardr\u00e5de", "harald vilhelm"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article3189854.ece/ALTERNATES/w980-default/kronikk0906.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En brodert historiefortelling"}, {"field": "og-type", "value": "article"}, {"field": "og-url", "value": "http://www.adressa.no/meninger/article3189820.ece"}, {"field": "pageclass", "value": ["article"]}, {"field": "publishtime", "value": "2012-06-08T12:08:04.000Z"}, {"field": "recs-articleid", "value": "3189820"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-06-08T12:08:04.000Z"}, {"field": "recs-rawtitle", "value": "En brodert historiefortelling -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5ret 1066 er skjellsettende i europeisk historie. Den engelske kongen Edvard d\u00f8de barnl\u00f8s 5. januar. Edvards svoger, jarlen Harald Godvinsson, ble umiddelbart tatt til ny engelsk konge."}, {"field": "thumbnail", "value": "http://content-thumbnail.cxpublic.com/content/thumbnail200x150/d043a93de33b6235017c7aabcb04cfaf60020a2a.jpg?5975b67f"}, {"field": "thumbnailfullheightdimensions", "value": "200x1180"}, {"field": "timestamp", "value": "2017-07-24T08:57:35.000Z"}, {"field": "title", "value": "En brodert historiefortelling"}, {"field": "url", "value": "http://www.adressa.no/meninger/article3189820.ece"}, {"field": "urlhash", "value": "d043a93de33b6235017c7aabcb04cfaf60020a2a"}], "score": 0.7575295, "siteId": "9222270286501375973", "id": "d043a93de33b6235017c7aabcb04cfaf60020a2a"}

