{"fields": [{"field": "modifiedtime", "type": "time", "value": "2012-04-11T11:46:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjell atle halvorsen f\u00f8rstelektor", "program for l\u00e6rerutdanning", "ntnu"]}, {"field": "body", "value": ["Saken oppdateres.", "Slik f\u00f8lger skoleeierne opp statlig norsk utdanningspolitikk, som har definert \u00abferdigheter i bruk av digitale verkt\u00f8y\u00bb som en grunnleggende ferdighet p\u00e5 linje med lesing, skriving, tale og regning. Dette er en naturlig konsekvens av ei samfunnsutvikling hvor digitale teknologier setter sitt preg p\u00e5 stadig nye felter av v\u00e5r livsverden, og snart kryper under huden p\u00e5 oss \u2013 bokstavelig talt \u2013 i form av alleh\u00e5nde nanoapplikasjoner. Vi kan ikke godt drive kunnskapsutvikling i informasjonssamfunnet uten \u00e5 ta i bruk de teknologiene som har endret premissene for innhenting, bearbeiding, lagring og gjenfinning av informasjon. Vi kan heller ikke forberede elevene for yrkesliv uten at de blir fortrolige med de teknologiene som preger stadig flere yrker, stadig sterkere, uansett sektor.", "Som \u00e5pningssitatet antyder, er det ikke uproblematisk \u00e5 innf\u00f8re digitale teknologier i elevenes og l\u00e6rernes skolearbeid. I en unders\u00f8kelse som ble gjennomf\u00f8rt blant alle l\u00e6rerne i videreg\u00e5ende oppl\u00e6ring i Nord-Tr\u00f8ndelag v\u00e5ren 2009, hevder 80 prosent av l\u00e6rerne at innf\u00f8ringen av b\u00e6rbare datamaskiner til alle elevene har f\u00f8rt til mer ikke-faglig aktivitet i klasserommene. Nesten like mange opplever at det har blitt vanskeligere \u00e5 lede arbeidet i klasserommet etter at elevene fikk b\u00e6rbare datamaskiner. Unders\u00f8kelsen viser videre at det er tydelig sammenheng mellom disse vurderingene. Den viser ogs\u00e5 at det enn\u00e5 er et mindretall av l\u00e6rerne som opplever at ordningen med b\u00e6rbare datamaskiner til alle elever har f\u00f8rt til at elevene l\u00e6rer mer enn f\u00f8r. Likevel mener 70 prosent av l\u00e6rerne at elevene m\u00e5 bruke digitale hjelpemidler i skolearbeidet hvis de skal f\u00e5 den kompetansen de trenger i framtida. Elevene og l\u00e6rerne har f\u00e5tt tilgang til kostbar teknologi for at elevene skal f\u00e5 bedre tilpasset undervisning og \u00f8kt l\u00e6ringsutbytte, men de h\u00f8ster ikke den pedagogiske \u00abmerverdien\u00bb \u2013 enn\u00e5.", "Hvis det er slik at \u00abl\u00e6rerne prater og elevene surfer\u00bb, beskriver dette et sammenbrudd i kommunikasjonen mellom l\u00e6rer og elev som inneb\u00e6rer en pedagogisk kollaps i klasserommet. Det er bare l\u00e6reren som kan gj\u00f8re noe med dette. Det finnes sikkert l\u00e6rere som \u2013 av forst\u00e5elige grunner \u2013 vil kaste datamaskinene ut av skolen. De fleste har lest om en eliteskole i USA eller et toppgymnas i Tyskland som skal ha gjort akkurat det. Jeg tviler p\u00e5 om dette er l\u00f8sningen. Datamaskinene har kommet for \u00e5 bli. Og vi m\u00e5 l\u00e6re \u00e5 bruke dem.", "En mindre drastisk l\u00f8sning, som ligger i samme gate, er \u00e5 ta \u00abteknisk kontroll\u00bb ved for eksempel \u00e5 installere programvare som gj\u00f8r det mulig for l\u00e6reren \u00e5 overv\u00e5ke og styre det som foreg\u00e5r p\u00e5 elevenes skjermer. Tekniske l\u00f8sninger har sterke begrensninger. M\u00e5let er ikke \u00e5 kontrollere teknologien, men \u00e5 motivere for l\u00e6ring.", "Stenger vi skolens tilgang til internett, finnes det gjerne et tr\u00e5dl\u00f8st nett i nabolaget som elevene kan koble seg til, hvis de ikke har eget modem. N\u00e5r alle iphonene som ligger under juletr\u00e6rne er pakket ut, kommer enda flere elever inn i skolen med egne, tr\u00e5dl\u00f8se nett i lomma. \u00c5 stenge elevene ute fra nettet i skoletida er i ferd med \u00e5 bli en teknisk umulighet. Slike l\u00f8sninger skaper dessuten et dem-oss-forhold mellom l\u00e6rer og elever, som begge parter taper p\u00e5 n\u00e5r det g\u00e5r sport i \u00e5 komme rundt brannmurene. Hvordan skal vi komme ut av det uf\u00f8re mange l\u00e6rere opplever at de \u2013 uforskyldt \u2013 har havnet i?", "For det f\u00f8rste m\u00e5 l\u00e6rerens autoritet i klasserommet reetableres. Det ser det ut til at enkelte l\u00e6rere, i misforst\u00e5tt respekt for elevenes digitale kompetanse og multitaskende ferdigheter, har resignert fra kontrollen i undervisningssituasjonen. \u00c5 gj\u00f8re noe med dette, er en utfordring b\u00e5de for den enkelte l\u00e6reren, og for skolen som institusjon. Det er skolens utfordring \u00e5 etablere felles normer og regler for hvordan denne autoriteten skal komme til uttrykk, og det er l\u00e6rernes utfordring \u00e5 h\u00e5ndheve reglene. P\u00e5 en skole har l\u00e6rere og elever for eksempel blitt enige om at skjermene skal v\u00e6re nede n\u00e5r timen begynner, og de skal ikke tas opp f\u00f8r l\u00e6reren sier ifra. Ikke s\u00e6rlig komplisert, skulle man tro, men i praksis er det ikke enkelt \u00e5 sikre at slike regler h\u00e5ndheves likt i alle fag, av alle l\u00e6rere.", "Det er l\u00e6rernes jobb \u00e5 sette grenser. Elevene tar gjerne jobben med \u00e5 utfordre grensene. Begge taper n\u00e5r elevene vinner. Dette skj\u00f8nte l\u00e6rerne p\u00e5 samme skole da de etter noen ukers frustrasjoner over brutte regler og kamp om oppmerksomheten i klasserommet, spurte elevene: \u00abHva gj\u00f8r vi n\u00e5?\u00bb. Elevene foreslo f\u00f8lgende: \u00abSkjermene skal v\u00e6re nede n\u00e5r timen begynner. De som ikke h\u00f8rer etter, f\u00e5r en advarsel. Hjelper ikke det, kan dere ta datamaskina. Men vi vil ha den tilbake i lunsjen, og s\u00e5 vil vi ha alle leksene p\u00e5 It's learning (skolens elektroniske l\u00e6ringsplattform)\u00bb. Ogs\u00e5 for elever er det lettere \u00e5 etterleve regler som de selv har v\u00e6rt med p\u00e5 \u00e5 formulere.", "Unders\u00f8kelsen blant l\u00e6rerne i Nord-Tr\u00f8ndelag indikerte ogs\u00e5 at det er de l\u00e6rerne som vurderer sin egen digitale l\u00e6rerkompetanse lavest, som sliter mest i klasserommet. P\u00e5 sp\u00f8rsm\u00e5l om hvor de har l\u00e6rt mest om bruk av digitale hjelpemidler i undervisningen, svarer over 60 prosent av l\u00e6rerne sj\u00f8lstudium/pr\u00f8ving og feiling. L\u00e6rernes kompetanseutvikling p\u00e5 dette omr\u00e5det kan ikke forbli en \u00abprivatsak\u00bb.", "Teknisk kontroll og tydelige regler blir aldri annet enn ufullstendige veier ut av det uf\u00f8ret som overskriften p\u00e5 denne kronikken antyder. Elevene og l\u00e6rerne har f\u00e5tt en teknologi som forutsetter at de utvikler nye praksiser i l\u00e6ring og undervisning. Dette krever igjen at l\u00e6rernes didaktiske kompetanse utvikles i takt med teknologiseringen av skolen.", "Slik nyutvikling skjer i dag p\u00e5 mange skoler. Men det f\u00e5r bli tema for en annen kronikk."]}, {"field": "category0", "value": "meninger"}, {"field": "contenthash", "value": "00ab736ceb3cce2e613c4c1d8e08ec6fe9500e9836ff9aaa7208eebe73bb19f8"}, {"field": "createtime", "value": "2017-02-17T10:44:13.000Z"}, {"field": "description", "value": "Slik beskrev nylig en rektor situasjonen ved egen skole etter at elevene hadde f\u00e5tt b\u00e6rbare datamaskiner. Mange l\u00e6rere og elever nikker sannsynligvis frustrert gjenkjennende. For n\u00e5 har alle fylker vedtatt at elevene i videreg\u00e5ende oppl\u00e6ring skal ha hver sin b\u00e6rbare datamaskin. Ogs\u00e5 i grunnskolene \u00f8ker pc-tettheten jevnt."}, {"field": "dominantimage", "value": "http://www.adressa.no/incoming/article1376158.ece5/ALTERNATES/w980-default/kronikknett%20151210"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/150317b33f5bd15d637e4d485e49db8711844abe.jpg?59394800"}, {"field": "dominantthumbnaildimensions", "value": "300x169"}, {"field": "heading", "value": "\u00abL\u00e6rerne prater og elevene surfer\u00bb -adressa.no"}, {"field": "id", "value": "150317b33f5bd15d637e4d485e49db8711844abe"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["l\u00e6rt", "b\u00e6rbare datamaskin", "elev"]}, {"field": "kw-location", "value": ["nord-tr\u00f8ndelag", "tyskland"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1376158.ece5/ALTERNATES/w980-default/kronikknett%20151210"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abL\u00e6rerne prater og elevene surfer\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article1563958.ece"}, {"field": "pageclass", "value": ["article"]}, {"field": "publishtime", "value": "2010-12-15T09:17:20.000Z"}, {"field": "recs-articleid", "value": "1097149"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-15T09:17:20.000Z"}, {"field": "recs-rawtitle", "value": "\u00abL\u00e6rerne prater og elevene surfer\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Slik beskrev nylig en rektor situasjonen ved egen skole etter at elevene hadde f\u00e5tt b\u00e6rbare datamaskiner. Mange l\u00e6rere og elever nikker sannsynligvis frustrert gjenkjennende. For n\u00e5 har alle fylker vedtatt at elevene i videreg\u00e5ende oppl\u00e6ring skal ha hver sin b\u00e6rbare datamaskin. Ogs\u00e5 i grunnskolene \u00f8ker pc-tettheten jevnt."}, {"field": "thumbnail", "value": "http://content-thumbnail.cxpublic.com/content/thumbnail200x150/150317b33f5bd15d637e4d485e49db8711844abe.jpg?59394800"}, {"field": "thumbnailfullheightdimensions", "value": "200x1544"}, {"field": "timestamp", "value": "2017-06-08T12:50:08.000Z"}, {"field": "title", "value": "\u00abL\u00e6rerne prater og elevene surfer\u00bb"}, {"field": "url", "value": "http://www.adressa.no/meninger/article1563958.ece"}, {"field": "urlhash", "value": "150317b33f5bd15d637e4d485e49db8711844abe"}], "score": 0.91553354, "siteId": "9222270286501375973", "id": "150317b33f5bd15d637e4d485e49db8711844abe"}

