{"fields": [{"field": "modifiedtime", "type": "time", "value": "2015-11-16T12:02:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["j\u00f8rn \u00f8yrehagen sunde", "professor i rettshistorie", "leiar for landslovsprosjektet 2014-2024"]}, {"field": "body", "value": ["Saken oppdateres.", "Truleg vart den fyrst gjeven til tingmennene p\u00e5 Frostating, og deretter presentert p\u00e5 dei tre andre lagtinga i Noreg. Gunnerusbiblioteket har eit manuskript av kong Magnus Lagab\u00f8ters Landslov av 1274. Det er eigentleg ganske lite med ei heller anonym innbinding. Men innhaldet er storslagent, og manuskriptet er ganske unikt i b\u00e5de ein europeisk og norsk samanheng.", "I dag er det ingen som vert s\u00e6rleg imponert over at ein i Noreg fekk ei riksdekkjande lovbok for snart 750 \u00e5r sidan, for i v\u00e5r tid er lovb\u00f8ker heller vanleg rundt i Europa. Men det \u00e5 laga lovb\u00f8ker vart fyrst vanleg etter den franske revolusjonen. Sj\u00f8lve ideen om lovb\u00f8ker er langt eldre enn den franske revolusjonen, og g\u00e5r heilt tilbake til midten av 1100-talet. Det var mange europeiske kongar som dr\u00f8ymde om \u00e5 laga ei lovbok i mellomalderen, og det var fleire som pr\u00f8vde. Men dei fleste laga bare lovb\u00f8ker for einskilde byar eller provinsar i riket sitt. Ei landsdekkande lovbok som Landslova av 1274 var det nesten ingen som klarte \u00e5 gje.", "Eigentleg var det bare tre lovgjevingsprosjekt i mellomalderen som ein kan seia var verkeleg vellukka. Det fyrste var ei lovbok for kongeriket Sicilia fr\u00e5 1231, kalla Liber Augustalis. Den andre var Las Siete Partidas fr\u00e5 1265, som gjaldt for Castilla i dagens Spania. Og s\u00e5 har ein alts\u00e5 kong Magnus Lagab\u00f8ters Landslov for Noreg for 1274. Det var dei to andre lovb\u00f8kene som gjorde at kong Magnus fekk ideen om \u00e5 laga ei riksdekkjande lovbok for Noreg. Liber Augustalis for Sicilia vart truleg kjent i Noreg, sidan vi veit at kong H\u00e5kon IV korresponderte med kong Fredrik II av Sicilia p\u00e5 den tida lovboka vart laga. Las Siete Partidas veit ein sikkert var kjent i Noreg. \u00c5rsaka er at prinsesse Kristina, s\u00f8ster til Magnus Lagab\u00f8ter, vart gift med prins Filipe av Castilla i 1258. Ikkje mindre enn 100 personar fr\u00e5 det norske hoffet reiste til Castilla for \u00e5 vera med p\u00e5 bryllaupet. Dei vart verande vinteren over, og kunne dermed med eigne augo observera korleis ein i Castilla arbeidde med \u00e5 laga ei lovbok.", "D\u00e5 Landslova vart laga i 1274, var alts\u00e5 lovbokideen utpr\u00f8vd andre stadar i Europa. Av dei tre lovb\u00f8kene er det likevel Landslova som er den mest imponerande. Det er s\u00e6rleg tre grunnar til dette. Landslova fekk ei s\u00e6rs lang levetid. Las Siete Partidas vart kalla tilbake alt i 1273. Mykje av \u00e5rsaka var at det imponerande og omfattande lovverket rett og slett var for komplisert til \u00e5 bruka. Landslova var derimot gjeldande rett i Noreg like til 1687, som vil seia i over 400 \u00e5r. Landslova m\u00e5 likevel sj\u00e5 seg sl\u00e5tt av Liber Augustalis, som var gjeldande rett p\u00e5 Sicilia like til byrjinga av 1800-talet. Samstundes har ein bare bevart to eksemplar av Liber Augustalis, noko som indikerer at den vart lite brukt. Landslova har ein derimot bevart i 42 fullstendige manuskript og 49 manuskriptfragment fr\u00e5 mellomalderen, der nesten alle er fr\u00e5 tida f\u00f8r 1350. Ein kan rekna seg fram til at det p\u00e5 midten av 1300-talet fanst ett landslovsmanuskript per 1150 innbyggjar i Noreg. Paradoksalt nok har ein i dag nesten ingen manuskript av Landslova i norske samlingar. Eit viktig unnatak er manuskriptet av Landslova som finst p\u00e5 Gunnerusbiblioteket, som er eitt av tre manuskript av Landslova fr\u00e5 mellomalderen som framleis finst p\u00e5 norsk jord.", "Landslova var ei lovbok, men var ein del av eit st\u00f8rre lovgjevingsprosjekt. I 1276 gav kong Magnus Lagab\u00f8ter ei lovbok for dei norske byane, truleg i 1277 gav han det som ein kan kalla ei administrasjonslov, og i 1281 vart ei eiga lovbok for den islandske delen av det norske riket gjeve. B\u00e5de bylova og den islandske lovboka bygde p\u00e5 Landslova, men innehaldt mykje unikt lovstoff, slik at lovgjevinga til kong Magnus Lagab\u00f8ter var meir omfattande og strekte seg over lenger tid enn Landslova og \u00e5ret 1274.", "Det er fleire grunnar til at Landslova vart s\u00e5 popul\u00e6r og utbreidd. Ein viktig grunn var at den la opp til at retten i lovboka var eit utgangspunkt som kunne tilpassast lokalt gjennom rettspraksis. For i f\u00f8lgje landslova er det bare t\u00e5pen som brukar lova etter sin bokstav dersom lova er for streng eller for mild. I staden skulle lova brukast slik at den gav eit godt resultat. For \u00e5 sikra eit godt resultat m\u00e5tte b\u00e5de lagmannen, som var kongeleg dommar, og lokale meddomsmenn, delta. Det skjedde gjennom at dei norske lagmennene reiste rundt p\u00e5 landsbygda og d\u00f8mte saman med dei lokale tingmenna. Dette samspelet mellom lagmannen som kongeleg dommar og lokale meddomsmenn gjorde at sj\u00f8lv om Landslova p\u00e5 ingen m\u00e5te var skapt gjennom ein demokratisk prosess, s\u00e5 hadde ein lokalt eit stort h\u00f8ve til \u00e5 p\u00e5verka retten i den einskilde saka. Dette er igjen ei \u00e5rsak til at Landslova ikkje var eit lovverk som bare var utstilt p\u00e5 kongen sitt slott, men fekk verknad ute blant folk. Og faktisk har fleire av Landslovsmanuskripta det ein kan kalla bruksstorleik. Det vil seia at dei var sm\u00e5 og hendige, laga slik med tanke p\u00e5 at lagmannen skulle ha dei med p\u00e5 si \u00e5rlege reise rundt i lagd\u00f8met.", "Manuskriptet av Landslova p\u00e5 Gunnerusbiblioteket er nettopp eit slikt bruksmanuskript som gjorde at Landslova kunne takast med ut til folket. Det er difor eit storverk som biblioteket har bevart, sj\u00f8lv om manuskriptet er ganske sm\u00e5l\u00e5te."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "58eee2bf5eaf0bb7fd9893beb3c0d3c7b5fb868748ddc87473885d763b753009"}, {"field": "createtime", "value": "2016-10-15T19:13:11.000Z"}, {"field": "description", "value": "I 1274 gav kong Magnus Lagab\u00f8ter ut ei lovbok for heile Noreg, seinare kalla Landslova."}, {"field": "dominantimage", "value": "http://www.adressa.no/meninger/kronikker/article11815283.ece/z4tqy9/ALTERNATES/w980-default/20151006-hammer-1-kv-01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7775c3e9664f57038937c5bc3cc0288308e54892.jpg?595217b3"}, {"field": "dominantthumbnaildimensions", "value": "300x169"}, {"field": "heading", "value": "Landslova ut til folket -adressa.no"}, {"field": "id", "value": "7775c3e9664f57038937c5bc3cc0288308e54892"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "travel"}, {"field": "kw-concept", "value": ["lovbok", "kongeleg dommar", "gav kong", "franske revolusjonen", "riksdekkjande lovbok", "landslov", "lokale meddomsmenn"]}, {"field": "kw-entity", "value": ["frostating", "kristina", "las siete partidas", "magnus lagab\u00f8ters landslov for noreg", "landslovsmanuskripta", "gunnerusbiblioteket", "augustalis for sicilia", "liber augustalis", "landslova", "filipe", "magnus"]}, {"field": "kw-location", "value": ["europa", "noreg", "sicilia", "castilla", "spania"]}, {"field": "kw-pageclass", "value": "article"}, {"field": "kw-person", "value": ["magnus lagab\u00f8ters landslov", "h\u00e5kon iv", "fredrik ii", "magnus lagab\u00f8ter"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11815283.ece/z4tqy9/ALTERNATES/w980-default/20151006-hammer-1-kv-01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Landslova ut til folket"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2015/11/18/Landslova-ut-til-folket-11815284.ece"}, {"field": "pageclass", "value": ["article"]}, {"field": "publishtime", "value": "2015-11-18T04:00:00.000Z"}, {"field": "recs-articleid", "value": "11815284"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-11-18T04:00:00.000Z"}, {"field": "recs-rawtitle", "value": "Landslova ut til folket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I 1274 gav kong Magnus Lagab\u00f8ter ut ei lovbok for heile Noreg, seinare kalla Landslova."}, {"field": "thumbnail", "value": "http://content-thumbnail.cxpublic.com/content/thumbnail200x150/7775c3e9664f57038937c5bc3cc0288308e54892.jpg?595217b3"}, {"field": "thumbnailfullheightdimensions", "value": "200x1167"}, {"field": "timestamp", "value": "2017-06-27T08:30:43.000Z"}, {"field": "title", "value": "Landslova ut til folket"}, {"field": "url", "value": "http://www.adressa.no/meninger/kronikker/2015/11/18/Landslova-ut-til-folket-11815284.ece"}, {"field": "urlhash", "value": "7775c3e9664f57038937c5bc3cc0288308e54892"}], "score": 1.5987613, "siteId": "9222270286501375973", "id": "7775c3e9664f57038937c5bc3cc0288308e54892"}

