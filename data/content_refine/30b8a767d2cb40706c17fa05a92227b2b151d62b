{"fields": [{"field": "modifiedtime", "type": "time", "value": "2012-04-24T14:13:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den gamle byg\u00e5rden st\u00e5r tilsynelatende tom, med nakne speilglassruter mot Bratt\u00f8rgata. Men synet bedrar, for inne bak de vindusl\u00f8se veggene bugner det av antikviteter og eksotiske gjenstander fra mange kanter av verden. Dette innboet skal selges p\u00e5 auksjon om en knapp ukes tid, p\u00e5 Ringve Museum.", "Huset er kjent fra tiden med Isaksens herrekl\u00e6r og senere som platebutikken Play Time, eid og drevet av Kurt Isaksen, eller Saksen som han etter hvert skrev seg. N\u00e5 har den 69-\u00e5rige eieren av leiligheten og antikvitetene realisert en gammel dr\u00f8m, solgt hus og hjem og flyttet til Nepal. Huset p\u00e5 hj\u00f8rnet av Bratt\u00f8rgata og Danielsbakerveita skal bli restaurant og synger n\u00e5 p\u00e5 siste verset som privat bolig. Men f\u00f8r det gamle inventaret tas ut, vil d\u00f8rene st\u00e5 \u00e5pne til en offentlig visning av samlingen fra fredag til s\u00f8ndag.", "- Det var en skikkelig overraskelse \u00e5 komme inn her og se at huset rommet s\u00e5 mye spesielt, forteller Bj\u00f8rn Frithjof Anderssen i Anderssen Antikk & Auksjon, som st\u00e5r som arrang\u00f8r av auksjonen p\u00e5 Ringve tirsdag i neste uke.", "Greske s\u00f8yler", "Kurt Saksen samlet antikviteter, kunsth\u00e5ndverk og kunstgjenstander gjennom mange \u00e5r. Mye av dette skaffet han seg p\u00e5 reiser rundt om i verden, men mange store og sm\u00e5 gjenstander ble ogs\u00e5 kj\u00f8pt fra antikvitetshandlere i Oslo eller bestilt fra for eksempel London. Til slutt ble det en sv\u00e6rt s\u00e6rpreget leilighet, med eierens egen, h\u00f8yst personlige smak og tydelige behov for \u00e5 omgi seg med det vakre. Slett ikke alt er like dyrt og kostbart; noe til og med heller glorete og billig, med nips og rimelige museumskopier side om side med gamle og verdifulle ting. Blant annet bestilte denne samleren tre meter h\u00f8ye greske s\u00f8yler i glassfiber fra England!", "- Parallellen er ganske klar til Ferdinand Finne, det var bare s\u00e5 uventet \u00e5 finne noe slikt her i Bratt\u00f8rgata, sier Bj\u00f8rn Anderssen.", "Rustning og gobeliner", "Og p\u00e5 samme m\u00e5te som Finnes etterlatenskaper ble solgt hos Blomqvist i sommer, skal ogs\u00e5 dette innboet spres p\u00e5 nye eiere. Det eneste i leiligheten som blir beholdt noenlunde intakt, er den s\u00e5kalte \u00abRiddergangen\u00bb, den private inngangen fra veita, der eieren m\u00f8blerte og dekorerte med gjenstander fra europeisk middelalder. En god del av effektene her, blant annet v\u00e5pen og ridderutstyr, er nyere kopier, men like fullt sjeldne ting. Det samme gjelder de store gobelinene som henger rundt om i leiligheten, ogs\u00e5 det kopier av ber\u00f8mte 1500-tallsarbeider fra belgiske og franske verksteder.", "Russisk spisestue", "Men midt mellom dette st\u00e5r originale middelaldergjenstander, deriblant en stor 1500-1600-talls engelsk Tudor-kiste. Det samme m\u00f8nsteret med originaler og finere kopier i blanding g\u00e5r igjen i de \u00f8vrige, bevisst m\u00f8blerte \u00abavdelinger\u00bb av leiligheten. Her finnes en trappeoppgang prydet av thailandske bronseskulpturer, et marmorbelagt romersk hj\u00f8rne av den store stuen, et orientalsk avlukke, en russisk spisestue, iblandet norsk bondeantikviteter etc. Her finnes noen eksempler p\u00e5 finere europeisk m\u00f8belkunst fra 1800-tallet, en del bra, eldre malerier fra kontinentet og England, med et bilde av den engelske maleren Charles Collins som det mest verdifulle. Gamle musikkinstrumenter og mer kuri\u00f8se effekter fra platebutikken i huset vil ogs\u00e5 bli med p\u00e5 auksjonen p\u00e5 Ringve og slik knytte den til milj\u00f8et der, hvor den emigrerte eieren for \u00f8vrig ogs\u00e5 hadde god kontakt gjennom mange \u00e5r, tilbake til Victoria Bachkes tid."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "81f9ad8bff5ca89e57e77b1789d2d3d392dcc638a5d7e29aacd6b4a4362fb030"}, {"field": "createtime", "value": "2017-05-01T09:17:18.000Z"}, {"field": "description", "value": "Skal det v\u00e6re en rustning eller en russisk spisestue, eller kanskje et lite hofforkester i bronse?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/30b8a767d2cb40706c17fa05a92227b2b151d62b.jpg?5981e884"}, {"field": "dominantthumbnaildimensions", "value": "256x256"}, {"field": "heading", "value": "Eksotisk under hammeren -adressa.no"}, {"field": "id", "value": "30b8a767d2cb40706c17fa05a92227b2b151d62b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-concept", "value": ["auksjon", "gjenstander", "eid", "gamle", "hus", "leilighet", "antikviteter", "russisk spisestue"]}, {"field": "kw-entity", "value": ["auksjon", "bratt\u00f8rgata", "bratt\u00f8rgata og danielsbakerveita", "ringve museum", "play time", "blomqvist", "isaksens", "anderssen antikk", "ferdinand finne", "riddergangen", "tudor"]}, {"field": "kw-location", "value": ["england", "nepal", "london", "oslo"]}, {"field": "kw-pageclass", "value": "article"}, {"field": "kw-person", "value": ["victoria bachkes", "kurt isaksen", "charles collins", "bj\u00f8rn frithjof anderssen", "bj\u00f8rn anderssen", "kurt saksen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eksotisk under hammeren"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article342670.ece"}, {"field": "pageclass", "value": ["article"]}, {"field": "publishtime", "value": "2000-09-18T23:00:00.000Z"}, {"field": "recs-articleid", "value": "3068236"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-09-18T23:00:00.000Z"}, {"field": "recs-rawtitle", "value": "Eksotisk under hammeren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Skal det v\u00e6re en rustning eller en russisk spisestue, eller kanskje et lite hofforkester i bronse?"}, {"field": "thumbnail", "value": "http://content-thumbnail.cxpublic.com/content/thumbnail200x150/30b8a767d2cb40706c17fa05a92227b2b151d62b.jpg?5981e884"}, {"field": "thumbnailfullheightdimensions", "value": "200x969"}, {"field": "timestamp", "value": "2017-08-02T14:58:12.000Z"}, {"field": "title", "value": "Eksotisk under hammeren"}, {"field": "url", "value": "http://www.adressa.no/nyheter/trondheim/article342670.ece"}, {"field": "urlhash", "value": "30b8a767d2cb40706c17fa05a92227b2b151d62b"}], "score": 0.6038907, "siteId": "9222270286501375973", "id": "30b8a767d2cb40706c17fa05a92227b2b151d62b"}

