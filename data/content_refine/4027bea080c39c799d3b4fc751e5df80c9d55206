{"fields": [{"field": "modifiedtime", "type": "time", "value": "2012-04-16T20:05:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "De 440 elevene som inntar nye Rosenborg skole i dag, blir tatt imot med \u00e5pne armer av rektor Mette Winsnes R\u00e5berg. Etter at de i to \u00e5r har kj\u00f8rt buss til midlertidige lokaler p\u00e5 Br\u00f8set, vil elevene antakelig dele hennes begeistring over den nye bygningen. De trenger ikke \u00e5 bry seg om at det er delte meninger om nabolaget, om Rosenborg Park og andre boligprosjekter i Stadsingeni\u00f8r Dahls gate.", "Noen synes utnyttelsesgraden er for h\u00f8y, og at blokkene har for mye glass og betong. Andre peker p\u00e5 et st\u00f8rre problem: Omr\u00e5det mangler barnefamilier. De som bor der er ungdom og eldre, og befolkningssammensetningen er skjev. Da hjelper det lite med flotte lekeplasser med kunstnerisk utsmykning.", "N\u00e5 framst\u00e5r likevel omr\u00e5det som atskillig mer tiltalende enn f\u00f8r. Etter en lang byggeperiode er det meste p\u00e5 plass. Rosenborg Park er ferdig. Kunstgressbanen kryr av barn s\u00e5 lenge den er sn\u00f8fri, og sk\u00f8ytebanen like ved trekker folk i kulda. Festningen barnehage har ogs\u00e5 flyttet inn i nye lokaler, og i dag \u00e5pner b\u00e5de skolen og en ny idrettshall vegg i vegg. En ny bydel har funnet sin form.", "Rosenborg skole er prikken over i-en. S\u00e5 lenge det er snakk om ungdomsskoler, har rektor Mette Winsnes R\u00e5berg sitt p\u00e5 det t\u00f8rre. I Trondheim finnes det ingen flottere skole for 13-, 14- og 15-\u00e5ringer enn nybygget p\u00e5 Rosenborg. Fargevalget er gjennomtenkt. Store vindusflater gir utsikt mot fjorden og mot utearealene i retning Kuhaugen. Elevene f\u00e5r egen kantine og skolekj\u00f8kken med funksjonelt, stilrent interi\u00f8r.", "Sl\u00f8ydsalen har h\u00f8velbenker som kan gj\u00f8re en snekker misunnelig, og de teknologiske l\u00f8sningene er v\u00e5r tid verdig. Tavle og kritt er p\u00e5 vei ut. N\u00e5 kobler l\u00e6rere og elever pc-ene sine p\u00e5 s\u00e5kalte smartboards. De som bes\u00f8ker skolens administrasjon kan slappe av i elegante Peel Club-stoler og sofaer tegnet av formgiverne i Norway Says. Store kunstneriske arbeider \u00f8nsker elever og publikum velkommen til fellesarealene, og veggene i elevarealene er prydet med bilder som skaper assosiasjoner.", "Interi\u00f8ret er p\u00e5kostet, uten at kommunen skal beskyldes for sl\u00f8seri av den grunn. Et nybygg som skal huse hundrevis av ungdommer i avgj\u00f8rende skole\u00e5r, trenger omgivelser som skaper trivsel. Trivsel er en avgj\u00f8rende forutsetning for l\u00e6ring. Omgivelser der elevene f\u00f8ler seg hjemme kan motvirke disiplin\u00e6rproblemer.", "Gamle Rosenborg skole, som ble tatt i bruk h\u00f8sten 1962 og revet 46 \u00e5r senere, var et av de d\u00e5rligste skolebyggene i hele Trondheim. Energiforbruket var skyh\u00f8yt, lokalene var s\u00e5 nedslitt at ingen br\u00f8d seg om \u00e5 ta vare p\u00e5 dem. De nye lokalene gir et godt grunnlag for et nytt l\u00f8ft, p\u00e5 en skole som for en del \u00e5r siden slet med problemer som ble grundig omtalt i mediene.", "Lokalene er utformet slik at elevene p\u00e5 hvert trinn kan f\u00e5 fleksibel undervisning. De kan samles i store grupper i store rom og deles i sm\u00e5 og mellomstore grupper etter behov. Elevarealene er utformet i henhold til dagens pedagogiske prinsipper. 80- og 90-tallets \u00e5pne landskap er borte, 60- og 70-tallets standardiserte klasserom for 30 elever likes\u00e5.", "\u2013Vi har gode erfaringer med \u00e5 organisere undervisningen slik, for paviljongene p\u00e5 Br\u00f8set var utformet omtrent p\u00e5 samme m\u00e5te. Lokalene muliggj\u00f8r en fleksibel form for undervisning som b\u00e5de fremmer samarbeidet mellom l\u00e6rerne og ivaretar enkeltelevenes behov, sier Winsnes R\u00e5berg.", "Skolen og idrettshallen b\u00f8r bli en verdifull ressurs for hele bydelen. Idrettshallen er tilrettelagt for h\u00e5ndball, basket, volleyball, tennis og flere andre idretter, og den vil bli fylt med aktivitet dagen lang. Skolen har dessuten en imponerende aula med avansert lyd- og lysanlegg som b\u00f8r bli ettertraktet ogs\u00e5 etter skoletid.", "Det er sannelig ikke mye \u00e5 klage over p\u00e5 nye Rosenborg skole. Budsjettene er stort sett overholdt, og byggingen har til og med g\u00e5tt fortere enn opprinnelig beregnet. Planen var at elevene skulle ta skolen i bruk etter vinterferien, men de starter seks uker tidligere. De fysiske omgivelsene er fint p\u00e5 plass. Resten er opp til dem som skal formidle og tilegne seg kunnskap.", "Et nybygg som skal huse hundrevis av ungdommer i avgj\u00f8rende skole\u00e5r, trenger omgivelser som skaper trivsel."]}, {"field": "category0", "value": "meninger"}, {"field": "contenthash", "value": "57723013f2d72f40fa86ac2cbd1233f5f9849d5e3ba2e9916b996b2da3d0c6dd"}, {"field": "createtime", "value": "2017-04-30T13:55:31.000Z"}, {"field": "description", "value": "\u2013Velkommen til byens flotteste skole, sier rektor p\u00e5 Rosenborg. Hun har gode grunner til \u00e5 v\u00e6re entusiastisk."}, {"field": "dominantimage", "value": "http://www.adressa.no/incoming/article1340894.ece5/ALTERNATES/w980-default/rosenborgskole7"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4027bea080c39c799d3b4fc751e5df80c9d55206.jpg?598508af"}, {"field": "dominantthumbnaildimensions", "value": "300x169"}, {"field": "heading", "value": "Rosenborg - byens flotteste skole -adressa.no"}, {"field": "id", "value": "4027bea080c39c799d3b4fc751e5df80c9d55206"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["byens flotteste skole", "byens flotteste", "skole", "flottere skole", "elever"]}, {"field": "kw-entity", "value": ["stadsingeni\u00f8r dahls", "winsnes r\u00e5berg", "kuhaugen", "peel club", "rosenborg park", "br\u00f8set", "norway says"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "mette winsnes r\u00e5berg"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1340894.ece5/ALTERNATES/w980-default/rosenborgskole7"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rosenborg - byens flotteste skole"}, {"field": "og-type", "value": "article"}, {"field": "og-url", "value": "http://www.adressa.no/meninger/article1433355.ece"}, {"field": "pageclass", "value": ["article"]}, {"field": "publishtime", "value": "2010-01-18T08:06:34.000Z"}, {"field": "recs-articleid", "value": "1255921"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-01-18T08:06:34.000Z"}, {"field": "recs-rawtitle", "value": "Rosenborg - byens flotteste skole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u2013Velkommen til byens flotteste skole, sier rektor p\u00e5 Rosenborg. Hun har gode grunner til \u00e5 v\u00e6re entusiastisk."}, {"field": "thumbnail", "value": "http://content-thumbnail.cxpublic.com/content/thumbnail200x150/4027bea080c39c799d3b4fc751e5df80c9d55206.jpg?598508af"}, {"field": "thumbnailfullheightdimensions", "value": "200x1490"}, {"field": "timestamp", "value": "2017-08-04T23:52:15.000Z"}, {"field": "title", "value": "Rosenborg - byens flotteste skole"}, {"field": "url", "value": "http://www.adressa.no/meninger/article1433355.ece"}, {"field": "urlhash", "value": "4027bea080c39c799d3b4fc751e5df80c9d55206"}], "score": 0.82026553, "siteId": "9222270286501375973", "id": "4027bea080c39c799d3b4fc751e5df80c9d55206"}

