{"fields": [{"field": "modifiedtime", "type": "time", "value": "2015-09-22T12:59:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ivar s\u00f8rensen", "h\u00f8yskolelektor", "fakultet for l\u00e6rer-", "tolkeutdanning", "h\u00f8gskolen i s\u00f8r-tr\u00f8ndelag"]}, {"field": "body", "value": ["Saken oppdateres.", "Det er klart for \u00abBroen 3\u00bb. Da \u00abBroen 2\u00bb var slutt, var mange i villrede. De siste minuttene tenkte vi at n\u00e5 har de det jaggu travelt om de skal f\u00e5 tatt \u00dcberskurken. Mange fikk kanskje ikke med seg at morderen ble tatt?", "Fjetret fulgte vi Saga, Martin og de andre som knyttes sammen av \u00d8resundbroen i jakten p\u00e5 terrorister og mordere. \u00abBroen\u00bb er sjangertro, og vi kan sjangeren. Likevel ble vi overrasket over hver tvist i h\u00f8k over h\u00f8k-spillet. Etterforskningen f\u00f8rer politiet og oss steg for steg n\u00e6rmere forbryterne og l\u00f8sningen. Det er den vi vil ha: L\u00f8sningen, morderen blir tatt, og verden blir et bedre sted. Men skurra det ikke ogs\u00e5? Den sist kjente morderen ble selv drept av en som ikke ble tatt. Vi fikk grufulle drap, men i tillegg ble vi snytt. \u00dcberskurken gikk fri. Uten utl\u00f8sningen fra en l\u00f8sning, spente vi ikke av, men gikk l\u00f8s p\u00e5 grubling over hva som vil skje i \u00abBroen 3\u00bb.", "Noen var skuffet over framstillingen av Saga. I sesong 1 var s\u00e6rheten hennes nedtonet. N\u00e5 var aspergertrekkene hennes overspilt. Hele tiden ble den manglende evnen til hensiktsmessig sosialt samspill understreket. Vi humra. Mindre og mindre. Martin hjalp henne med \u00e5 l\u00e6re regler for ulike sosiale situasjoner. Men godt sosialt samspill krever evne til improvisasjon basert p\u00e5 tolkning av andres signaler. Den evnen mangler popul\u00e6raspergeren Saga. Hun leste seg opp p\u00e5 hvordan man skal v\u00e6re kj\u00e6reste. Det fungerte m\u00e5telig. Fors\u00f8k p\u00e5 \u00e5 vise interesse for svigermor ble et gjennomborende forh\u00f8r. Etter at Martin hadde gravd seg inn i historien bak selvmordet til Sagas s\u00f8ster, fikk Saga en leksjon om at \u00e5 bry seg om hverandre er en viktig del av vennskap.", "Under action, grusomhet og jakt , handler krimsjangeren ogs\u00e5 om rett og galt. For lenge siden var det greit: Den gammeltestamentlige Gud krevde \u00f8ye for \u00f8ye. I et moderne samfunn som det \u00abBroen\u00bb spilles ut i, er det f\u00e5 spor av Gud. For dr\u00f8yt 200 \u00e5r siden s\u00f8kte Immanuel Kant \u00e5 fundamentere etikk uten Gud. Han formulerte det kategoriske imperativ som blant annet sier at en moralsk plikt for \u00e9n n\u00f8dvendigvis m\u00e5 v\u00e6re en moralsk plikt for alle. Slik forpliktelse, mente Kant, ligger nedfelt i oss alle i fornuftsregler som m\u00e5 til for at man skal kunne si at noe er rett eller galt. L\u00f8gn, selv en hvit, er galt fordi vi ikke kan lage en allmenn regel som tillater l\u00f8gn. Da ville vi aldri vite hva som var sant. Alle drap er gale fordi vi ikke kan lage en allmenn regel av at det er OK \u00e5 drepe. Denne pliktetikken er en sinnelagsetikk siden det ikke er konsekvensene som avgj\u00f8r om handlinger er moralske, det er intensjonen, sinnelaget til den som utf\u00f8rer dem, som teller.", "Vi knytter lojalitetsb\u00e5nd til fiksjonskarakterer, s\u00e6rlig til hovedpersoner. Det er deres fortelling vi f\u00f8lger. Vi identifiserer oss gjerne med de sympatiske. Martin er en av hovedpersonene i \u00abBroen\u00bb, og det er flere grunner til \u00e5 f\u00f8le sympati, ja empati, med ham. Han er omsorgsfull, melankolsk og s\u00e5rbar. Han gj\u00f8r feil og har m\u00e5ttet ta enorme tap. S\u00f8nnen hans ble drept p\u00e5 grusomt vis i f\u00f8rste sesong, ekteskapet hans ryker, og han sliter med indre demoner. Martin er menneskelig. I \u00abBroen 2\u00bb pr\u00f8vde han uten hell konfronterende m\u00f8ter med s\u00f8nnens drapsmann, Jens, som terapi. P\u00e5 tross av iherdige fors\u00f8k, ble det ikke framkalt noen anger hos Jens. Etter at et nytt fors\u00f8k p\u00e5 \u00e5 lappe sammen forholdet med sine barns mor br\u00f8t sammen, br\u00f8t ogs\u00e5 Martin sammen. Ensom p\u00e5 et hotellrom ble han igjen hjems\u00f8kt av at Jens tar kontroll over livet hans. Martin svarte p\u00e5 det med \u00e5 forgifte Jens, et drap som f\u00f8rst s\u00e5 ut som et selvmord. Martin kunne g\u00e5 fri for dette. Vi var villige til \u00e5 akseptere det, selv om vi i det moderne samfunnet ikke godtar hevn som reaksjon. Vi har erstattet hevnen med statlig gjengjeldelse. Rett skal v\u00e6re rett.", "Da Saga fikk h\u00f8re at Jens var d\u00f8d, ble hun mistenksom. Hun fant ut at et glass med giften som tidligere i serien var brukt i terroraksjoner, var borte fra bevislageret. Hun mistenkte at Martin hadde drept Jens og var \u2013 som ved en deus ex machina \u2013 i overkant heldig med \u00e5 finne bevis for det i en offentlig s\u00f8ppeldunk ved Martins hotell timer etter at Martin kasta det der. Da Saga, full av kvaler, konfronterte Martin, innledet hun med en slags begrunnelse og fortalte hvor vondt det hadde gjort da Martin hadde gravd i s\u00f8sterens selvmord. Da hun fulgte opp med \u00e5 si at hun har kommet fram til at Martin er hennes eneste venn, var det uklart om hun skulle melde Martin fordi nettopp den eneste vennen hennes hadde s\u00e5ret henne, eller at det var p\u00e5 tross av at han var hennes eneste venn. Men med smerten som Martin p\u00e5f\u00f8rte henne, hadde hun blitt forsonet med s\u00f8sterens d\u00f8d. Meldte hun Martin for at han, ved \u00e5 sone, skulle kunne forsones?", "I en verden uten Gud er rett og galt i spill. N\u00e5 nylig har sinnelagsetikk blitt et skjellsord p\u00e5 linje med godhetspos\u00f8r og kulturmarxist. Kritikerne holder fast p\u00e5 rasjonell konsekvensetikk. \u00abBroen\u00bb illustrerer at vi er villige til \u00e5 akseptere at en sympatisk morder g\u00e5r fri. Som Dag Solstads professor Andersen kan vi knipse og ta oss et bad. Men kan ikke enhver ha sine grunner til \u00e5 knipse og tenke at man har en grunn til \u00e5 drepe?", "Saga tar alt d\u00f8nn alvorlig , ogs\u00e5 dette. Da hun valgte \u00e5 melde sin eneste venn for drap, fulgte hun Kants kategoriske imperativ og tok konsekvensen av at en lov for \u00e9n m\u00e5 v\u00e6re en lov for alle. Det er et vakkert og elegant paradoks at det er den sosialt dysfunksjonelle Saga som slik holder samfunnet sammen. Omtrent som en bru."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ea41979be9c2fd1ef5b0a8e20652cd5590dc46d317bf2319e996a24b368353ee"}, {"field": "createtime", "value": "2017-04-30T17:23:24.000Z"}, {"field": "description", "value": "Sinnelagsetikken er for politisk korrekte, kvinner og myke sosialister."}, {"field": "dominantimage", "value": "http://www.adressa.no/meninger/kronikker/article11596008.ece/ik51nv/ALTERNATES/w980-default/ta9332f0.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3dca724d922de8a23709d8e15bd2384e69e3c04f.jpg?59987e84"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 Kant med loven i Broen -adressa.no"}, {"field": "id", "value": "3dca724d922de8a23709d8e15bd2384e69e3c04f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-concept", "value": ["sosialt samspill", "lov", "drap", "galt", "allmenn regel", "kategoriske imperativ", "venn", "sosialt", "drept", "moderne samfunn", "moralsk plikt"]}, {"field": "kw-entity", "value": ["\u00fcberskurken", "andersen", "jens", "broen", "gud", "\u00f8resundbroen", "immanuel kant", "broen 2", "broen 3"]}, {"field": "kw-location", "value": ["saga", "martin"]}, {"field": "kw-pageclass", "value": "article"}, {"field": "kw-person", "value": "dag solstads"}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11596008.ece/ik51nv/ALTERNATES/w980-default/ta9332f0.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 Kant med loven i Broen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11596009.ece"}, {"field": "pageclass", "value": ["article"]}, {"field": "publishtime", "value": "2015-09-28T04:00:00.000Z"}, {"field": "recs-articleid", "value": "11596009"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-09-28T04:00:00.000Z"}, {"field": "recs-rawtitle", "value": "P\u00e5 Kant med loven i Broen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Sinnelagsetikken er for politisk korrekte, kvinner og myke sosialister."}, {"field": "thumbnail", "value": "http://content-thumbnail.cxpublic.com/content/thumbnail200x150/3dca724d922de8a23709d8e15bd2384e69e3c04f.jpg?59987e84"}, {"field": "thumbnailfullheightdimensions", "value": "200x1322"}, {"field": "timestamp", "value": "2017-08-19T18:08:04.000Z"}, {"field": "title", "value": "P\u00e5 Kant med loven i Broen"}, {"field": "url", "value": "http://www.adressa.no/meninger/kronikker/article11596009.ece"}, {"field": "urlhash", "value": "3dca724d922de8a23709d8e15bd2384e69e3c04f"}], "score": 0.76286376, "siteId": "9222270286501375973", "id": "3dca724d922de8a23709d8e15bd2384e69e3c04f"}

