{"fields": [{"field": "modifiedtime", "type": "time", "value": "2016-10-27T09:26:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["VR-briller", "Boligmarkedet", "Teknologi", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Liss-Anne Pettersen og samboer Tom Erik Hoff st\u00e5r inne i et lite visningssenter p\u00e5 L\u00f8ren i Oslo.", "Utenfor vinduet er asfalt og gravemaskiner, Pettersen st\u00e5r vendt mot en parkeringsplass og trafikken som suser forbi p\u00e5 ring 3. \u2014 Veldig fin utsikt, utbryter hun begeistret.", "Hun snur seg rundt i rommet, g\u00e5r noen sm\u00e5 skritt, vender hodet mot gulvet for \u00e5 se p\u00e5 flisene p\u00e5 badet.", "Hjernen til Pettersen er p\u00e5 visning i en av leilighetene i Selvaags boligprosjekt.", "Foran \u00f8ynene har hun briller som ligner en pappboks, som selger Stian M\u00f8ller-Karlsen har lagt mobilen sin inni.P\u00e5 mobilen har M\u00f8ller-Karlsen trykket seg inn p\u00e5 boligprodusentens virtuelle visning, tilgjengelig p\u00e5 internett.", "Gjennom linsene i pappboksen f\u00e5r Pettersen en virtuell omvisning, der hun kan bevege seg fra rom til rom ved \u00e5 feste blikket p\u00e5 bestemte punkter.", "Ny teknologi gir flere visningsmuligheter i boligmarkedet. 360 graders visning, 3D- og VR-visning er begreper som i stadig \u00f8kende grad g\u00e5r igjen.", "Jeg kaller alt dette VR. Noen vil v\u00e6re uenig, men det er i hvert fall mitt st\u00e5sted, sier Eirik Helland Urke, multimedia-ansvarlig i Teknisk Ukeblad.", "Han utdyper:", "360-foto og 360-video er de enkleste variantene. S\u00e5 kan du ha stereoskopiske 360-varianter, for \u00e5 f\u00e5 st\u00f8rre dybde. Og s\u00e5 har du datagenerert VR, som er mer interaktivt, der du kan bevege deg rundt i rommet, forklarer Urke.", "Det enkleste er 360 p\u00e5 mobilen eller p\u00e5 en flatskjerm, der du bruker musen til \u00e5 trykke deg rundt.", "Neste steg er VR-brille med mobilen, typisk Google Cardboard av papp, eller andre som er laget p\u00e5 samme prinsipp. Samsung Gear VR er mest avansert i denne kategorien, sier Urke.", "Enda mer avansert er briller som er koblet til en datamaskin, som Oculus Rift og HTC Vive.", "De gir mer dybdef\u00f8lelse og vil gi en mer realistisk fremstilling, sier Urke, som ser fordeler og ulemper med b\u00e5de de enkle og avanserte brillene.", "Med de mobilbaserte er det lettvint \u00e5 vise frem, man kan vise til flere samtidig, flere kan se p\u00e5 egen mobil, og det er mer h\u00e5ndterbart og tilgjengelig, sier han.", "Vis fakta", "NTNU-studentene fikk ideen etter en kinotur i USA:", "Fire boliger p\u00e5 ti minutterVR \u2013 virtual reality \u2013 er p\u00e5 full fart inn i nybolig-markedet, og flere boligprodusenter tar n\u00e5 i bruk rimelige og enkle varianter av VR-brillene for \u00e5 gj\u00f8re teknologien tilgjengelig for massene.", "Blant de f\u00f8rste til \u00e5 tilby VR-visning var OBOS, som i november 2014 holdt salgsvisninger i Kv\u00e6rnerbyen med de Facebook-eide VR-brillene Oculus Rift.", "Utbyggeren har n\u00e5 f\u00e5tt laget en VR-visning der du kan bruke de langt rimeligere Google Cardboards p\u00e5 leiligheter i nyere prosjekt.", "Da Nordbohus lanserte ny eneboligkatalog i 2016, var alle 31 husene modellert i VR-teknologi.", "Kunden kan bes\u00f8ke en av kjedens forhandlere og g\u00e5 gjennom alle husene med VR-briller fra Samsung. VR-visningene supplerer de fire visningsl\u00f8rdagene i \u00e5ret Nordbohus arrangerer, der potensielle kunder kan bes\u00f8ke et hus som allerede er bygget.", "\u2014 Kanskje tidspunktet ikke passer, eller at det er lange avstander. Dessuten vil kundene gjerne sammenligne flere boliger, da er det verdifullt \u00e5 kunne bes\u00f8ke fire boliger p\u00e5 ti minutter, sier Stian R. Moursund, markeds- og kommunikasjonssjef i Nordbohus.", "Boligpartner tilbyr ogs\u00e5 VR-visning, med blant annet Google Cardboards, av et av sine mestselgende hus.", "Visningen er basert p\u00e5 punkter, men produsenten jobber ogs\u00e5 med en ikke-lansert prototyp der du kan bevege deg fritt rundt i et hus.", "\u2014 V\u00e5r visjon er at du skal kunne skifte farger og flytte p\u00e5 vegger mens du befinner deg i huset, slik at du kan se endringene du gj\u00f8r mens du er der, sier kommunikasjonssjef i Boligpartner, Bj\u00f8rnar Mickelson, som tror VR er fremtiden for markedsf\u00f8ring av hus i boligbransjen.", "Solcellepanelene p\u00e5 taket til familien Tolo Haugland gir s\u00e5 mye overskuddsstr\u00f8m at den videreselges:", "F\u00e6rre p\u00e5 visningMed VR-teknologi skal Pettersen, Hoff og andre potensielle kj\u00f8pere f\u00e5 et best mulig inntrykk av hvordan leiligheten vil se ut n\u00e5r den st\u00e5r ferdig.", "\u2014 Det viktigste n\u00e5r man skal selge bolig, er \u00e5 markedsf\u00f8re det slik at folk skj\u00f8nner hva de f\u00e5r. Det viktigste er at det du viser, er det du faktisk leverer, sier administrerende direkt\u00f8r i Boligprodusentenes Forening, Per J\u00e6ger.", "Henning Lunde, salgs- og markedsdirekt\u00f8r i OBOS, har erfart at det kan v\u00e6re krevende \u00e5 gi en helt riktig gjengivelse av boligene.", "\u2014 Det krever en del ressurser \u00e5 ha et h\u00f8yt presisjonsniv\u00e5 p\u00e5 overflater, materialer, innredning og utsikten fra balkongen, sier han.", "Hos Selvaag merker de at det kommer f\u00e6rre p\u00e5 visning, samtidig som trafikken til nettsidene er st\u00f8rre enn noen gang.\u2014 Da er det viktig \u00e5 v\u00e6re tilgjengelig med best mulig informasjon i fasen hvor sluttkunden gj\u00f8r informasjonsinnhentingen og silingen. Det skjer hjemme i egen stue, p\u00e5 jobb, p\u00e5 trikken eller andre steder. Fellesnevneren er internett, sier Tonje Fosshaug, prosjektleder for digitale medier i Selvaag Bolig.", "Hun p\u00e5peker at bransjen alltid har brukt store ressurser p\u00e5 illustrasjoner for best mulig \u00e5 vise sluttresultatet.", "\u2014 VR-visning er \u00e5 ta det et skritt videre, sier hun.", "Benken som lar deg forbrenne kalorier sittende:", "VR-lenken til Selvaag-leiligheten er blitt klikket p\u00e5 18.000 ganger i l\u00f8pet av juli, og bes\u00f8kstrenden fortsetter.\u2014 Det er uvanlig h\u00f8yt og tyder p\u00e5 at mange opplever dette som noe nytt og verdi\u00f8kende, mener Fosshaug.", "En av dem som har klikket seg inn, er Linn Dalvor Engen.", "Hun kj\u00f8pte leiligheten fra California, etter kun \u00e5 ha sett prosjektet p\u00e5 nett og bes\u00f8kt det virtuelt med VR-briller hun hadde tilgjengelig i USA.", "\u2014 Det var et godt hjelpemiddel for \u00e5 visualisere hvordan det kunne bli, sier 25-\u00e5ringen, som tror unge mennesker vil v\u00e6re mer \u00e5pne for ny teknologi i boligmarkedet.", "Du m\u00e5 bare huske koden:", "Carl O. Geving, administrerende direkt\u00f8r i Norges Eiendomsmeglerforbund, er akkurat kommet tilbake p\u00e5 kontoret etter \u00e5 ha testet en VR-visning.", "\u2014 Jeg ble litt svimmel, for den teknologien er fortsatt litt umoden. Men det kommer, sier han.", "Mens nyboligmarkedet vil nyte sv\u00e6rt godt av VR-teknologien, vil den ikke hindre at folk g\u00e5r p\u00e5 visning p\u00e5 eksisterende og brukte leiligheter, tror Geving.", "\u2014 Jeg tror folk kommer til \u00e5 g\u00e5 mer p\u00e5 virtuell visning i runde \u00e9n, men at de vil fortsette \u00e5 m\u00f8te opp fysisk for \u00e5 f\u00e5 med seg lukter, lyder, omgivelser, trafikk, st\u00f8y og s\u00e5 videre, sier han.", "Liss-Anne Pettersen og samboeren hadde ikke tatt noen visningstur med VR-briller f\u00f8r de kj\u00f8pte leiligheten. N\u00e5 synes Pettersen det var morsommere enn forventet \u00e5 pr\u00f8ve brillene.\u2014 Man f\u00e5r et litt annet inntrykk av leiligheten, sier hun.", "Utenfor visningssenteret henger uv\u00e6rsskyene tungt. Men inne i VR-brillene er himmelen alltid klar bl\u00e5.", "\u2014 Vi har bestilt solskinn, vi n\u00e5, sier hun og ler.", "Blir strengere energikrav, og enklere \u00e5 gj\u00f8re om kjeller og loft til oppholdsrom:", "Fagdirekt\u00f8r i Forbrukerombudet, Tonje Hovde Skjelbostad forteller at ombudet s\u00e5 langt ikke har f\u00e5tt inn klager fra forbrukere p\u00e5 VR-teknologi knyttet til bolig.", "\u2014 Men det er en av mange markedsf\u00f8ringsteknikker vi f\u00f8lger med p\u00e5, sier hun.", "I utgangspunktet ser hun VR som et fint supplement, s\u00e6rlig til nye boliger, men understreker at den nye teknologien m\u00e5 overholde markedsf\u00f8ringslovens krav.", "\u2014 Markedsf\u00f8ringen m\u00e5 ikke v\u00e6re villedende, og den m\u00e5 v\u00e6re tilstrekkelig veiledende. Visningen skal gi et realistisk bilde av hvordan boligen vil se ut, b\u00e5de innvendig og utvendig, hvis man ogs\u00e5 tar med omgivelsene. Vi har sett at det p\u00e5 noen boligfotografier er kuttet str\u00f8mledninger eller fjernet fjell, det g\u00e5r selvf\u00f8lgelig ikke.", "Hun oppfordrer alle boligkj\u00f8pere til \u00e5 sette seg godt inn i informasjon utover VR-visningen.", "\u2014 All vesentlig informasjon skal komme i et mer varig medium, enten digitalt eller print. VR er mer som en smakspr\u00f8ve, sier hun."]}, {"field": "category0", "value": "bolig"}, {"field": "contenthash", "value": "050a010ce24d0896056e9a36a1940738d38f469d644b3682cfcc47569739c525"}, {"field": "createtime", "value": "2017-05-01T20:51:44.000Z"}, {"field": "description", "value": "Med enkel VR-teknologi kan du bes\u00f8ke en ny bolig fra din egen stue."}, {"field": "heading", "value": ["Bruker VR-briller for \u00e5 selge nyboliger. -adressa.no", "Ble svimmel", "M\u00e5 gi et realistisk bilde"]}, {"field": "id", "value": "9107dbeed5328792d4132f9b21a224edeef277fe"}, {"field": "keyword", "value": ["VR-briller", "Boligmarkedet", "Teknologi", "Bolig"]}, {"field": "keywords", "value": "VR-briller,Boligmarkedet,Teknologi,Bolig"}, {"field": "kw-category", "value": "bolig"}, {"field": "kw-classification", "value": "technology-and-computing"}, {"field": "kw-company", "value": "facebook"}, {"field": "kw-concept", "value": ["administrerende direkt\u00f8r", "realistisk bilde", "vis", "bolig", "virtuell visning", "leiligheten", "hus", "selge nyboliger", "enkle varianter", "kj\u00f8pte leiligheten"]}, {"field": "kw-entity", "value": ["boligpartner", "boligprodusentenes forening", "nordbohus", "kv\u00e6rnerbyen", "pettersen", "l\u00f8ren", "forbrukerombudet", "google cardboard", "teknisk ukeblad", "vive", "r. noen", "selvaag bolig", "oculus rift", "norges eiendomsmeglerforbund", "samsung gear vr", "per j\u00e6ger"]}, {"field": "kw-location", "value": ["california", "oslo"]}, {"field": "kw-pageclass", "value": "article"}, {"field": "kw-person", "value": ["carl o. geving", "eirik helland urke", "stian m\u00f8ller-karlsen", "bj\u00f8rnar mickelson", "tonje hovde skjelbostad", "henning lunde", "tom erik hoff", "linn dalvor engen", "tolo haugland", "tonje fosshaug", "stian r. moursund"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/363aeb01-3794-4281-905b-4d25f1af776f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her ser Linn (25) p\u00e5 leiligheten hun kj\u00f8pte \u00abusett\u00bb fra California: Bruker VR-briller for \u00e5 selge nyboliger."}, {"field": "og-type", "value": "article"}, {"field": "og-url", "value": "http://www.adressa.no/bolig/Her-ser-Linn-25-pa-leiligheten-hun-kjopte-usett-fra-California-Bruker-VR-briller-for-a-selge-nyboliger-439b.html"}, {"field": "pageclass", "value": ["article"]}, {"field": "publishtime", "value": "2016-10-26T09:11:20.000Z"}, {"field": "recs-articleid", "value": "439"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-10-26T09:11:20.000Z"}, {"field": "recs-rawtitle", "value": "Her ser Linn (25) p\u00e5 leiligheten hun kj\u00f8pte \u00abusett\u00bb fra California: Bruker VR-briller for \u00e5 selge nyboliger. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Med enkel VR-teknologi kan du bes\u00f8ke en ny bolig fra din egen stue."}, {"field": "thumbnail", "value": "http://content-thumbnail.cxpublic.com/content/thumbnail200x150/9107dbeed5328792d4132f9b21a224edeef277fe.jpg?59917560"}, {"field": "thumbnailfullheightdimensions", "value": "200x2163"}, {"field": "timestamp", "value": "2017-08-14T10:03:12.000Z"}, {"field": "title", "value": "Her ser Linn (25) p\u00e5 leiligheten hun kj\u00f8pte \u00abusett\u00bb fra California: Bruker VR-briller for \u00e5 selge nyboliger."}, {"field": "url", "value": "http://www.adressa.no/bolig/Her-ser-Linn-25-pa-leiligheten-hun-kjopte-usett-fra-California-Bruker-VR-briller-for-a-selge-nyboliger-439b.html"}, {"field": "urlhash", "value": "9107dbeed5328792d4132f9b21a224edeef277fe"}], "score": 1.1490711, "siteId": "9222270286501375973", "id": "9107dbeed5328792d4132f9b21a224edeef277fe"}

