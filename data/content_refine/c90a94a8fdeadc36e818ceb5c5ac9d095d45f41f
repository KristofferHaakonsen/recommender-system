{"fields": [{"field": "modifiedtime", "type": "time", "value": "2016-12-03T09:00:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["I flere uker hadde gjengen hennes gravd seg gjennom kulturlagene p\u00e5 en tomt bak biblioteket, brukt pensler og pinsetter for \u00e5 avdekke levningene etter sm\u00e5 barn, hodeskaller og pottesk\u00e5r, og centimeter for centimeter hadde det \u00e5pnet seg en mur av skifer- og rullestein.", "Denne natten forstod hun hva de antagelig hadde m\u00f8tt p\u00e5 der under bakken.", "I dagene som fulgte sendte de pr\u00f8ver til utenlandske laboratorier, og Anna Peters\u00e9n samlet spesialister innen arkeologi, middelalderhistorie, botanikk, geologi, hydrologi og religionshistorie f\u00f8r hun 10. november kunne slippe det som tabloid kan kalles en over tusen \u00e5r gammel nyhet:", "Klemenskirken.", "Olav den helliges kirke.", "Kirken som i mange generasjoner hadde v\u00e6rt et mysterium for historikere og arkeologer, var med stor sikkerhet funnet.", "En arkeologisk sensasjon og et av de viktigste funnene i Norge etter krigen, sa ekspertene om arbeidet som var ledet av arkeolog Anna", "Peters\u00e9n. Selv forklarte hun at mye av den norske identiteten er bygd opp rundt helliggj\u00f8ringen av Olav, og at det var akkurat her det begynte.", "Dette skjedde under et halvt \u00e5r etter at hun proklamerte et annet sensasjonelt funn, kroppen og hodeskallen til \u00abbirkebeineren\u00bb som baglerne kastet i br\u00f8nnen p\u00e5 Sverresborg for over 800 \u00e5r siden for \u00e5 forgifte drikkevannet til byens innbyggere. Under den utgravingen stod nysgjerrige som sild i t\u00f8nne utenfor gjerdet, mens begivenheten ble sendt live p\u00e5 adressa.no.", "- Du er antagelig det n\u00e6rmeste vi kommer en rockestjerne innen arkeologien?", "- Haha, vel, i s\u00e5 fall er jeg ikke alene. Vi er et team som st\u00e5r bak dette.", "- Og med de to siste funnene snakker vi vel om et arkeologisk bonanza?", "- Ja, det kan vi trygt si.", "Anna Peters\u00e9n ber oss inn i kj\u00f8kkenet til Institutt for kulturminneforskning p\u00e5 Marinen. Sparsommelig innredet, kun et bord, noen stoler og en kj\u00f8kkenbenk, og et vaskefat fylt med noen tusen \u00e5r gamle beinrester.", "Hun var oppe klokken seks i dag tidlig og smurte matpakke til den yngste av sine to s\u00f8nner, og sammen pratet de over hver sin tekopp f\u00f8r de gikk hver til sitt klokken sju.", "Den viktigste tiden er den du bruker p\u00e5 \u00e5 prate med ungene dine, den tiden kommer aldri tilbake, sier hun, og legger en posesnus under overleppa fordi nikotinet f\u00e5r henne til \u00e5 gire enda litt opp i kaoset.", "Aldri f\u00f8r har det v\u00e6rt mer oppmerksomhet rundt det hun driver med. Men da Anna", "Peters\u00e9n ankom Trondheim jernbanestasjon sommeren 1985, var det ikke meningen at den unge arkeologistudenten skulle bli her lenge.", "Aktuell: Fant Olav den helliges kirke p\u00e5", "bibliotekstomta i Trondheim.", "Alder: 54.", "Stilling: Arkeolog og forsker ved Norsk institutt for kulturminneforskning.", "Utdannelse: Fil. kand. som tilsvarer master i middelalderarkeologi og historie.", "Sivilstand: Samboer med Jonny Kregnes. Har s\u00f8nnene Jens Christian (21) og Lars Einar (16).", "Karriere: Har jobbet det meste av tiden som arkeolog i Norge. Men har ogs\u00e5 jobbet i Sverige, \u00c5land og Tsjekkia.", "Leser: Marilynne Robinson, Colm Toibin, Anne Enright, Torgny Lindgren og P\u00e4r Lagerkvist.", "Ser p\u00e5: Ser lite p\u00e5 tv. Pr\u00f8ver \u00e5 f\u00f8lge noen serier.", "Aktuell: Fant Olav den helliges kirke p\u00e5\nbibliotekstomta i Trondheim.", "Alder: 54.", "Stilling: Arkeolog og forsker ved Norsk institutt for kulturminneforskning.", "Utdannelse: Fil. kand. som tilsvarer master i middelalderarkeologi og historie.", "Sivilstand: Samboer med Jonny Kregnes. Har s\u00f8nnene Jens Christian (21) og Lars Einar (16).", "Karriere: Har jobbet det meste av tiden som arkeolog i Norge. Men har ogs\u00e5 jobbet i Sverige, \u00c5land og Tsjekkia.", "Leser: Marilynne Robinson, Colm Toibin, Anne Enright, Torgny Lindgren og P\u00e4r Lagerkvist.", "Ser p\u00e5: Ser lite p\u00e5 tv. Pr\u00f8ver \u00e5 f\u00f8lge noen serier.", "Det var dagen etter den svenske midtsommerfeiringen, og hjertet til den tjueto \u00e5r gamle kvinnen, som hadde levd et ganske beskyttet liv som enebarn i en diger villa p\u00e5 Liding\u00f6 utenfor Stockholm, og som n\u00e5 hadde f\u00e5tt arkeologpraksis p\u00e5 de store utgravingene ved biblioteket, banket litt raskere da hun oppdaget at Trondheim tross alt var en by.", "Faren hennes var jurist i et oljeselskap, han dro p\u00e5 jobb klokken seks om morgenen, og kom tilbake klokken seks om kvelden. Alltid korrekt antrukket", "i en av sine skreddersydde dresser. Og gjerne i en av sine r\u00f8de Porsche Targa sportsbiler.", "Moren var lektor ved en skole i Stockholm, og som ung tilbragte Anna mye tid med sin farmor, en elegant og staselig kvinne som tok henne med p\u00e5 sine gj\u00f8rem\u00e5l i fiskebutikken, hos slakteren, til skredderen og hattemakeren, f\u00f8r de fikk manikyr, farmoren var n\u00f8ye med fingrene, og handlet str\u00f8mper og sko f\u00f8r de kanskje beveget seg ned til teateret eller operaen.", "Det kan l\u00e5te som snobberi, sier hun, men det var hennes virkelighet. Oppveksten i Stockholm ble en del av hennes kulturelle pakke.", "Mens hennes familie p\u00e5 farssiden var litt fornemme byfolk, var de p\u00e5 morssiden b\u00f8nder og l\u00e6rere fra Leksand i Dalarna, der hvor tiden st\u00e5r litt stille og det ble fortalt levende historier om naboer og familiemedlemmer, og hvor mange i persongalleriet var d\u00f8de for mange \u00e5r siden. \u00abStakkars Stina som d\u00f8de i spanskesyken.\u00bb", "Anna var en guttejente, sier hun, som sv\u00f8mte og drev med friidrett. Og da hun var tretten, hadde hun allerede n\u00e5dd sine 178 centimetere og hadde ingen av de attributtene du skal ha som ten\u00e5ringsjente.", "- Og s\u00e5 kom festene og vi skulle danse, og der satt jeg p\u00e5 benken. De opplevelsene der var sjokkartede, de preger meg fortsatt og jeg blir helt svett n\u00e5r jeg tenker p\u00e5 det.", "Hun ler og sier de snart skal ha julebord. Og n\u00e5r hun ser mannfolkene som sitter der og snakker, og s\u00e5 sitter damene der borte, lekre og fine etter sine lange anstrengelser, og s\u00e5 skal de vente p\u00e5 at en eller annen gubbj\u00e6vel drikker seg s\u00e5pass full at han t\u00f8r \u00e5 danse!", "- Jeg blir nesten aggressiv av det der, det er presis som det var p\u00e5 de der festene da vi var fjorten, presis de samme spillereglene.", "- N\u00e5r hun er hjemme alene med s\u00f8nnene sine, setter de ofte p\u00e5 noe funky groovy p\u00e5 kj\u00f8kkenet, og s\u00e5 danser de. Men som ten\u00e5ring var hun selv s\u00e5 forkr\u00f8plet at hun ikke fikk det til, sier hun.", "Og den samme sjenertheten hadde hun da hun gikk av toget den dagen etter midtsommer i 1985, med sin gigantiske ryggsekk og en sykkel som hun leide opp til Reitgjerdet hvor de unge arkeologene var innkvartert.", "- Herfra m\u00e5 jeg bare stikke, sa jeg til meg selv, jeg skj\u00f8nte ikke en skit av hva tr\u00f8nderne sa. Og s\u00e5 reagerte jeg p\u00e5 mangelen p\u00e5 h\u00f8flighet. \u00abUnnskyld, kan jeg f\u00e5 be om \u00e5 f\u00e5 en pose\u00bb, sa jeg, og s\u00e5 svarte de \u00abh\u00e6\u00e6\u00e6?\u00bb", "Som ung arkeolog strevde hun ogs\u00e5 med \u00e5 venne seg til det de gravde seg fram til.", "- Barnegraver, kister, skjeletter som ligger der og griner. En ting er \u00e5 lese om det i b\u00f8ker, det er en helt annen sak n\u00e5r du skal ta p\u00e5 det, passe p\u00e5 \u00e5 gj\u00f8re de riktige tingene, dokumentere. Det var mye ansvar for oss unge arkeologene. Og da var det artig at vi hadde en entusiastisk osteoarkeolog, en fantastisk engelskmann som bare elsket de skjelettene, og som stadig vekk br\u00f8t inn i lunsjen med noen hodeskaller hvor deler av hjernen fortsatt var intakt.", "Anna Peters\u00e9n dro ikke tilbake til Sverige, men fortsatte utdanningen og praksisen i Trondheim. Etter hvert som hun gravde seg lenger og lenger ned i kulturlagene, skj\u00f8nte hun ogs\u00e5 mer og mer av den tr\u00f8nderske kulturen. En fest var ikke bare en fest, men besto i realiteten av tre fester: Vorspiel. Fest. Nachspiel. Og p\u00e5 veien hjem ble hun fulgt av en mann p\u00e5 to meter og fem, med langt h\u00e5r og solbriller, og med en lang soldatfrakk som han renset fri for sn\u00f8 med \u00e5 riste et par ganger p\u00e5 brystkassa.", "- Det finnes bare en Jonny Kregnes, smiler Anna om arkitekten, antikvaren og historikeren som hun har v\u00e6rt sammen med i tretti \u00e5r.", "- Ja, han Jonny er fin, alts\u00e5. \u00c5 vite at man er elsket, \u00e5 f\u00e5 en annen person til \u00e5 tro p\u00e5 d\u00e9t, det er stort. Og han tror p\u00e5 meg n\u00e5r jeg sier det samme om ham. Tretti \u00e5r! Det er stort! Men det er jo vanskelig ogs\u00e5.", "- Hva er vanskelig?", "- Den annerledesheten, kanskje, den samme som er tiltrekkende. At han heller vil vise meg hvordan jeg skriver en a med blekk og fj\u00e6rpenn, enn \u00e5 st\u00f8vsuge og ta oppvasken og gj\u00f8re s\u00e5nne praktiske ting. Men det vi har er fantastisk. Man m\u00e5 jo gj\u00f8re hverandre gode, godfotteorien holder i alle sammenhenger.", "- Fotball?", "- Verken jeg eller Jonny kan noe om fotball, men godfotteorien skj\u00f8nner vi. Over alt handler det om \u00e5 gj\u00f8re hverandre gode. B\u00e5de p\u00e5 jobb og hjemme.", "Etter at foreldrene d\u00f8de, har hun som enebarn savnet noen \u00e5 snakke med om felles minner. Derfor ville de ha to barn, og derfor har de v\u00e6rt opptatt av \u00e5 samle n\u00e6re venner i det hun kaller for storfamilien. Den best\u00e5r av rundt femten personer som er sammen i jula, ferier og h\u00f8ytider, og som har innsyn i hverandres liv.", "Hun kaller seg en blanding mellom raddis og verdikonservativ. Som svensk statsborger stemmer hun Socialdemokraterna, men her, hvor hun kan stemme i lokalvalg, stemmer hun R\u00f8dt fordi hun synes de som sitter ved makta trenger noen som tar dem i \u00f8rene.", "Hun tror ikke p\u00e5 noen Gud, men kaller seg ikke ateist, til det har hun for stor respekt for tradisjoner. Hun tror p\u00e5 mennesket, sier hun, mennesker m\u00e5 vi jo tro p\u00e5, selv om det g\u00e5r til helvete nesten over alt.", "- Vi er i samme situasjon alle sammen. I dag er det dem, men i morgen kan det v\u00e6re oss. Det gjelder \u00e5 vite hvor s\u00e5rbart livet er. Og s\u00e5 har vi klimakrisa, det finnes sikkert nok arbeid for arkeologene om tusen \u00e5r ogs\u00e5.", "Under utgravingene p\u00e5 Sverresborg hang horder av mennesker over gjerdene for \u00e5 f\u00f8lge med. Arkeologene m\u00e5 jo fortelle hva de holder p\u00e5 med, synes Anna, hvis ikke er det lite poeng med arkeologi. Siden syttitallet har det nesten ikke g\u00e5tt en eneste sommer uten at det har v\u00e6rt en arkeologisk utgraving her i byen.", "- Tidligere var det s\u00e5nn at \u00abooi, n\u00e5 kommer de derre teskjekjerringene til byen igjen\u00bb. En utgraving var det verste som kunne skje en utbygger, og folk reagerte p\u00e5 at veier og veiter ble stengt. Men de siste \u00e5rene har vi f\u00e5tt en voldsom respons, det er en dypt rotet interesse for arkeologi i Trondheim, sier hun.", "Den digitale verden har gjort det enklere. Tidligere var det s\u00e5nn at arkeologene var kjempeglade om en journalist kom, selv om det journalisten skrev var riv ruskende galt. N\u00e5 er de blitt mer proffe p\u00e5 \u00e5 formidle, sier hun, og forteller om mannen i den br\u00f8nnen p\u00e5", "Sverresborg. Om funnet som er et slags \u00f8yeblikksbilde fra en brutal borgerkrig hvor kong Sverre sto mot kirken og biskopen. Det er jo presis det samme som skjer n\u00e5, sier hun, og viser til den brutale borgerkrigen i Syria.", "- Tenk p\u00e5 alle de i sin beste alder som blir sittende og r\u00e5tne bort p\u00e5 et asylmottak, som ikke blir brukt til noen ting. Alts\u00e5, for folk flest koker alt ned til at du m\u00e5 brukes til noe. Alle vil vi bli brukt, hvis ikke blir vi kvestet i b\u00e5de hode og kropp.", "Anna har mange ideer om hvordan flyktninger og andre kan brukes. Hun irriterer seg over hageeiere som lar eplene falle og som ikke gidder \u00e5 plukke sine b\u00e6rbusker, og vil gjerne starte en bedrift hvor flyktninger plukker frukt og b\u00e6r, koker saft og syltet\u00f8y, og selger fylte krukker og saftflasker til hageeierne. Men hun mangler kremmergenet, sier hun.", "Ingen lager 17. mai som Anna, sier vennene, da er det supper, paier og alskens pateer, og da g\u00e5r Anna rundt og beverter alle i sin sorte, gr\u00f8nne og r\u00f8de leksandsdrakt.", "Hun har bodd over halve livet i Trondheim, men f\u00f8ler seg fortsatt mest svensk. \u00abGo Sverige\u00bb, sier hun n\u00e5r Listhaug advarer om svenske tilstander i Norge dersom vi slipper inn flere innvandrere.", "- Det er noe med den svenske mentaliteten, at man skal hjelpe folk som er i n\u00f8d, at man skal hjelpe mennesker til et anstendig liv. Det finnes en tanke i Sverige om at en skal fikse det for folk, og den tanken synes jeg har forsvunnet i Norge. Men hvis jeg skal snakke mer om det her, s\u00e5 begynner jeg \u00e5 gr\u00e5te.", "- Er du typen som lett gr\u00e5ter?", "- Nei, men jeg kan bli veldig ber\u00f8rt. Jeg er l\u00f8sningorientert i det meste jeg gj\u00f8r, men det er vanskelig \u00e5 se hvordan vi med en lett l\u00f8sning skal l\u00f8se flyktningkrisa. Jeg tror det er s\u00e5 enkelt som \u00e5 sp\u00f8rre seg selv, \u00abhva kan jeg gj\u00f8re for at andre skal f\u00e5 det bedre\u00bb. Tenk om jeg og Jonny og guttene plutselig befant oss i et annet land uten et sted \u00e5 bo, uten penger, og ikke kjente en kjeft. Det er jo s\u00e5 enkelt som \u00e5 overf\u00f8re dette til sin egen person.", "Til Klemenskirken kom alle som s\u00f8kte hjelp i kraften fra Olav den hellige. Det var mye lidelse, sier Anna, og mye lidelse kommer opp i dagen n\u00e5r arkeologene graver. Lemlestede kropper. Spedbarn. Sult. Fattigdom. Historiene fra fortiden er viktige for oss, mener hun, fordi historiene kan knyttes til n\u00e5tiden. Kanskje det l\u00e5ter helt tullete, sier hun, men gjennom en forst\u00e5else for lidelsene som har v\u00e6rt, kan vi kanskje lettere forst\u00e5 dagens lidelser. Det vekker f\u00f8lelser, og du begynner \u00e5 assosiere.", "- Var det ingen glede i middelalderen?", "- Det var det sikkert, folk festet og de hadde samme b\u00e5nd til familiene sine som n\u00e5. Vi finner leker og spillebrikker, og p\u00e5 runepinner finnes det mange eksempel p\u00e5 frekke meldinger og en ganske grov humor.", "- Hva gj\u00f8r du selv for \u00e5 ha det artig?", "- Jeg har det kjempeartig hele tiden, b\u00e5de p\u00e5 jobb og hjemme. Jonny er utrolig morsom, han er en s\u00e5nn t\u00f8rrvittig fyr som kan f\u00e5 deg til \u00e5 knekke sammen. Vi ler mye hjemme. Og s\u00e5 er jeg med i verdens beste bokklubb hvor vi er en gjeng venninner som drikker vin og spiser ost, og hvor vi leser hver v\u00e5r bok som vi forteller om til hverandre.", "- Og s\u00e5 stirrer du p\u00e5 folk?", "- Haha, ja, guttene skjemmes av meg n\u00e5r vi er ute, jeg blir ofte sittende og stirre p\u00e5 paret ved nabobordet. Det er ikke fordi de ser rare ut, men jeg er s\u00e5 nysgjerrig p\u00e5 den sosiale greien mellom de to. \u00abEr de glade, har de et godt liv, de ser jo ut til \u00e5 ha det fint, og han der ser jo ut til \u00e5 like henne.\u00bb Jeg elsker \u00e5 ta buss, da kan jeg sitte der og se p\u00e5 folk uten at noen reagerer.", "- Du har personlig trener ogs\u00e5?", "- Ja. Jeg opps\u00f8kte et treningssenter og sa jeg var femti pluss, og at jeg som arkeolog ikke bare skulle grave like fort som ungdommene, men jeg skulle sette takten. Det skal vi ordne, svarte treneren, og det har han holdt. I l\u00f8pet av ett \u00e5r er jeg blitt en markl\u00f8ftdronning som l\u00f8fter syttifem kilo. \u00c5 g\u00e5 til anskaffelse av en personlig trener er den beste investeringen jeg har gjort.", "Anna kj\u00f8rer en Volvo V70 stasjonsvogn. Hun liker biler. Jonny kj\u00f8rer ikke bil. Hun har det fra faren, juristen, som elsket \u00absnabba bilar\u00bb og helst ville leve som om han var vokst opp i en James Bond-film, sier hun.", "Hun vokste opp i det trange baksetet til en Porsche Targa, da familien kj\u00f8rte til S\u00f8r-", "Europa, og den kjappe akselerasjonen og det klakkende br\u00f8let satte seg i den lille kroppen. Hun \u00f8nsker seg en gammel r\u00f8d Porsche Targa.", "- Jeg vil l\u00e6re \u00e5 kj\u00f8re bil bra, kj\u00f8re fort, s\u00e5 jeg funderer p\u00e5 om jeg vil dra p\u00e5 en rallyskole i Finland, i Finland kan de jo kj\u00f8re skikkelig rally. Jeg sa til en venninne av meg at jeg i f\u00f8rste omgang skal dra til \u00c5re for \u00e5 kj\u00f8re en Porsche, Ferrari eller en Lamborghini.", "- Og avslutte p\u00e5 restaurant F\u00e4viken?", "- Jeg har ikke kommet meg dit, men det skal jeg. Men, alts\u00e5, Jonny og jeg lever veldig n\u00f8kternt. Jonny lever p\u00e5 kanskje femti kroner i uken, han er helt r\u00e5 p\u00e5 det der, men n\u00e5r han g\u00e5r til anskaffelse av en dress, da skal den v\u00e6re skreddersydd med hesteh\u00e5r i kraven og av beste kvalitet.", "- Og du?", "- Jeg er et luksusmenneske, jeg liker komfort, jeg liker \u00e5 ha det ok, kj\u00f8pe meg noen fine saker, fine kl\u00e6r og bokser med kremer. Jeg er ikke en smykkeperson, jeg er ingen j\u00e5ledame, men jeg liker \u00e5 g\u00e5 p\u00e5 spa, liker \u00e5 f\u00e5 pleie. Den personlige treneren er ogs\u00e5 en luksusgreie.", "Men noe av det beste, sier hun, er \u00e5 bes\u00f8ke familiesetra i Dalarna hvor hun har v\u00e6rt siden hun var liten. Der g\u00e5r hun turer og bader i det lille vannet. Da gj\u00f8r hun bare de helt enkle tingene, sier hun. Kj\u00f8per en halv gris eller en \u00f8kologisk kalv. Maler kj\u00f8ttdeig, koker kraft, skj\u00e6rer ut stek og beiner ut en bog. Da lager hun p\u00f8lser, posteier og koker rull.", "Og er enig med Jonny i at byplanleggingen i Trondheim ikke ligner grisen. At kapitalismen har g\u00e5tt for langt. Og at boliger b\u00f8r bygges for \u00e5 st\u00e5 i minst hundre \u00e5r, og ikke annonseres som om det er en fantastisk ting at det ikke er nok plass til at du kan g\u00e5 rundt senga.", "Og at det ligger an til et nytt Alta om den planlagte \u00abMonsterhallen\u00bb p\u00e5 Nidar\u00f8 settes opp."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "488cf1956829c256cc6e5908f491e6a0db08b054014299f27c48ce38c80bc656"}, {"field": "createtime", "value": "2017-05-01T23:54:34.000Z"}, {"field": "description", "value": "Anna Peters\u00e9n skulle bare v\u00e6re noen m\u00e5neder da hun ankom Trondheim for over tretti \u00e5r siden. Siden har hun gravd fram halve middelalderbyen. Natt til 18. oktober v\u00e5knet Anna Peters\u00e9n av en krystallklar tanke som ga henne g\u00e5sehud."}, {"field": "dominantimage", "value": "http://www.adressa.no/incoming/article13868825.ece/8dr9e2/ALTERNATES/w980-default/anna66165.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c90a94a8fdeadc36e818ceb5c5ac9d095d45f41f.jpg?59831c18"}, {"field": "dominantthumbnaildimensions", "value": "300x169"}, {"field": "heading", "value": ["Noe helt Anna -adressa.no", "En sensasjon", "Fra Stockholm", "B\u00f8ker og historier", "Sjenert til Norge", "En utvidet familie", "Svensk 17. mai", "Ikke bare trist", "Sparer til Porsche"]}, {"field": "id", "value": "c90a94a8fdeadc36e818ceb5c5ac9d095d45f41f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": "ferrari"}, {"field": "kw-concept", "value": ["ung arkeolog", "arkeolog", "helliges kirke", "historie", "person"]}, {"field": "kw-entity", "value": ["r\u00f8dt", "\u00e5land og tsjekkia", "olav", "lamborghini", "monsterhallen", "sverre", "marinen", "institutt", "norsk", "sverresborg", "volvo v70", "stina", "listhaug", "nidar\u00f8", "reitgjerdet", "gud", "klemenskirken", "anna peters\u00e9n", "porsche targa", "socialdemokraterna", "f\u00e4viken"]}, {"field": "kw-location", "value": ["stockholm", "leksand", "alta", "dalarna", "syria", "sverige", "trondheim", "liding\u00f6", "\u00e5re", "norge", "finland"]}, {"field": "kw-pageclass", "value": "article"}, {"field": "kw-person", "value": ["lars einar", "jens christian", "jonny kregnes", "james bond"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13868825.ece/8dr9e2/ALTERNATES/w980-default/anna66165.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Noe helt Anna"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/03/Noe-helt-Anna-13868833.ece"}, {"field": "pageclass", "value": ["article"]}, {"field": "publishtime", "value": "2016-12-03T09:00:52.000Z"}, {"field": "recs-articleid", "value": "13868833"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-03T09:00:52.000Z"}, {"field": "recs-rawtitle", "value": "Noe helt Anna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Anna Peters\u00e9n skulle bare v\u00e6re noen m\u00e5neder da hun ankom Trondheim for over tretti \u00e5r siden. Siden har hun gravd fram halve middelalderbyen. Natt til 18. oktober v\u00e5knet Anna Peters\u00e9n av en krystallklar tanke som ga henne g\u00e5sehud."}, {"field": "thumbnail", "value": "http://content-thumbnail.cxpublic.com/content/thumbnail200x150/c90a94a8fdeadc36e818ceb5c5ac9d095d45f41f.jpg?59831c18"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-03T12:50:32.000Z"}, {"field": "title", "value": "Synes tr\u00f8nderne var uh\u00f8flige da hun kom til byen"}, {"field": "url", "value": "http://www.adressa.no/pluss/magasin/2016/12/03/Noe-helt-Anna-13868833.ece"}, {"field": "urlhash", "value": "c90a94a8fdeadc36e818ceb5c5ac9d095d45f41f"}], "score": 0.33256757, "siteId": "9222270286501375973", "id": "c90a94a8fdeadc36e818ceb5c5ac9d095d45f41f"}

