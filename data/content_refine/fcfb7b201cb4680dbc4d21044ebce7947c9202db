{"fields": [{"field": "modifiedtime", "type": "time", "value": "2012-04-23T12:11:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Du har sikkert sett reklamen p\u00e5 tv og i aviser - om nattevandrerne som var der da en ung gutt ikke ble sl\u00e5tt ned. Da ei jente ikke ble voldtatt p\u00e5 vei hjem fra fest. Fordi voksne, edru mennesker var synlig til stede i gatene nattestid, gater som ellers ville v\u00e6rt dominert av fulle ungdommer. Etter mang en kveld og natt med trasking gatelangs i Midtbyen, kan natteravnleder Karl Sellgren fortelle mye om alt som ikke skjedde. Og om en god del ting som likevel hendte, men som kanskje kunne endt verre hvis ikke Natteravnene hadde grepet inn. Det er natt til l\u00f8rdag, like etter tolv, og to menn trasker nedover veita mot Fjordgata. Karl er for veteran \u00e5 regne, han er ansatt i Kirkens Bymisjon for \u00e5 ta seg av natteravnarbeidet, mens studenten H\u00e5vard Bringsli har sin f\u00f8rste kveld som natteravn. Da er det greit \u00e5 g\u00e5 sammen med en erfaren nattevandrer. Forbipasserende ten\u00e5ringer med \u00f8lbokser i nevene kikker bort p\u00e5 de to karene i allv\u00e6rsjakker med fuglemerke p\u00e5 armen. Sm\u00e5fliring og fnising og \u00abnatteravn\u00bb h\u00f8res flere ganger. Det blir en del fleip i l\u00f8pet av ei natt. Roping og hoing og fulle folk som absolutt m\u00e5 bort og ta p\u00e5 en natteravn. -Men det er en gemyttlig tone. De aller fleste setter pris p\u00e5 oss, tror Karl. Som for \u00e5 understreke poenget hilser en mann p\u00e5 de to i natteravnjakker. -Det er bra dere passer p\u00e5, roper han. Der Nordre gate m\u00f8ter Fjordgata er det alltid mye folk. Her er nattklubber, gatekj\u00f8kken og plassen hvor r\u00e5nerne samles, med rusende bilmotorer og fest i annethvert baksete. Karl og H\u00e5vard g\u00e5r en runde, men stemningen er rolig. De sl\u00e5r av en prat med to gutter i 18-\u00e5rsalderen, som deler en halvliters brusflaske med noe som garantert ikke er brus og forteller lett sn\u00f8vlende at yndlingsutestedet er stengt. Da er det bedre \u00e5 sitte her enn \u00e5 g\u00e5 en annen plass. Noe br\u00e5k her? Nei, i hvert fall ikke som de steller i stand. -Drikker bare for \u00e5 ha det moro, vi! Ravnene vandrer videre. Det er langt roligere i kveld enn det var enkelte helger f\u00f8r jul da s\u00e5kalte rusfrie arrangementer tiltrakk seg alt fra 20-\u00e5ringer og ungdom helt ned i 13-\u00e5rsalderen. Sett ute fra gata, var arrangementene preget av alt annet enn rusfrihet. -Det har skjedd flere ganger. Foreldre var rystet da de hentet 14-\u00e5ringer som ikke var kommet hjem i tide. Det som m\u00f8tte dem var tilsynelatende regulere nattklubber med mye rus. Det var ikke arrangementer de \u00f8nsket at deres mindre\u00e5rige skulle ha adgang til. Spriten gjemmes i veiter og portrom i n\u00e6rheten av festlokalet, sier Karl. Folk g\u00e5r ut og drikker og g\u00e5r inn igjen. Natteravnene har sett seg lei p\u00e5 dette. Karl forteller om en ubehagelig episode etter en slik fest, hvor to store grupper med gutter begynte \u00e5 krangle. Han og en annen natteravn fors\u00f8kte \u00e5 roe dem ned. -Stemningen ble sv\u00e6rt amper og utrivelig. Til slutt ringte jeg politiet. Da l\u00f8ste gruppen seg opp. De s\u00e5 vel at jeg ringte, sier han. Slike situasjoner kan v\u00e6re vanskelige. Natteravnene skal v\u00e6re en hjelper og samtalepartner for ungdommene, og da kan de ikke f\u00e5 ord p\u00e5 seg som politiets forlengede arm. Samtidig kan de ikke st\u00e5 stille og se p\u00e5 at noen gj\u00f8r noe galt. Blir de vitner til kriminalitet, m\u00e5 de tilkalle politiet og la dem ordne opp. H\u00e5pet er at ravnenes n\u00e6rv\u00e6r i seg selv virker dempende p\u00e5 folks adferd, og hindrer vold og h\u00e6rverk. -Vi er ikke imot at ungdom kommer til sentrum for \u00e5 ha det moro. Men de som arrangerer ting for ungdom m\u00e5 v\u00e6re ansvaret sitt bevisst. Burde det ikke v\u00e6rt kommunale regler som regulerer forhold rundt dansearrangement for 13 \u00bf 14-\u00e5ringer til langt etter midnatt? sp\u00f8r Karl. Det n\u00e6rmer seg stengetid. Folk snakker h\u00f8yere, g\u00e5r mer ust\u00f8tt og her og der har noen spydd p\u00e5 fortauet. Enkelte er allerede p\u00e5 utkikk etter buss eller taxi hjem, mens et par stykker halvsover p\u00e5 ei trapp eller ved en vegg. Karl og H\u00e5vard har f\u00e5tt selskap av det andre natteravnparet som g\u00e5r i Midtbyen i kveld \u00bf Kristin M\u00f8ller og Bj\u00f8rn-Erik Hanssen. Begge er foreldre. Begge synes det er nyttig \u00e5 komme seg ut og se ten\u00e5ringsmilj\u00f8ene fra innsiden. -Noen mennesker tror det er farlig i sentrum, men det er det jo ikke, sier Bj\u00f8rn-Erik. -De vi treffer er hyggelige, men enkelte er veldig beruset, sier Kristin. Noe av det som bekymrer henne mest, er tynnkledde ungdommer som er s\u00e5 fulle at de sovner p\u00e5 gata vinterstid. Det hender at ravnene kommer over folk som ligger i smug og veiter p\u00e5 kalde netter. I Fjordgata krangles det h\u00f8ylydt midt ute i veibanen. Det er ikke ungdommer, men godt voksne folk, og det er tydelig at enden p\u00e5 visa kan bli slagsm\u00e5l. Dette er en jobb for politiet, ikke for gruppen av natteravner. De f\u00f8lger med p\u00e5 hva som skjer fra trygg avstand, og etter kort tid g\u00e5r br\u00e5kmakerne heldigvis hver til sitt. Kristin og Bj\u00f8rn-Erik rusler mot Burger King. Noen ten\u00e5ringsgutter med ei flaske pils p\u00e5 deling skr\u00e5ler firstemt foran dem: -Natteravn, natteravn, naaaaatteraaavn! Det er snart p\u00e5 tide \u00e5 ta kvelden. B\u00e5de for byens edru fugler og for de som har f\u00e5tt mer enn nok."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "c0f7fec38bfb67ecde17e59f62ed1c33984a6c2cae30ba4a02eda909f00273ba"}, {"field": "createtime", "value": "2017-04-30T14:52:12.000Z"}, {"field": "description", "value": "Det verste de s\u00e5 denne fredagsnatta i Trondheim, var brusflasker som ikke inneholdt Fanta og noe som kunne ha endt i slagsm\u00e5l. De var der, og ingenting hendte. En kveld etter oppskriften for Natteravnene."}, {"field": "dominantimage", "value": "http://www.adressa.no/incoming/article1063323.ece5/ALTERNATES/w980-default/ver2%20ravn6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fcfb7b201cb4680dbc4d21044ebce7947c9202db.jpg?5936e099"}, {"field": "dominantthumbnaildimensions", "value": "300x169"}, {"field": "heading", "value": "Byens edru fugler -adressa.no"}, {"field": "id", "value": "fcfb7b201cb4680dbc4d21044ebce7947c9202db"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": "burger king"}, {"field": "kw-concept", "value": ["byens edru fugler", "ungdom", "natteravn", "edru fugler", "byens edru", "gata"]}, {"field": "kw-entity", "value": ["nordre", "kirkens bymisjon", "kristin og bj\u00f8rn-erik", "karl og h\u00e5vard", "kristin m\u00f8ller og bj\u00f8rn-erik hanssen", "natteravnene", "midtbyen", "kristin", "fjordgata", "fanta", "bj\u00f8rn-erik"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["karl sellgren", "kristin m\u00f8ller", "bj\u00f8rn-erik hanssen", "h\u00e5vard bringsli"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1063323.ece5/ALTERNATES/w980-default/ver2%20ravn6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byens edru fugler"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article69918.ece"}, {"field": "pageclass", "value": ["article"]}, {"field": "publishtime", "value": "2003-03-18T06:53:46.000Z"}, {"field": "recs-articleid", "value": "2580304"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-03-18T06:53:46.000Z"}, {"field": "recs-rawtitle", "value": "Byens edru fugler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det verste de s\u00e5 denne fredagsnatta i Trondheim, var brusflasker som ikke inneholdt Fanta og noe som kunne ha endt i slagsm\u00e5l. De var der, og ingenting hendte. En kveld etter oppskriften for Natteravnene."}, {"field": "thumbnail", "value": "http://content-thumbnail.cxpublic.com/content/thumbnail200x150/fcfb7b201cb4680dbc4d21044ebce7947c9202db.jpg?5936e099"}, {"field": "thumbnailfullheightdimensions", "value": "200x1673"}, {"field": "timestamp", "value": "2017-06-06T17:04:25.000Z"}, {"field": "title", "value": "Byens edru fugler"}, {"field": "url", "value": "http://www.adressa.no/nyheter/trondheim/article69918.ece"}, {"field": "urlhash", "value": "fcfb7b201cb4680dbc4d21044ebce7947c9202db"}], "score": 0.7752432, "siteId": "9222270286501375973", "id": "fcfb7b201cb4680dbc4d21044ebce7947c9202db"}

