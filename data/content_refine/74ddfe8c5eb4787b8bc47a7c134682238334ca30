{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["russefeiring", "Russ", "Musikk", "Musikkanmeldelser"]}, {"field": "author", "value": "vegard enlid"}, {"field": "body", "value": ["Saken oppdateres.", "Det finnes knapt kjedeligere ting enn klaging over russen hvert \u00e5r i mai. S\u00e5nn sett var fjor\u00e5rets store debatt om elendig kvinnesyn i mange russel\u00e5ter en av de mer interessante og betimelige, et tema adskillig mer viktig enn hvorvidt russen drikker, br\u00e5ker eller roter for mye.", "\u00c5rets russel\u00e5ter fra skolene i Trondheim og omegn er s\u00e5nn sett langt mindre egnet til \u00e5 sjokkere enn nyheten om at b\u00e6rumsforeldrene \u00abruller\u00bb med sine h\u00e5pefulle russebarn .", "Det er ikke akkurat Shakespeare-sonetter vi f\u00e5r servert, som seg h\u00f8r og b\u00f8r handler det om selvhevdelse, drekking og puling. Men trondheimsrussen har holdt seg for god til de aller nedrigste meldingene. Det er snille og harml\u00f8se greier, og du skal v\u00e6re bra krenkingsk\u00e5t for \u00e5 bli provosert av dette. Stort sett styres det unna eksempler p\u00e5 problematisk kvinnesyn \u2013 bortsett fra p\u00e5 ett omr\u00e5de: Det er knapt ei eneste jente \u00e5 h\u00f8re p\u00e5 disse elleve l\u00e5tene, bare \u00e9n skole har jenter som viktig vokal bidragsyter. Er dette guttas arena og jentene redusert til heiagjeng?", "Slik vurderte vi fjor\u00e5rets russel\u00e5ter", "Russel\u00e5ter er blitt en egen sjanger, og \u00e5rets l\u00e5ter avviker ikke fra den stadig trangere formelen: EDM/house/trance med teknisk variabel rapping p\u00e5 versene og en oppbygning til \u00abdroppet\u00bb - der det skal ta av mest mulig. Tekstene starter gjerne et vers eller to som hyller skolen, f\u00f8r det etter hver ryddes plass for dissing av andre skoler. Og s\u00e5nn g\u00e5r det, halvt om halvt i l\u00e5t etter l\u00e5t, take off etter take off, i en evig loop der mangelen p\u00e5 fantasi og ideer blir stadig mer slitsom.", "Tekstene handler mye om hva som skiller skolene fra andre og om \u00e5 markere revir. Hva med \u00e5 lage en sang som h\u00f8res bittelitt annerledes og original ut? Er det bare \u00e9n type musikk man kan feste til? Bare en tanke.", "Men la oss g\u00e5 i gang \u2013 og ha i bakhodet at terningkastene som f\u00f8lger kan v\u00e6re preget av at jeg ikke har lov til \u00e5 drikke p\u00e5 jobb:", "Terningkast 3", "Lille Bybroen har laget en av \u00e5rets mer positivt vinklede l\u00e5ter, dissingen holdes p\u00e5 et minimum i en litt tradisjonell, nesten gammelmodig tekst. Det blir litt mange ord, i litt for h\u00f8yt tempo, for amat\u00f8rrapperne ved lykkens portal, men de gj\u00f8r langt p\u00e5 vei opp for seg med stor innsatsvilje. I likhet med mange av \u00e5rets l\u00e5ter st\u00e5r Henrik Selnes for produksjonen, og her leverer han et melodi\u00f8st drop som er et av feltets mest fengende. Midt i laget p\u00e5 alle vis.", "Utvalgt linje:  \u00ab Leita leng, no har vi funne frem, vippsa 15 tusen og der va vi hjem\u00bb", "Terningkast 3", "Da kommer By\u00e5sen-russen med en hardere l\u00e5t, b\u00e5de i tekst og musikk, og det rappes med tidvis bra autoritet. Fors\u00f8ksvis provokativ, By\u00e5sens l\u00e5t er blant bidragene som g\u00e5r lengst i \u00e5 lange ut mot andre skoler. Her f\u00e5r b\u00e5de strindarussens \u00f8konomistyring og heimdalsrussens seksuelle legning sitt. Ikke minst serverer de en betimelig kritikk av enkelte skolers manglende evne til \u00e5 lage noe selv. Musikalsk skiller ikke l\u00e5ten seg veldig ut, men den har et sprettent og godt drop. Jo da, By\u00e5sen-l\u00e5ten b\u00e6rer den breiale stilen greit.", "Utvalgt linje:  \u00abForbruksl\u00e5net r\u00e5de h\u00f8yt p\u00e5 Strinda, luksusfellen neste: \u00abd\u00e6\u00e6h det blir minna\u00bb\u00bb", "Terningkast 3", "\u00abSjer d\u00e6 i mai, itj drikk for my\u00bb, er et snusfornuftig budskap i Charlottenlunds l\u00e5t, heldigvis sparker den mer fra seg andre steder. L\u00e5ten er litt all over the place , fra moralisering til r\u00e5 dissing, men helheten er energisk nok. Ogs\u00e5 musikalsk er den variabel. Droppet mangler den virkelig tunge, deilige bassen, men det er forfriskende \u00e5 h\u00f8re et mellomspill med melodi\u00f8s vokal. Samtidig tas l\u00e5ten helt ned i hvilepulstempo mot slutten, f\u00f8r den freser av g\u00e5rde i en frenetisk avslutning. Et av feltets dristigste musikalske grep, selv om det ikke sier all verden.", "Utvalgt linje:  \u00abClubrats og sellouts e overalt p\u00e5 jorda, men vil du ha norgestoppen m\u00e5 du p\u00e5 Thora\u00bb", "Terningkast 2", "V\u00e5r anmelder likte Heimdals bidrag best i fjor , men de klarer ikke \u00e5 f\u00f8lge helt opp med denne. \u00abForm en H\u00bb handler stort sett om at Heimdalrussen er best til \u00e5 drikke, oppbygningen er morsom og ganske original - synd at selve droppet blir veldig pinglete og anonymt i forhold. Rappingen er av tvilsom teknisk kvalitet, men det st\u00e5r ikke p\u00e5 innsatsen. Det gir l\u00e5ten et forfriskende r\u00f8lpete preg som gir energi og som faktisk l\u00f8fter den opp fra det helgr\u00e5.", "Utvalgt linje:  \u00abDie another day sa Bond og letta p\u00e5 en shot, p\u00e5 skole rett fra nachpiel og eksamen blir best\u00e5tt\u00bb", "Terningkast 4", "Kan det v\u00e6re sant? Ikke bare ei, men to jenter p\u00e5 vokal? Etter \u00e5 ha levert fjor\u00e5rets mest originale (og kontroversielle) russel\u00e5t fra Trondheim med \u00abKatta'ru i benken\u00bb, er Katta hakket mer konforme i \u00e5r med en l\u00e5t som musikalsk l\u00e5ter mer eller mindre som alle andres. De skal ha for en anelse mer hjemmesnekra preg som gir et lekent overskudd, en fin saksofondel, samt noen artige oneliners i disseversene. Rappingen er tidvis svak og droppet i kjedeligste laget \u2013 men det dundrer virkelig l\u00f8s p\u00e5 en kul sisterunde.", "Utvalgt linje:  \u00abP\u00e5 Cha slit dem hardt, jentan klippe h\u00e5r, og guttan g\u00e5r p\u00e5bygg - \u00e5r etter \u00e5r\u00bb", "Terningkast 2", "KVT skal feste til den smootheste og proffeste l\u00e5ten i feltet, dessverre er den ogs\u00e5 den mest upersonlige (i knallhard konkurranse med Tiller). Kj\u00f8pt inn fra produsenter og vokalist fra \u00d8stlandet, har l\u00e5ten en tittel og tekst som pr\u00f8ver \u00e5 plassere skolen som jetset og overklasse \u2013 men det skinner gjennom at l\u00e5ten er banket ut p\u00e5 autopilot med skolenavnet limt inn unaturlig et par steder. (\u00ab13 \u00e5r med skolegang er over, KVT, vi kliner til jeg lover\u00bb ). Mer melodi\u00f8s enn resten, med snev av r&b, f\u00e5r den et ekstra terning\u00f8ye for \u00e5 faktisk v\u00e6re en h\u00f8rbar l\u00e5t for folk uten promille \u2013 men lukta av russel\u00e5tfabrikk blir for sterk.", "Utvalgt linje:  \u00abBallen i m\u00e5l vi er p\u00e5 landslaget i drekking, overklasselivet skaffer hook p\u00e5 en melding\u00bb", "Terningkast 2", "Malvikrussens l\u00e5t skiller seg ut med sin utelukkende godhjerta og nesten sentimentale hyllest til skole og kameratskap. \u00abPlassen som e i utkant\u2019n av byn, Tru det eller ei \u2013 e faktisk litt av et syn\u00bb , melder de, og fortsetter: \u00abJa vi bynt p\u00e5 en skole, hadd sett bedre daga, men vi gikk der sammen og ingen av oss klaga\u00bb . Er det rektor som har skrevet teksten? L\u00e5ten l\u00f8ftes noe av et ganske fengende drop, men rappingen lider under \u00e5 v\u00e6re stotrende og urytmisk. Sympatisk og s\u00f8tt, men for kjedelig!", "Utvalgt linje:  \u00abOpplevelsan, minnan, turan og sangan, vi kj\u00e6ms alltid te \u00e5 minnes dem f\u00f8rste gangan\u00bb", "Terningkast 3", "Selvironien allerede i tittelen lover bra for landbruksskolens l\u00e5t, mens den kantete og syrete musikken representerer et friskt pust. S\u00e5 viser det seg at teksten ikke har noe mer ved seg, den utnytter ikke by-land-motsetningen og sier egentlig ikke noe som helst. De n\u00f8yer seg ogs\u00e5 med to korte vers, stort sett uten minneverdige rim. Et godt utgangspunkt sl\u00f8ses dermed nesten bort. Men musikken er kul, da.", "Utvalgt linje:  \u00abDet er vers 2, og no ska vi diss, la oss start med Tillers \u00abRenessansen\u00bb, for n\u00e5 piss\u00bb", "Terningkast 3", "\u00abI \u00e5r e \u00e5ret der hyll st\u00e5r over diss, vi gidd itj bry oss om andres piss\u00bb , heter i \u00e5rets Strinda-l\u00e5t. En av skolene som hyppigst disses av andre, fokuserer dermed heller p\u00e5 egen skoles fortreffelighet. Morsomt blir det derfor aldri, men de gjennomf\u00f8rer \u00f8velsen med litt mer stil og oppfinnsomhet enn Malvik. Rappingen er delvis ok, men musikken litt for slapp og anonym. Alt helt p\u00e5 det jevne.", "Utvalgt linje:  \u00abBabes'n p\u00e5 strinda, \u00f8verst p\u00e5 lista, f\u00e5r kem dem vil ha, og alle blir frista, jentan har alt, klasse og eleganse, andre gutta har ingen sjanse\u00bb", "Terningkast 4", "Stormrussen leverer noe av den mer infame dissingen blant \u00e5rets l\u00e5ter, og f\u00f8lger opp med rapping i \u00f8vre skikt og et tydelig drop fra produsent Benjamin Sahba som fester seg som det skal. Det er ikke et originalt nanosekund i l\u00f8pet av l\u00e5ten, russel\u00e5t-formelen f\u00f8lges til punkt og prikke, n\u00e5r det er sagt er alle elementer til gjengjeld bunnsolid gjennomf\u00f8rt. Dette henger sammen.", "Utvalgt linje:  \u00abGresset e gr\u00f8nner p\u00e5 andre sida, kanskje ikke sant, men gress har dem my av, Cha - tre\u00e5rig utdanning som langer, n\u00e5r snuten kj\u00f8re batong oppi rumpa blir det anger\u00bb", "Terningkast 1", "Au da. Tillerrussen har m\u00e5ttet hyre inn osloartisten Chris Baco, og resultatet er en generisk russel\u00e5t med en enda mer generisk tekst der \u00abTiller\u00bb kunne v\u00e6rt byttet ut med hvilken som helst annen skole i Norge. \u00abS\u00e5 vi fester som det er v\u00e5r siste dag, Tiller holder sammen alltid god moral\u00bb. Ok. Disse l\u00e5tene, \u00abRenessansen\u00bb i h\u00f8yeste grad intet unntak, mangler nok s\u00e6rpreg som det er \u2013 om en ikke skal fjerne siste rest ved \u00e5 ikke bidra selv med lokal vokal eller tekst. Fra samleb\u00e5ndet og inn i glemselen.", "Utvalgt linje:  \u00abVi er underdogs, men gj\u00f8r det big, henda i v\u00e6ret, og popp en pils\u00bb"]}, {"field": "category0", "value": "kultur"}, {"field": "contenthash", "value": "b797c5dab5a5cf0935d4b04deae2793465a35fd8455cde70aae7cd5e41b71945"}, {"field": "createtime", "value": "2016-05-03T17:26:07.000Z"}, {"field": "description", "value": "Det eneste mer forutsigbart enn formen p\u00e5 \u00e5rets russel\u00e5ter, er mangelen p\u00e5 jenter i hovedrollene. Les v\u00e5r anmelders dom."}, {"field": "dominantimage", "value": "http://www.adressa.no/incoming/article12686188.ece/dic8rd/ALTERNATES/w980-default/doc6peedua5ykzho0nle9z.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/74ddfe8c5eb4787b8bc47a7c134682238334ca30.jpg?5895ae76"}, {"field": "dominantthumbnaildimensions", "value": "300x169"}, {"field": "heading", "value": ["\u00abEr det rektor som har skrevet teksten?\u00bb -adressa.no", "1. Bybroen-russen: Golden Bridge", "2. By\u00e5sen-russen: \u00abVille vesten\u00bb", "3. Charlottenlund-russen: \u00abNew Chapter\u00bb", "4. Heimdal-russen: \u00abForm en H\u00bb", "5. Katta-russen: \u00abRakatta (raketta fra Katta)\u00bb", "6. KVT-russen: \u00abBeau Monde\u00bb", "7. Malvik-russen: \u00abDet her e \u00e5ret\u00bb", "8. Skjetlein-russen: \u00abKugalskap i mai\u00bb", "9. Strinda-russen: \u00abEmpire\u00bb (3)", "10. Thora Storm-russen: \u00abStempla for livet\u00bb", "11. Tiller-russen: \u00abRenessansen\u00bb"]}, {"field": "id", "value": "74ddfe8c5eb4787b8bc47a7c134682238334ca30"}, {"field": "keyword", "value": ["russefeiring", "Russ", "Musikk", "Musikkanmeldelser"]}, {"field": "keywords", "value": "russefeiring,Russ,Musikk,Musikkanmeldelser"}, {"field": "kw-category", "value": "kultur"}, {"field": "kw-concept", "value": ["l\u00e5t", "skrevet teksten", "\u00e5rets l\u00e5ter", "skole"]}, {"field": "kw-entity", "value": ["renessansen", "chapter", "storm", "by\u00e5sen", "strinda", "bybroen", "\u00f8stlandet", "bond", "heimdals", "tiller", "charlottenlunds", "tru", "shakespeare", "thora", "heimdalrussen", "katta", "bridge", "cha"]}, {"field": "kw-location", "value": ["norge", "malvik", "trondheim"]}, {"field": "kw-pageclass", "value": "article"}, {"field": "kw-person", "value": ["chris baco", "beau monde", "benjamin sahba", "henrik selnes"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article12686188.ece/dic8rd/ALTERNATES/w980-default/doc6peedua5ykzho0nle9z.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abEr det rektor som har skrevet teksten?\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/05/03/%C2%ABEr-det-rektor-som-har-skrevet-teksten%C2%BB-12685697.ece"}, {"field": "pageclass", "value": null}, {"field": "publishtime", "value": "2016-05-03T18:23:22.000Z"}, {"field": "recs-articleid", "value": "12685697"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-05-03T18:23:22.000Z"}, {"field": "recs-rawtitle", "value": "\u00abEr det rektor som har skrevet teksten?\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det eneste mer forutsigbart enn formen p\u00e5 \u00e5rets russel\u00e5ter, er mangelen p\u00e5 jenter i hovedrollene. Les v\u00e5r anmelders dom."}, {"field": "thumbnail", "value": "http://content-thumbnail.cxpublic.com/content/thumbnail200x150/74ddfe8c5eb4787b8bc47a7c134682238334ca30.jpg?5895ae76"}, {"field": "thumbnailfullheightdimensions", "value": "200x3402"}, {"field": "timestamp", "value": "2017-02-04T10:35:34.000Z"}, {"field": "title", "value": "\u00abEr det rektor som har skrevet teksten?\u00bb"}, {"field": "url", "value": "http://www.adressa.no/kultur/2016/05/03/%c2%abEr-det-rektor-som-har-skrevet-teksten%c2%bb-12685697.ece"}, {"field": "urlhash", "value": "74ddfe8c5eb4787b8bc47a7c134682238334ca30"}], "score": 0.49188393, "siteId": "9222270286501375973", "id": "74ddfe8c5eb4787b8bc47a7c134682238334ca30"}

