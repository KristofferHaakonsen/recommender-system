{"fields": [{"field": "modifiedtime", "type": "time", "value": "2014-10-06T12:12:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "per christiansen"}, {"field": "body", "value": ["Saken oppdateres.", "\u2013 Farger p\u00e5 bygninger er ingen privatsak. Det er naboen som ser fargen p\u00e5 huset ditt, ikke du. 99 prosent bruker en bygning fra utsiden, og fargen er derfor et sv\u00e6rt viktig offentlig anliggende, sier professor Alex Booker p\u00e5 Institutt for byggekunst, form og farge ved NTNU. Han er bekymret over manglende fargeglede hos arkitekter og huseiere.", "I Trondhjems Kunstforening viser NTNU Light & Colour Group for tiden utstillingen \u00abFarge i byen\u00bb med en rekke eksempler p\u00e5 hvordan Trondheim og andre byer er fargesatt f\u00f8r og n\u00e5. Utstillingen er satt sammen av Alex Booker og hans kolleger, professor Barbara Matusiak og professor II, Kine Angelo. Gruppen sto ogs\u00e5 bak en internasjonal konferanse om temaet da utstillingen \u00e5pnet i slutten av september.", "\u2013 Tendensen til gr\u00e5ere omgivelser var klar da vi begynte \u00e5 arbeide med utstillingen for 1 1/2 \u00e5r siden. Og utviklingen har bare fortsatt i samme retning. I Trondheim blir f.eks. en stadig st\u00f8rre del av M\u00f8llenberg malt gr\u00e5, og det blir ikke lenger brukt kontrastfarger for \u00e5 fremheve detaljer p\u00e5 husene, sier Booker.", "Noen enkel forklaring p\u00e5 den gr\u00e5 trenden har han ikke, men viser til at mer enn 3/4 av bilene som selges i Norge ligger i et \u00abfarge\u00bb-spekter fra hvitt via gr\u00e5tt til svart.", "\u2013 Dette antyder at fargene forsvinner som en del av en moderne moteretning. Dette kan ogs\u00e5 arkitekter, utbyggere og huseiere v\u00e6re p\u00e5virket av. Ved nybygg og salg antas det at gr\u00e5tt er det folk vil ha, antyder Booker om denne tydelige forkj\u00e6rligheten for \u00abtr\u00f8ndergr\u00e5tt\u00bb.", "Det har v\u00e6rt ulike moter og skiftende syn p\u00e5 farge ogs\u00e5 f\u00f8r. Protestene var store da den hvite Stiftsg\u00e5rden ble malt gul oker f\u00f8r signingen av kong Olav i 1958. Motsatt var synet p\u00e5 hvitt p\u00e5 midten av 1800-tallet da Harmonien ble malt s\u00e5 skinnende hvit at noen mente det kunne v\u00e6re til skade for \u00f8ynene. Fargeskiftet p\u00e5 Stiftsg\u00e5rden var en del av en helhetlig fargeplan for Munkegata som var utarbeidet av professor Arne E. Holms, arkitekten og billedkunstneren som var grunnlegger og mange\u00e5rig leder av Form og farge-instituttet p\u00e5 Gl\u00f8shaugen. Planen var basert p\u00e5 fargepr\u00f8ver fra byens eldre bebyggelse, malerier og prospekter og hadde en palett av duse okerfarger, i et spekter fra r\u00f8dt via gult og gr\u00f8nt til bl\u00e5tt.", "\u2013 P lanen fikk stor anerkjennelse og ble bel\u00f8nnet med A.C. Houen Fonds diplom. Helt gjennomf\u00f8rt ble den imidlertid ikke, og i dag er det ikke igjen s\u00e5 mange spor av den, sier Booker. I tillegg til Stiftsg\u00e5rden er Holms jordfarger tydeligst i husrekken p\u00e5 \u00f8stre side av gata mellom Erling Skakkes gate og Torvet.", "En intakt fargesetting av Holm, i en skarpere tone, finnes p\u00e5 et terrassert rekkehus nederst i Viktor Baumanns vei p\u00e5 Sverresborg. Booker ser dette som et godt eksempel p\u00e5 fargebruk og arkitektur i et harmonisk samspill, med klare positive virkninger for n\u00e6rmilj\u00f8et.", "\u2013 Gode og samstemte farger gir en god opplevelse, mener han.", "Fra senere \u00e5r viser Booker til noen av arbeidene til sin tidligere kollega p\u00e5 instituttet, Bruno Lundstr\u00f8m. Den svenskf\u00f8dte kunstneren og fargeeksperten utviklet bl.a. en fargeplan for hele Gl\u00f8shaugen, kornsiloene p\u00e5 Ila pir, Nordre Ilevollen og Buran.", "\u2013 I dag blir vi som fagfolk ikke brukt i samme grad, mener han.", "Av andre gode eksempler trekker Booker frem kunstneren Edith Lundebrekkes integrerte utsmykning av de nye brannstasjonene i Trondheim, med vesentlig vekt p\u00e5 fargebruk og \u00e9n dominerende farge p\u00e5 hver av de fire stasjonene. Flere arkitektkontorer fortjener ogs\u00e5 ros for sin bevisste fargebruk b\u00e5de p\u00e5 treverk og betong. Et av disse er Skibnes Arkitekter som gjennom mange \u00e5r har forent form og farge, senest i studentboligene ved Lerkendal med store murflater pusset i ulike farger. Fra utlandet viser han p\u00e5 utstillingen bilder fra flere storbyer, der farge er bevisst brukt for \u00e5 skape trivsel og milj\u00f8. Skrekkeksempler er det heller ikke vanskelig \u00e5 finne, som en eldre husrekke i Bergen, tidligere malt i ulike farger, men n\u00e5 redusert til en sammenhengende gr\u00e5 rekke.", "\u2013 Selv om moten sier gr\u00e5tt, b\u00f8r farger velges ut ifra andre kriterier. God og bevisst fargebruk tar b\u00e5de hensyn til omgivelsene og de tradisjonelle fargene i omr\u00e5det. God fargebruk skaper glede, sier Booker.", "\u2013 Alt blir s\u00e5 lys og lett med gode farger, sier Kjell Kristiansen som har bodd i rekkehuset i 40 \u00e5r. De siste 25 har han v\u00e6rt formann i styret for AS Rekkehus, som under sitt stolte navn samler beboerne i de 18 leilighetene.", "Det terrasserte rekkehuset ble bygd i 1951/52 med Ingemand Dale som arkitekt. Huset besto av seks treetasjes seksjoner i betong, men fikk et utseende som skj\u00f8nnhetsr\u00e5det i Strinda kommune ikke var forn\u00f8yd med. Dette var det st\u00f8rste bolighuset som til da var bygd i StrindaI og virket sikkert fremmedartet i de landlige omgivelsene den gang, spesielt med sine harde betongfasader. \u00abDales skandale\u00bb ble byggverket humoristisk kalt p\u00e5 folkemunne.", "\u2013 Skj\u00f8nnhetsr\u00e5det krevde at huset skulle kles med t\u00f8mmermannspanel og males. Etter paneling ble hele rekkehuset malt gult og fikk av den grunn oppnavnet \u00abGulostan p\u00e5 By\u00e5sen\u00bb, sier Kjell Kristiansen.", "Noe ensformig ble det kanskje med bare \u00e9n farge p\u00e5 hele det store huset, og snart ble det utlyst en konkurranse om fargesetting av \u00abRekkehuset i Tvetesvingen\u00bb som var et mer formelt navn. Her var det professor Arne E. Holm vant frem med sin fargeplan, som siden har satt sitt tydelige preg p\u00e5 huset.", "\u2013 Noen diskusjon om fargen har det nok v\u00e6rt. Men da vi fikk et brev fra byantikvar Gunnar Houen med anmodning om at vi holdt fast p\u00e5 fargene og de rette fargenyansene, var vi likevel ikke i tvil om hva som var det riktige. I sommer malte vi langsiden mot nord\u00f8st p\u00e5 dugnad, og neste \u00e5r skal vi ta motsatt side med balkongene, forteller Kristiansen, som legger til at beboerne ogs\u00e5 er enig om \u00e5 beholde rekkehusets arkitektoniske preg. Det kom bl.a. til syne under en diskusjon om eventuell ombygging av balkongene for en tid tilbake.", "Flere firmaer var opprinnelig deleiere av AS Rekkehus. NTH hadde alle de seks fireroms leilighetene, f\u00f8r de etter hvert ble kj\u00f8pt av beboerne privat. Et stort pluss med boligene er det store hageanlegget.", "\u2013 P\u00e5 70-tallet var det 26 barn her p\u00e5 det meste, og vi hadde skirenn i hagen her. S\u00e5 forsvant alle etter hvert, f\u00f8r vi har f\u00e5tt igjen flere unge familier de senere \u00e5rene, sier Kjell Kristiansen og antyder med det at farger fortsatt frister."]}, {"field": "category0", "value": "pluss"}, {"field": "contenthash", "value": "b0bf10f0b60f06ebeb9176e1bb865f82fe3bc7465636804c59f4e55a898b2cc4"}, {"field": "createtime", "value": "2016-02-04T19:37:05.000Z"}, {"field": "description", "value": "Fargene er i ferd med \u00e5 forsvinne fra bybildet. Stadig flere hus males i hvitt og gr\u00e5tt."}, {"field": "dominantimage", "value": "http://www.adressa.no/pluss/article10202683.ece/ALTERNATES/w980-default/nhthusfarger1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8d62e286902589e910207a37d63879c810a3aebe.jpg?597e339f"}, {"field": "dominantthumbnaildimensions", "value": "300x169"}, {"field": "heading", "value": ["Husfargen ingen privatsak -adressa.no", "\u00abTr\u00f8ndergr\u00e5tt\u00bb", "Skiftende fargesyn", "Gode eksempler", "Farger frister", "- Husene skulle males", "Barnefamiliene tilbake"]}, {"field": "id", "value": "8d62e286902589e910207a37d63879c810a3aebe"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-concept", "value": ["terrassert rekkehus", "malt gul", "bevisst fargebruk", "farge"]}, {"field": "kw-entity", "value": ["lerkendal", "skibnes arkitekter", "strinda", "m\u00f8llenberg", "institutt", "strindai", "tvetesvingen", "a.c. houen fonds", "gulostan", "rekkehus", "nordre ilevollen og buran", "houen fonds", "gl\u00f8shaugen", "rekkehuset", "colour group", "nordre ilevollen", "by\u00e5sen", "trondhjems kunstforening", "olav", "harmonien", "sverresborg", "stiftsg\u00e5rden", "torvet", "u. han", "form", "light", "munkegata", "kine angelo", "farge"]}, {"field": "kw-location", "value": ["trondheim", "norge", "bergen", "ila"]}, {"field": "kw-pageclass", "value": "article"}, {"field": "kw-person", "value": ["gunnar houen", "barbara matusiak", "ingemand dale", "arne e. holm", "viktor baumanns", "edith lundebrekkes", "alex booker", "erling skakkes", "bruno lundstr\u00f8m", "kjell kristiansen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10202683.ece/ALTERNATES/w980-default/nhthusfarger1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Husfargen ingen privatsak"}, {"field": "og-type", "value": "article"}, {"field": "og-url", "value": "http://www.adressa.no/pluss/article10202686.ece"}, {"field": "pageclass", "value": ["article"]}, {"field": "publishtime", "value": "2014-10-06T10:35:39.000Z"}, {"field": "recs-articleid", "value": "10202686"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-10-06T10:35:39.000Z"}, {"field": "recs-rawtitle", "value": "Husfargen ingen privatsak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Fargene er i ferd med \u00e5 forsvinne fra bybildet. Stadig flere hus males i hvitt og gr\u00e5tt."}, {"field": "thumbnail", "value": "http://content-thumbnail.cxpublic.com/content/thumbnail200x150/8d62e286902589e910207a37d63879c810a3aebe.jpg?597e339f"}, {"field": "thumbnailfullheightdimensions", "value": "200x2199"}, {"field": "timestamp", "value": "2017-07-30T19:29:35.000Z"}, {"field": "title", "value": "Husfargen ingen privatsak"}, {"field": "url", "value": "http://www.adressa.no/pluss/article10202686.ece"}, {"field": "urlhash", "value": "8d62e286902589e910207a37d63879c810a3aebe"}], "score": 0.6908791, "siteId": "9222270286501375973", "id": "8d62e286902589e910207a37d63879c810a3aebe"}

