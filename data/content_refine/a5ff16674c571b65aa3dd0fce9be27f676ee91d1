{"fields": [{"field": "modifiedtime", "type": "time", "value": "2013-10-23T13:42:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar bonsaksen"}, {"field": "body", "value": ["Saken oppdateres.", "Tidlig p\u00e5 80-tallet skrev kritiker-guruen, professor Willy Dahl: \u00abHan (Eidem) representerer det verste ved alt norsk skriveri: Denne snusfornuftige uvitenheten som har l\u00e6rt seg noen stilistiske trick og kan ramle i vei om hva som helst.\u00bb \u2013 Men stadig flere trykket hedmarkingen til sitt bryst som en stilens og underfundighetens mester, en \u00e5ndelig slektning av Nils Kj\u00e6r. Sistnevnte kalte sine prosatekster for \u00abepistler\u00bb; Eidem brukte betegnelsen flanerier. Verbet \u00e5 flanere kan oversettes med \u00e5 slentre gatelangs.", "Gjennom \u00e5rene skulle korrespondenten fra Hamar f\u00e5 slentre uhemmet mot alle himmelretninger. At han ble magister i litteraturhistorie, la han tilsynelatende liten vekt p\u00e5. Han kunne dukke opp over hele Europa, med avstikkere til de \u00f8vrige verdensdeler. Overalt fant han noe \u00e5 skrive om \u2013 det er n\u00e5 en gang journalistens jobb, men dette eksemplaret av arten hadde en sjelden evne til \u00e5 observere folk og hendelser som de fleste ikke la merke til, og med vendinger som bet seg fast i leserne.", "I ungdommen var han gl\u00f8dende Motdagist; som moden mann gikk han ikke \u00e6rend for noen ideologi. Stykkene hans ble antatt i organer fra Alf Larsens Janus til Erling Falks Mot Dag, senere fra Farmand til Orientering. Blant de utallige personligheter han m\u00f8tte var krigshelten marskalk Mannerheim, Leo Trotskij, Arthur Koestler, Rainer Maria Rilke, Andr\u00e9 Gide, Aldous Huxley, Walt Disney, pave Pius 12. og bokseren Sonny Liston, men ogs\u00e5 folk som Oline fra Romedal og Lars i Lofoten. Reflektert slutter han seg til Stefan Zweigs erfaring: \u00abDet er ikke jeg som opps\u00f8ker begivenhetene. Det er begivenhetene som opps\u00f8ker meg.\u00bb", "Dette synspunktet utdyper han i rent metafysiske ordelag: \u00abVi er under regi. Noe ordner v\u00e5re hendelser, ingen slipper fri. Noe trekker oss efter h\u00e5ret gjennom en historie, puffer oss inn i stadig nye scener som skal spilles til ende.\u00bb", "Forfatteren  Eidem hadde fra 1947 utgitt b\u00e5de skuespill, romaner og teaterkritikk. Men det var flaneriene som n\u00e5dde det store publikum. Ett av dem, om forfatterens eksentriske bestemor p\u00e5 Hamar, ble lest i NRK radio sist p\u00e5 60-tallet og f\u00f8rte til at jeg selv oppdaget flan\u00f8rens formuleringskunst. Historien finnes i \u00abZikzak\u00bb (1967); andre samlinger er \u00abKefir og Chianti\u00bb, \u00abSett fra Sirius\u00bb, \u00abDet fjerde \u00f8ye\u00bb, \u00abFlaskepost\u00bb, \u00abKarjol\u00bb, \u00abGoddag og adj\u00f8 til 19 herrer\u00bb og \u00abKall meg Frognertrikken\u00bb. Enkelte av disse aktstykkene kunne vi ha klart oss uten, det skal jeg gi Willy Dahl rett i. Ellers bemerker en av Eidems prominente beundrere , pater Hallvard Rieber-Mohn, at det skal godt gj\u00f8res \u00e5 finne noe mellom himmel og jord de ikke handler om. \u2013 Et mesterstykke med overskriften \u00abAssosiasjoner\u00bb fikk i 1958 plass i Erling Nielsens antologi \u00abNorsk skrivekunst\u00bb.", "Det kunne v\u00e6rt utgitt en egen samling med aforismelignende sitater av Odd Eidem. Her f\u00f8lger noen av mine egne funn rundt omkring i verkene:", "\u00abEn optimist er en mann som tror at en kvinne har avsluttet en telefonsamtale n\u00e5r hun sier Ha det.\u00bb", "\u00abNordmenn er sjelden spontane f\u00f8r de f\u00e5r tenkt seg om.\u00bb", "\u00abHvis du ikke venter det uventede, vil du ikke oppleve det.\u00bb", "\u00abEt glidefly daler hvis det ikke f\u00e5r motvind.\u00bb", "\u00abAlt med m\u00e5te, sa bispinnen, hun bedro sin mann med en kapellan.\u00bb", "\u00abJeg har aldri stolt p\u00e5 mennesker som ikke har et sted \u00e5 v\u00e6re fra.\u00bb", "\u00abOfte er det vanskelig \u00e5 skj\u00f8nne andre menneskers forelskelser. Men hva som alltid er ufattelig, er v\u00e5re rivalers sjarm.\u00bb", "\u00abJeg skal si at tiden l\u00f8per fort; f\u00f8r vi vet ordet av det, er det ti \u00e5r siden vi d\u00f8de.\u00bb", "Enkelte metaforer, ordspill og nye kombinasjoner gj\u00f8r ogs\u00e5 inntrykk:", "\u00abInn stiger en melankoli av et menneske.\u00bb", "Okkupasjonen 1940: \u00abDen mest niende av alle niende apriler ...\u00bb", "\u00abTannlegen grep meg i kjeften som om jeg var en avlshingst p\u00e5 Lillehammermarken.\u00bb", "Det ble Alzheimers sykdom som til slutt br\u00f8t ned Eidems liv. Hans kone og kollega, Bj\u00f8rg J\u00f8nsson, som i over to decennier hadde levd med ham vekselvis p\u00e5 Nesodden og i Provence, forteller om denne tragedien i sin portrettbok om ektemannen, \u00abEn penn av honning, en penn av sennep\u00bb (2008):", "\u00abSykdommen kom like plutselig som vinden fra Sahara, og bl\u00e5ste som en t\u00e5ke innover bevissthetens gulv, Han, hvis hele tilv\u00e6relse hadde v\u00e6rt basert p\u00e5 erindring og ord, ville miste hukommelsen og spr\u00e5ket. Snart ville den fantastiske verden som fantes inni ham bli visket ut. Det var ikke bare barndommen han skulle miste, der hans historie begynte, men fortsettelsen: studietiden, ungkarslivet, utenlandsreisene, bohemtilv\u00e6relsen, den uvanlige moren, alt som ble til hans stilistiske kjennemerke.\u00bb", "10. juni 1988 d\u00f8de Odd Eidem hjemme p\u00e5 Nesoddtangen. Tre \u00e5r i forveien h\u00f8rte jeg ham uttale p\u00e5 Fjernsynet i minneord om sin n\u00e6re venn og medarbeider Andr\u00e9 Bjerke: \u00abHan var kunstens gave til v\u00e5rt land.\u00bb", "De ordene kan ogs\u00e5 sies om Eidem selv. Det beste han skapte, vil leve videre s\u00e5 lenge det finnes lesende nordmenn som har oppfattet at det er noe som heter stil."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "0b6b5a14b453a569f763062837ad997e5cf0942529c3653a6262524e635296c9"}, {"field": "createtime", "value": "2016-01-06T07:52:51.000Z"}, {"field": "description", "value": "I dag har Norge som litteraturnasjon en markant hundre\u00e5rsjubilant \u00e5 feire. Odd Eidem ble f\u00f8dt 23. oktober 1913."}, {"field": "dominantimage", "value": "http://www.adressa.no/meninger/article8479445.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5ff16674c571b65aa3dd0fce9be27f676ee91d1.jpg?598b5ac7"}, {"field": "dominantthumbnaildimensions", "value": "300x169"}, {"field": "heading", "value": "Flan\u00f8ren Eidem \u2013 100 \u00e5r -adressa.no"}, {"field": "id", "value": "a5ff16674c571b65aa3dd0fce9be27f676ee91d1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-company", "value": "walt disney"}, {"field": "kw-concept", "value": ["menneske", "flan\u00f8ren", "historie", "mann"]}, {"field": "kw-entity", "value": ["goddag", "erling falks mot dag", "zikzak", "romedal og lars", "fjernsynet", "assosiasjoner", "pius", "alzheimers", "flaskepost", "karjol", "norsk", "oline", "mannerheim", "sirius", "lillehammermarken", "sahara", "motdagist", "provence", "frognertrikken", "orientering", "kefir og chianti", "farmand", "aldous huxley"]}, {"field": "kw-location", "value": ["europa", "hamar", "nesodden", "kall", "nesoddtangen", "norge", "lofoten"]}, {"field": "kw-pageclass", "value": "article"}, {"field": "kw-person", "value": ["alf larsens janus", "stefan zweigs", "leo trotskij", "sonny liston", "rainer maria rilke", "hallvard rieber-mohn", "bj\u00f8rg j\u00f8nsson", "andr\u00e9 bjerke", "andr\u00e9 gide", "willy dahl", "odd eidem", "arthur koestler", "erling nielsens", "nils kj\u00e6r"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8479445.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Flan\u00f8ren Eidem \u2013 100 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8479447.ece"}, {"field": "pageclass", "value": ["article"]}, {"field": "publishtime", "value": "2013-10-23T04:00:00.000Z"}, {"field": "recs-articleid", "value": "8479447"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-10-23T04:00:00.000Z"}, {"field": "recs-rawtitle", "value": "Flan\u00f8ren Eidem \u2013 100 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I dag har Norge som litteraturnasjon en markant hundre\u00e5rsjubilant \u00e5 feire. Odd Eidem ble f\u00f8dt 23. oktober 1913."}, {"field": "thumbnail", "value": "http://content-thumbnail.cxpublic.com/content/thumbnail200x150/a5ff16674c571b65aa3dd0fce9be27f676ee91d1.jpg?598b5ac7"}, {"field": "thumbnailfullheightdimensions", "value": "200x1479"}, {"field": "timestamp", "value": "2017-08-09T18:56:07.000Z"}, {"field": "title", "value": "Flan\u00f8ren Eidem \u2013 100 \u00e5r"}, {"field": "url", "value": "http://www.adressa.no/meninger/kronikker/article8479447.ece"}, {"field": "urlhash", "value": "a5ff16674c571b65aa3dd0fce9be27f676ee91d1"}], "score": 1.0122252, "siteId": "9222270286501375973", "id": "a5ff16674c571b65aa3dd0fce9be27f676ee91d1"}

