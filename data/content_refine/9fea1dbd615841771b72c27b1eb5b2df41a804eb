{"fields": [{"field": "modifiedtime", "type": "time", "value": "2012-04-23T12:48:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I den nye tv-serien \u00abBrigaden\u00bb p\u00e5 NRK f\u00f8lger vi et r\u00f8ykdykkerlag ved en brannstasjon gjennom 26 episoder. Er det like intenst og dramatisk i det virkelige liv - en helt vanlig dag p\u00e5 Trondheim brannstasjon?", "- N\u00e6h, det har aldri v\u00e6rt noe sjekketriks \u00e5 fortelle om yrket mitt, sier brannmann Arne Lien.- Det er bare i USA at brannmenn er helter. S\u00e5 jeg sier heller at jeg jobber i renholdsverket eller er F-16 flyger n\u00e5r jeg er p\u00e5 byen.", "De andre mannfolkene rundt lunsjbordet i kantina nikker og flirer. R\u00f8ykdykkerne p\u00e5 Brigade 3 ved Trondheim brannstasjon har v\u00e6rt p\u00e5 vakt i fire timer. Hittil har det ikke v\u00e6rt en eneste alarm.", "- Vedder p\u00e5 at vi f\u00e5r en utrykning akkurat n\u00e5, mumler en av karene med munnen full av karbonader og ertestuing.", "Og s\u00e5 g\u00e5r alarmen.", "Ikke for kvinner", "Fire timer tidligere var det vaktskifte p\u00e5 brannstasjonen. Avtroppende vaktleder Torbj\u00f8rn Braa rapporterer om en lite begivenhetsrik natt. S\u00e5 forsvinner han ut d\u00f8ra, hjem til en bedre frokost med kona.- Det er ikke alle som ligger og purker bakom kj\u00e6rringr\u00e6va om natta, vet du, gjesper han mot p\u00e5troppende brannmester Arve Flat\u00e5s f\u00f8r han rusler ut i morgenm\u00f8rket.", "I vognhallen venter ni v\u00e5kne brannmenn p\u00e5 brannmesteren. Den eneste kvinnen som noen gang har v\u00e6rt i brigaden, har sluttet for lengst. If\u00f8lge Flat\u00e5s er det de t\u00f8ffe opptakspr\u00f8vene som ekskluderer jentene. De greier ikke styrkekravene.", "- Men det beh\u00f8ver vel ikke v\u00e6re kvinnfolk overalt heller, sier brannmesteren, og skryter av arbeidsmilj\u00f8et.- Jeg vil ikke p\u00e5st\u00e5 at vi har noen utpreget mannskultur. Vi prater mye med hverandre. Skjer det noe privat, kan du ikke g\u00e5 lenge her og henge med hodet f\u00f8r noen sp\u00f8r, sier Flat\u00e5s.- Men vi er ikke s\u00e5 macho som politiet. Vi t\u00f8r \u00e5 vise f\u00f8lelser, og vi gr\u00e5ter p\u00e5 skuldra til hverandre n\u00e5r opplevelsene blir for sterke, sier Arne Lien, og forteller om sin aller verste dag p\u00e5 jobb som r\u00f8ykdykker.- Brannen i General Bangs vei der to barn d\u00f8de, vil jeg aldri glemme. Da kom t\u00e5rene.", "I feil seng Hver morgen er det obligatorisk trenings\u00f8kt. I dag er det innebandy p\u00e5 programmet. Brigade 3 er en veltrent gjeng, men det hindrer ikke enkelte fra \u00e5 satse p\u00e5 h\u00f8y k\u00f8llef\u00f8ring og ufine taklinger for \u00e5 knuse motstanderne.", "- Det er viktig \u00e5 v\u00e6re i god form i dette yrket. Spesielt p\u00e5 natta. Overgangen fra s\u00f8vn til action er ikke noe for hjertepasienter, sier Flat\u00e5s. R\u00f8ykdykkerne bruker mindre enn ett minutt fra alarmen g\u00e5r til de sitter i bilene. Vel og merke hvis de sover i sin egen seng.", "- Hvis du har byttet vakt med noen, og sover p\u00e5 feil side av rommet, hender det at vi dundrer inn i murveggen, forteller Kalle Stigum.N\u00e5r det ikke er brannutrykning, er det alltid en totimers bolk med undervisning klokken ti p\u00e5 formiddagen. Brannmennene har ogs\u00e5 ansvar for flaggheising, helikopterlandinger og isskraping av kumlokk, oppgaver som ikke akkurat oser action. Utrykningsbilene f\u00e5r seg ogs\u00e5 en liten kj\u00f8retur i morgentimene hvis det er tid. - Det er viktig at utstyret er i orden, sier Snorre Juul, og trer gassmaska over ansiktet mens han sjekker radiosamband og lufttrykk. R\u00f8ykdykkernes kl\u00e6r, sko og hjelmer henger alltid klar i bilen. Alarmen kan g\u00e5 n\u00e5r som helst. Og det gj\u00f8r den ogs\u00e5. Midt i et deilig karbonadesm\u00f8rbr\u00f8d sl\u00e5r en automatisk brannvarsler ut i Nordre gate 18.", "Bl\u00e5lys og kaldvatn", "I l\u00f8pet av sekunder er kantina t\u00f8mt, og brigaden sklir elegant ned de seks brannmannsstengene som g\u00e5r fra kantina til vognhallen. I sentrum skvetter folk til alle kanter n\u00e5r de ser bl\u00e5lys og h\u00f8rer sirener. Inne i utrykningsbilen er de to r\u00f8ykdykkerne travelt opptatt med \u00e5 ta p\u00e5 seg underbekledning, hetter, hjelm og sko. Byg\u00e5rden er evakuert. En ekkel lukt av brent kabel siver opp fra kjelleren. Etter litt leting, finner r\u00f8ykdykkerne et lysr\u00f8r der armaturen er svidd. Som de aller fleste brannmenn er ogs\u00e5 Skjalg Ahlstr\u00f8m utdannet h\u00e5ndverker. Med sin elektrikerbakgrunn fikser han lysr\u00f8ret p\u00e5 et par minutter.", "Oppdraget g\u00e5r fort, men lunchen har rukket \u00e5 bli kald n\u00e5r mannskapene er tilbake. Et nytt fors\u00f8k p\u00e5 \u00e5 spise blir igjen avbrutt av alarmen. Denne gangen er det brannmelding fra et eldresenter i Ila. En eldre dame steker pannekaker - s\u00e5 her er det r\u00f8yk uten ild.", "P\u00e5 tur inn til stasjonen, g\u00e5r en ny alarm. Denne gangen er det en vannlekkasje p\u00e5 \u00d8ya.- De unge vil ha action hele tiden, men man blir litt lei bl\u00e5lys og kaldvatn, innr\u00f8mmer Arne Lien, som har v\u00e6rt brannmann i over 20 \u00e5r.- Hverdagen er nok ikke fullt s\u00e5 glamor\u00f8s og dramatisk som i tv-serien, nei sier en av karene.- Ikke er det s\u00e5 mye intriger og Hotell C\u00e6sar-fakter heller.", "Om intrigene mangler, s\u00e5 er det ikke mangel p\u00e5 gode historier. Dette er karer som b\u00e5de har blitt bl\u00e5st ut av brennende boliger p\u00e5 grunn av overtenning og som har slukket branner ved \u00e5 pisse p\u00e5 flammene.- Det er vel historier \u00e5 dra for damene p\u00e5 \u00e5rets julebord p\u00e5 Monte Cristo?- N\u00e6hvi eter oss alldeles ut av det, vet du. Det ender alltid med at vi bare blir liggende p\u00e5 sofaen og raper, sukker Arne Lien.", "Fakta om brigaden", "* Brigade 3 er ett av fire vaktlag i Trondheim brannvesen.* Den best\u00e5r av 21 mann fordelt p\u00e5 tre stasjoner - sentrum, syd og \u00f8st.* Brannmennene i brigaden jobber 42 timer per uke, annen hver helg, og enten julaften eller nytt\u00e5rsaften.* Grunnl\u00f8nna for en brannkonstabel med ti \u00e5rs ansiennitet er 235 000 kroner pluss tillegg for turnus p\u00e5 40 000- 50 000 kroner i \u00e5ret.* Pensjonsalderen for brannmenn er 58 \u00e5r* Det stilles ingen spesielle krav til utdanning for all oppl\u00e6ring vil skje internt, men folk med praktisk bakgrunn blir ofte foretrukket."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "4dd81c810e43e4e8b7be292567c39e593cfdb31e105c34dad829582f41c0f2cf"}, {"field": "createtime", "value": "2016-06-12T02:02:34.000Z"}, {"field": "description", "value": "I USA har de heltestatus. Her hjemme egen tv-serie. Men fortsatt p\u00e5st\u00e5r brannmenn at de ikke har draget. GALLERI Se bildene av Trondheims brigade"}, {"field": "dominantimage", "value": "http://www.adressa.no/incoming/article1054737.ece5/ALTERNATES/w980-default/ver2%20brann"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9fea1dbd615841771b72c27b1eb5b2df41a804eb.jpg?59808882"}, {"field": "dominantthumbnaildimensions", "value": "300x169"}, {"field": "heading", "value": "De virkelige heltene -adressa.no"}, {"field": "id", "value": "9fea1dbd615841771b72c27b1eb5b2df41a804eb"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["alarm", "brannmenn", "r\u00f8ykdykker", "virkelige heltene", "trondheim brannstasjon", "brigade"]}, {"field": "kw-entity", "value": ["nordre", "\u00f8ya", "brigaden", "general bangs", "brigade 3", "kalle stigum", "hotell c\u00e6sar"]}, {"field": "kw-location", "value": ["monte cristo", "trondheim", "ila"]}, {"field": "kw-pageclass", "value": "article"}, {"field": "kw-person", "value": ["snorre juul", "torbj\u00f8rn braa", "arve flat\u00e5s", "skjalg ahlstr\u00f8m", "arne lien"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1054737.ece5/ALTERNATES/w980-default/ver2%20brann"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De virkelige heltene"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article82923.ece"}, {"field": "pageclass", "value": ["article"]}, {"field": "publishtime", "value": "2002-11-23T15:37:44.000Z"}, {"field": "recs-articleid", "value": "2601722"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-11-23T15:37:44.000Z"}, {"field": "recs-rawtitle", "value": "De virkelige heltene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "I USA har de heltestatus. Her hjemme egen tv-serie. Men fortsatt p\u00e5st\u00e5r brannmenn at de ikke har draget. GALLERI Se bildene av Trondheims brigade"}, {"field": "thumbnail", "value": "http://content-thumbnail.cxpublic.com/content/thumbnail200x150/9fea1dbd615841771b72c27b1eb5b2df41a804eb.jpg?59808882"}, {"field": "thumbnailfullheightdimensions", "value": "200x1291"}, {"field": "timestamp", "value": "2017-08-01T13:56:18.000Z"}, {"field": "title", "value": "De virkelige heltene"}, {"field": "url", "value": "http://www.adressa.no/nyheter/trondheim/article82923.ece"}, {"field": "urlhash", "value": "9fea1dbd615841771b72c27b1eb5b2df41a804eb"}], "score": 0.43233466, "siteId": "9222270286501375973", "id": "9fea1dbd615841771b72c27b1eb5b2df41a804eb"}

