{"fields": [{"field": "modifiedtime", "type": "time", "value": "2015-05-03T08:27:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["b\u00e5rd ove molberg", "marianne t\u00f8nset"]}, {"field": "body", "value": ["Saken oppdateres.", "Marbella/Gibraltar: \u2013 Herr Reitan visste utmerket godt hva han var med p\u00e5, sier Carlos Ya\u00f1ez, statsadvokat og leder for antikorrupsjonsenheten i Marbella.", "P\u00e5 skrivebordet hans ligger tiltalebeslutningen der Ya\u00f1ez ber om elleve \u00e5rs fengsel for kolonialmajoren fra Trondheim, if\u00f8lge Kapital den rikeste personen bosatt i Norge.", "Les hva Reitans pressetalsperson svarer: - Reitan hadde full tillit til advokaten", "9. september 2011. Rema-gr\u00fcnder Odd Reitan er i Marbella p\u00e5 den spanske Solkysten for \u00e5 feire 60-\u00e5rsdagen. Rundt 200 venner, familiemedlemmer og forretningsforbindelser er fl\u00f8yet inn i et chartret fly fra Norge, og busset til Reitans ferieeiendom i det luksuri\u00f8se boligomr\u00e5det Sierra Blanca.", "F\u00f8r gjestene sluses p\u00e5 r\u00f8d l\u00f8per inn gjennom porten, stiller jubilanten opp for pressefotografene, if\u00f8rt hvite bukser, hvit skjorte, hvit hatt og solbriller.", "Det pressefolkene ikke vet, er at 60-\u00e5rsfeiringen har en lei bismak. Dagen f\u00f8r selve bursdagsfesten har Reitan hatt gjester som slett ikke kom for \u00e5 feste.", "Se video: Gikk p\u00e5 kunstjakt hos Reitan", "Statsadvokat Carlos Ya\u00f1ez leder f\u00f8lget som kommer p\u00e5 befaring, samtidig som boligen klargj\u00f8res for fest.", "Helt siden 2006 har politiet i Marbella etterforsket en st\u00f8rre skattesak, der Reitan var blant de f\u00f8rste navnene som dukket opp.", "Siden Reitan likevel er i Marbella, er Ya\u00f1ez kommet for \u00e5 sjekke om det stemmer at nordmannen har sikret seg innbo, kunstgjenstander og antikviteter verdt 46 millioner kroner (5,5 millioner euro) da boligen ble kj\u00f8pt, slik det fremg\u00e5r av et hemmelig dokument politiet har funnet p\u00e5 PC-en til Reitans spanske advokat, Domingo Cuadra Morales.", "Kj\u00f8pesummen som ble innrapportert til spanske myndigheter, er p\u00e5 bare 29 millioner kroner (3,5 millioner euro), if\u00f8lge Ya\u00f1ez. I avh\u00f8r skal Reitan ha sagt at han betalte 75 millioner kroner (9 millioner euro) for eiendommen, alt inkludert.", "\u2013 Vi dro til Reitans hus for \u00e5 se om det fantes verdifulle kunstgjenstander der. Vi s\u00e5 ingen, forteller statsadvokat Ya\u00f1ez til Adresseavisen.", "\u2013 Det fantes malerier, men de var mer som de som henger p\u00e5 veggen her, sier Ya\u00f1ez og gestikulerer mot de tre falmede bildene p\u00e5 sitt eget lille kontor.", "Kunstgjenstandene statsadvokaten ikke klarte \u00e5 spore opp i luksusvillaen i Sierra Blanca, og som han heller ikke forventet \u00e5 finne, skulle bli en sentral del av siktelsen som tas ut mot Reitan bare \u00e9n m\u00e5ned etter bursdagsfesten. Nylig ble Reitan tiltalt for de samme forholdene, og st\u00e5r foran en rettsmaraton som kan ta fem til ti \u00e5r.", "\u2013 Her i Spania har Reitan holdt fast ved at han ble lurt av sin spanske advokat. Det er en p\u00e5stand jeg har vanskelig for \u00e5 tro p\u00e5, sier statsadvokaten.", "If\u00f8lge tiltalen ble de 46 millionene Reitan betalte for innboet, overf\u00f8rt fra danske Jyske Banks filial i skatteparadiset Gibraltar, og til et aksjeselskap tilh\u00f8rende selgerne p\u00e5 skatteparadiset De britiske jomfru\u00f8yene.", "Tiltalen hevder at de to advokatene som fikset handelen, fikk en provisjon p\u00e5 \u00e5tte prosent for den delen av kj\u00f8pesummen som ble betalt fra Gibraltar. Eiendomsmeglere i Marbella sier normal provisjon ved eiendomshandler i Spania er \u00e9n til to prosent.", "\u2013 Jeg sp\u00f8r meg, og Reitan kunne spurt seg om det samme: Hvorfor ble betalingen for kunstgjenstander, som vi ikke har sett noe sted, overf\u00f8rt fra et skatteparadis? sier Ya\u00f1ez.", "Da Odd Reitan kj\u00f8pte luksuseiendommen i 2003, var det spanske eiendomsmarkedet p\u00e5 sitt heteste. Stadig flere nordmenn str\u00f8mmet til Marbella for \u00e5 bade i varme, private basseng og luksus.", "\u2013 Det var klondyke. Prisene steg med 15\u201320 prosent i \u00e5ret, sier advokat Einar Askvig som har drevet praksis i Marbella i 16 \u00e5r.", "Ikke alle hadde rent mel i posen. Eiendomsmeglere Adresseavisen har snakket med, sier at det p\u00e5 denne tida er helt vanlig \u00e5 oppgi en lavere kj\u00f8pesum enn den virkelige til spanske myndigheter. \u00abUnderdeklarasjonen\u00bb ga lavere skatt for b\u00e5de kj\u00f8per og selger. Risikoen for \u00e5 bli tatt, var minimal.", "\u2013 Frem til midten av 2000-tallet var det ganske vanlig \u00e5 underdeklarere det man kj\u00f8pte. Det ble gjort for \u00e5 spare skatt. Det var egentlig gammel kutyme her i Spania \u00e5 operere med en offisiell og en uoffisiell kontrakt, forklarer eiendomsmegler Runa Sorthe, som har 12 \u00e5rs erfaring fra boligmarkedet i Marbella.", "Ferske anslag tyder p\u00e5 at den svarte \u00f8konomien i Spania utgj\u00f8r hele 25 prosent av bruttonasjonalproduktet.", "\u2013 I Spania kalles det A- og B-penger. Hvitt og svart. Ingen vet sikkert hvor stort problemet er. Jeg har hatt selgere som har vist meg skj\u00f8ter hvor det st\u00e5r at de betalte 300.000 euro, men de sier de betalte 600.000 euro. Etter at prisene krasjet etter finanskrisen, og myndighetene trappet opp kontrollene, har maset om \u00e5 underdeklarere forsvunnet, sier Sorthe.", "\u2013 Det har alltid v\u00e6rt vanskelig for selgere \u00e5 f\u00e5 nordmenn med p\u00e5 \u00e5 underdeklarere. Det var mest mellom spanjoler, mer en spansk mentalitet, sier en annen sv\u00e6rt erfaren eiendomsmegler i Marbella, Heidi Br\u00e5teng, som har solgt eiendom p\u00e5 Solkysten i 30 \u00e5r.", "En annen m\u00e5te \u00e5 unndra skatt p\u00e5, selv for helt vanlige leiligheter, var \u00e5 kj\u00f8pe eiendommen via et aksjeselskap i Gibraltar, if\u00f8lge Sorthe. Dette var framgangsm\u00e5ten eksmilliard\u00e6r Idar Vollvik fra Roan valgte. N\u00e5 er ogs\u00e5 denne praksisen forsvunnet.", "Skipsreder og investor John Fredriksen var blant de f\u00f8rste norske milliard\u00e6rene som skaffet seg hus i Marbella. I dag eier han ett p\u00e5 stranden, og ett i Sierra Blanca, like under fjellet La Concha som ruver over byen. Etter ham kom norske og internasjonale kjendiser p\u00e5 l\u00f8pende b\u00e5nd: Antonio Banderas, Sean Connery, Dolph Lundgren, Ola M\u00e6le, Idar Vollvik, Odd Reitan og s\u00f8nnen Magnus.", "Matkjeden Reitan har bygd p\u00e5 tuftene av farens f\u00f8rste kolonialbutikk i Nonnegata i Trondheim, lever under mottoet \u00abDet enkle er ofte det beste\u00bb. Men n\u00e5r Reitan kj\u00f8per feriebolig i Spania, ser det ut til \u00e5 v\u00e6re et annet motto som gjelder. I stedet for \u00e5 kj\u00f8pe boligen i sitt eget navn, velger Reitan \u00e5 kj\u00f8pe via nyopprettede aksjeselskaper .", "Statsadvokat Carlos Ya\u00f1ez mener han valgte denne metoden for \u00e5 unndra seg skatt. If\u00f8lge tiltalen ble hele oppsettet laget etter r\u00e5d fra Domingo Cuadra Morales, Marbella-advokaten som politiet mener er hjernen bak \u00abCaso Cuadra\u00bb, der tre nordmenn er tiltalt: Odd Reitan, Idar Vollvik og advokat Einar Askvig.", "Alle tre har anket tiltalebeslutningen.", "Kj\u00f8pet av ferieboligen i Sierra Blanca ble gjort via det danske selskapet Risnes APS i Danmark, eid av Odd Reitan personlig. Selskapets eneste eiendel er aksjene i det spanske selskapet Coma Mayor S.L., som i sin tur eier eiendommene Reitan disponerer.", "Statsadvokat Ya\u00f1ez mener Reitan brukte et dansk selskap for \u00e5 slippe \u00e5 betale formuesskatt i Spania. Det m\u00e5tte han gjort dersom Risnes APS hadde v\u00e6rt norsk.", "\u00abHr. Reitan brukte (...) selskapet Risnes APS for \u00e5 unng\u00e5 at skatteavtalen mellom Norge og Spania kom til anvendelse\u00bb, skriver statsadvokaten i tiltalen.", "Ya\u00f1ez mener Reitan skylder den spanske staten 6,5 millioner kroner i formuesskatt, og vil ha nordmannen fengslet for ikke \u00e5 ha levert selvangivelse i \u00e5rene 2004\u201307.", "Reitan bestrider p\u00e5standene, og hevder han har betalt formuesskatt for eiendommene i Norge. Hans skatter\u00e5dgiver Ulf Werner Andersen i advokatfirmaet Arntzen de Besche kommenterer til Adresseavisen 18. april: \u00abOdd Reitan har hele tiden hatt en lovlig og \u00e5pen eierstruktur. Det er fullt lovlig \u00e5 ha et selskap i Danmark og betale formuesskatt i Norge\u00bb.", "Advokat Domingo Cuadra Morales, som gjennomf\u00f8rte handelen p\u00e5 Reitans vegne, var if\u00f8lge kilder i Marbella et relativt ubeskrevet blad da han f\u00f8rste gang kom i politiets s\u00f8kelys i 2005. Da ble han tatt for \u00e5 ha oppbevart over 100 millioner kroner som politiet mener var hvitvasket gjennom omfattende frimerkesalg til vanlige spanjoler.", "Frimerkesalget var if\u00f8lge politiet en del av tidenes st\u00f8rste hvitvaskingssak i Spania, Caso Ballena Blanca, der ogs\u00e5 eiendomshandler skal ha v\u00e6rt en hyppig brukt metode for \u00e5 vaske svarte narkopenger hvite.", "Caso Ballena Blanca ble ogs\u00e5 starten p\u00e5 Caso Cuadra, der Reitan, Vollvik og Vollviks advokat er tiltalt.", "\u2013 Vi s\u00e5 at Cuadras advokatkontor hadde et unormalt h\u00f8yt antall partnere i forhold til st\u00f8rrelsen p\u00e5 lokalene. I starten tenkte vi at det kunne v\u00e6re hvitvasking av penger fra narkohandel eller organisert kriminalitet. Etter hvert s\u00e5 vi at Cuadra hadde spesialisert seg p\u00e5 \u00e5 lage avanserte selskapskonstruksjoner for utlendinger, slik at de unngikk skatt ved kj\u00f8p og salg av luksuseiendommer, forklarer statsadvokat Ya\u00f1ez.", "Etter hvert f\u00e5r etterforskerne en rettslig kjennelse som gir dem anledning til \u00e5 hente ut data fra advokatkontorets server. Her f\u00e5r politiet tak i hemmelig informasjon om 900 eiendomstransaksjoner. To av eiendommene er kj\u00f8pt av tr\u00f8nderne Odd Reitan og Idar Vollvik.", "\u2013 Vi fant e-postkorrespondanse mellom Cuadra og Reitan, eller hans n\u00e6re r\u00e5dgivere, hvor de blant annet fastsetter prisen for eiendommen, og beskriver hvordan man skal g\u00e5 frem. Jeg tror Reitan selv var informert og tok avgj\u00f8relsen. Hvis jeg ikke hadde trodd han gjorde dette med viten og vilje, hadde jeg ikke kunnet tiltale ham, sier statsadvokaten.", "Det er if\u00f8lge Ya\u00f1ez disse e-postene som avsl\u00f8rer at Reitan har betalt en helt annen pris for eiendommen enn den som er rapportert inn til spanske myndigheter.", "If\u00f8lge statsadvokaten er alts\u00e5 mesteparten av kj\u00f8pesummen, 46 millioner kroner, overf\u00f8rt til selgernes konto fra Jyske Bank sin filial i Gibraltar.", "Gibraltar ligger bare en dr\u00f8y times kj\u00f8ring unna Marbella, men er britisk territorium. Klippebyen med bare 30.000 innbyggere har st\u00e5tt sentralt i opprullingen av en rekke store hvitvaskingssaker, og kjent som et eldorado for forretningsfolk som \u00f8nsker \u00e5 drive i det skjulte.", "\u2013 Det er nesten umulig for oss \u00e5 f\u00e5 ut informasjon derfra, sier statsadvokat Ya\u00f1ez.", "For ham er det opplagt at Reitan sendte pengene fra Gibraltar for \u00e5 unng\u00e5 at spanske myndigheter fikk kjennskap til den reelle kj\u00f8pesummen. Selgerne sparte millioner i gevinskatt p\u00e5 eiendomssalget, og Reitan sparte knapt ti millioner kroner i overf\u00f8ringsavgift og formuesskatt, if\u00f8lge tiltalen.", "Advokat Einar Askvig, som har jobbet som advokat i Marbella siden 1999, sier det er b\u00e5de lovlig og vanlig \u00e5 betale noen kroner for m\u00f8bler og innbo ved eiendomskj\u00f8p i Spania.", "\u2013 Det utgj\u00f8r gjerne fem-ti prosent av kj\u00f8pesummen, sier han.", "I Reitans tilfelle utgjorde regningen for innboet 157 prosent av den innrapporterte kj\u00f8pesummen p\u00e5 3,5 millioner euro.", "Adresseavisen har gjort gjentatte fors\u00f8k p\u00e5 \u00e5 spore opp Domingo Cuadra Morales. Det n\u00e6rmeste vi kom, var hans gamle kontor i et anonymt forretningsbygg i Marbella sentrum. I en av d\u00f8rene i andre etasje, inngangen til kontorene som en gang tilh\u00f8rte Cuadra Asociados, f\u00e5r vi opplyst at Cuadra selv ikke har jobbet i lokalene siden 2007. Heller ikke Cuadras forsvarsadvokat har svart p\u00e5 Adresseavisens henvendelser.", "Odd Reitan selv mener han ikke har gjort noe galt, men handlet etter r\u00e5d fra Cuadra (se undersak). Ogs\u00e5 Idar Vollvik sier han bare fulgte r\u00e5dene han fikk. Ekspertene Adresseavisen har snakket med, mener det ikke fritar tr\u00f8nderne for straffeansvar.", "BI-professor og korrupsjonsekspert Petter Gottschalk understreker at han ikke kjenner detaljene i saken mot verken Reitan eller Vollvik, men sier han flere ganger har latt seg forbause av at selv rike mennesker strekker seg langt for \u00e5 spare \u00absm\u00e5penger\u00bb i skatt.", "\u2013 Forklaringen er vel at de ble rike ved \u00e5 v\u00e6re Onkel Skrue, og finne muligheter ved enhver anledning, sier han."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "a373d8226090a1778d6e9f6850cab1be8eb37e12f4611dd5d664ec317eb04e90"}, {"field": "createtime", "value": "2017-04-30T16:12:16.000Z"}, {"field": "description", "value": "Spanske myndigheter mener Odd Reitan m\u00e5 ha skj\u00f8nt at noe ikke stemte da han ble bedt om \u00e5 overf\u00f8re 46 millioner kroner fra skatteparadiset Gibraltar. N\u00e5 kan bolighandelen i Spania sende Norges rikeste mann i fengsel."}, {"field": "dominantimage", "value": "http://www.adressa.no/pluss/okonomi/article10908248.ece/qxutbl/ALTERNATES/w980-default/Reitan%20Villa%20Major%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4fd96ce03b20964c6adac2fe46aeef3e2f60c63.jpg?598b0709"}, {"field": "dominantthumbnaildimensions", "value": "300x169"}, {"field": "heading", "value": ["Her startet Odd Reitans luksusmareritt -adressa.no", "Bursdag med bismak", "P\u00e5 leting etter dyr kunst", "Mellom skatteparadiser", "Klondyke i eiendom", "A- og B-penger", "Norske milliard\u00e6rer tar plass", "Selskapsstruktur", "For mange advokater", "Rettslig hacking", "Skatteparadis", "Kontor ogs\u00e5 i London"]}, {"field": "id", "value": "c4fd96ce03b20964c6adac2fe46aeef3e2f60c63"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "personal-finance"}, {"field": "kw-concept", "value": ["eiendom", "advokat", "kroner", "kj\u00f8p", "spansk", "spanske myndigheter", "betalt", "tiltalt", "statsadvokat", "millioner kroner", "skatt", "millioner"]}, {"field": "kw-entity", "value": ["nonnegata", "cuadra asociados", "cuadra", "b-penger", "kapital", "coma mayor", "onkel skrue", "jyske bank", "caso ballena blanca", "norge og spania", "arntzen de besche", "cuadra og reitan", "odd reitan og idar vollvik", "adresseavisen", "coma mayor s.l.", "risnes aps", "runa sorthe", "solkysten", "magnus"]}, {"field": "kw-location", "value": ["gibraltar", "la concha", "london", "spania", "danmark", "marbella", "trondheim", "norge", "roan"]}, {"field": "kw-pageclass", "value": "article"}, {"field": "kw-person", "value": ["sean connery", "odd reitan", "john fredriksen", "carlos ya\u00f1ez", "ola m\u00e6le", "petter gottschalk", "dolph lundgren", "caso cuadra", "antonio banderas", "heidi br\u00e5teng", "sierra blanca", "ulf werner andersen", "idar vollvik", "domingo cuadra morales", "einar askvig"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article10908248.ece/qxutbl/ALTERNATES/w980-default/Reitan%20Villa%20Major%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her startet Odd Reitans luksusmareritt"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article10908249.ece"}, {"field": "pageclass", "value": ["article"]}, {"field": "publishtime", "value": "2015-05-02T08:05:43.000Z"}, {"field": "recs-articleid", "value": "10908249"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-05-02T08:05:43.000Z"}, {"field": "recs-rawtitle", "value": "Her startet Odd Reitans luksusmareritt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Spanske myndigheter mener Odd Reitan m\u00e5 ha skj\u00f8nt at noe ikke stemte da han ble bedt om \u00e5 overf\u00f8re 46 millioner kroner fra skatteparadiset Gibraltar. N\u00e5 kan bolighandelen i Spania sende Norges rikeste mann i fengsel."}, {"field": "thumbnail", "value": "http://content-thumbnail.cxpublic.com/content/thumbnail200x150/c4fd96ce03b20964c6adac2fe46aeef3e2f60c63.jpg?598b0709"}, {"field": "thumbnailfullheightdimensions", "value": "200x3442"}, {"field": "timestamp", "value": "2017-08-09T12:58:49.000Z"}, {"field": "title", "value": "Her startet Odd Reitans luksusmareritt"}, {"field": "url", "value": "http://www.adressa.no/pluss/okonomi/article10908249.ece"}, {"field": "urlhash", "value": "c4fd96ce03b20964c6adac2fe46aeef3e2f60c63"}], "score": 0.5790281, "siteId": "9222270286501375973", "id": "c4fd96ce03b20964c6adac2fe46aeef3e2f60c63"}

