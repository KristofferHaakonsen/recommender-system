{"fields": [{"field": "modifiedtime", "type": "time", "value": "2012-06-05T15:58:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "p\u00e5l solberg"}, {"field": "body", "value": ["Saken oppdateres.", "- Jeg fikk munnkurv. Jeg fikk ikke anledning til \u00e5 forklare meg om Stavne - Norges verste tvangsskolehjem etter krigen, sa en oppr\u00f8rt Noralf Berg etter rettsforhandlingene i Trondheim tingrett i g\u00e5r.", "64-\u00e5ringen m\u00e5 n\u00e5 reise tilbake til Troms\u00f8 hvor han bor, uten \u00e5 ha f\u00e5tt fortalt sine grufulle opplevelser ved tvangsskolen i \u00e5rene 1947-1952. 64-\u00e5ringen som har saks\u00f8kt Trondheim kommune konstaterer imidlertid at han fortsatt vil kjempe for \u00e5 fortalt historien sin i en rettssal.", "- Jeg vil fortelle om det helvete jeg hadde p\u00e5 Stavne, slik at barnevernsbarn i dag skal slippe \u00e5 oppleve de samme lidelser som jeg hadde, sier Berg.", "F\u00f8r g\u00e5rsdagens rettssak hadde Trondheim kommune, ved kommuneadvokat Elisabeth Myran Winsnes, f\u00e5tt rettens medhold i at saken skulle deles i to. F\u00f8rst skulle sp\u00f8rsm\u00e5let om foreldelse behandles, derfor var heller ikke 64-\u00e5ringens opplevelser fra Stavne relevante for retten.", "Om tingretten finner at saken ikke er foreldet, vil ansvarsgrunnlaget bli behandlet separat i en egen rettssak. Da f\u00e5r imidlertid Berg muligheten til \u00e5 fortelle om sine lidelser som liten.", "I sin innledning gjorde kommuneadvokaten det klart at Berg uansett har muligheten til \u00e5 fortelle sin historie til et utvalg Fylkesmannen oppnevnte i november. Utvalget skal granske forholdene p\u00e5 barnehjem og spesialskoler i Trondheim, og if\u00f8lge Winsnes er det minst like godt egnet for \u00e5 ivareta Bergs \u00f8nske om \u00e5 forhindre overgrep mot barnevernsbarn i dag.", "Berg selv poengterer imidlertid at han vil fortelle sin historie i den \u00e5pne rom, og ikke i et lukket rom, som han mener utvalget vil v\u00e6re.", "Kommuneadvokaten fastholdt i sin prosedyre at Stavne-saken er foreldet etter at det i 1980 kom en lov med endelig frist for \u00e5 kreve erstatning p\u00e5 20 \u00e5r. Hun p\u00e5sto ogs\u00e5 at Berg p\u00e5 et langt tidligere tidspunkt burde ha skj\u00f8nt at det var Trondheim kommune som sto for den p\u00e5st\u00e5tte skadevoldende handling mot ham.", "Dette bestrider imidlertid Bergs advokat, Morten Aalberg. Han viser til ikraftredelsesloven fra 1902.", "- Fristen for \u00e5 kunne gi erstatning etter denne bestemmelsen var fra man hadde positiv kunnskap om alle senskader. Grunnloven gir i tillegg alle i Norge en beskyttelse mot at stat og kommune skal gi lover tilbakevirkende kraft. Derfor har Noralf Berg en beskyttelse mot kommunen som hevder at denne loven skal settes til side, mener Aalberg.", "I retten fikk Berg anledning til \u00e5 fortelle om sitt liv etter oppholdet p\u00e5 Stavne.", "- Jeg har dr\u00f8mmer om det jeg opplevde hele tiden. Jeg er \u00f8delagt som menneske, sa Berg, og gjorde det klart at han f\u00f8rst i l\u00f8pet av de siste tre \u00e5rene har forst\u00e5tt at Trondheim kommune kunne ha ansvaret for det som skjedde mot ham p\u00e5 Stavne. Det at politikerne i Bergen tok ansvar for mishandlede barnevernsbarn i sin kommune, satte ham blant annet p\u00e5 den tanken.", "Advokat Aalberg har allerede varslet at han vil anke saken p\u00e5 bakgrunn av saksbehandlingsfeil om retten finner at Stavne-saken er foreldet. Han mener at det er feil at sp\u00f8rsm\u00e5let om foreldelse behandles uten at sakens fakta er kommet p\u00e5 bordet.", "Fikk ikke fortelle: Noralf Berg (64, t.v.) fikk ikke fortelle om sine opplevelser til kst. tingrettsdommer Anne Marie Selvaag (i bakgrunnen). Morten Aalberg er Bergs advokat."]}, {"field": "category0", "value": "nyheter"}, {"field": "contenthash", "value": "065ac39bf36209d199f79fbb7908a9d188f8a829d128dafa77b616b90de8a842"}, {"field": "createtime", "value": "2016-02-04T08:35:40.000Z"}, {"field": "description", "value": "Noralf Berg (64) ville fortelle om mishandlingen han opplevde p\u00e5 Stavne tvangsskole som barn, men fikk ikke lov da han m\u00f8tte Trondheim kommune i retten."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/98115344b58ad8c911936ef75314819ff92d6c4b.jpg?5967cb26"}, {"field": "dominantthumbnaildimensions", "value": "256x256"}, {"field": "heading", "value": ["- Jeg fikk munnkurv -adressa.no", "Ikke relevant", "- Beskyttet av loven", "\u00d8delagt av Stavne"]}, {"field": "id", "value": "98115344b58ad8c911936ef75314819ff92d6c4b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["kommune", "advokat", "trondheim kommune", "lov", "retten", "opplevde", "saken", "trondheim", "fortelle"]}, {"field": "kw-entity", "value": ["stavne", "fylkesmannen"]}, {"field": "kw-location", "value": ["trondheim", "troms\u00f8", "norge", "bergen"]}, {"field": "kw-pageclass", "value": "article"}, {"field": "kw-person", "value": ["anne marie selvaag", "elisabeth myran winsnes", "morten aalberg", "noralf berg"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg fikk munnkurv"}, {"field": "og-type", "value": "article"}, {"field": "og-url", "value": "http://www.adressa.no/nyheter/article610349.ece"}, {"field": "pageclass", "value": ["article"]}, {"field": "publishtime", "value": "2006-01-26T00:36:07.000Z"}, {"field": "recs-articleid", "value": "2062356"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2006-01-26T00:36:07.000Z"}, {"field": "recs-rawtitle", "value": "- Jeg fikk munnkurv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Noralf Berg (64) ville fortelle om mishandlingen han opplevde p\u00e5 Stavne tvangsskole som barn, men fikk ikke lov da han m\u00f8tte Trondheim kommune i retten."}, {"field": "thumbnail", "value": "http://content-thumbnail.cxpublic.com/content/thumbnail200x150/98115344b58ad8c911936ef75314819ff92d6c4b.jpg?5967cb26"}, {"field": "thumbnailfullheightdimensions", "value": "200x998"}, {"field": "timestamp", "value": "2017-07-13T19:33:58.000Z"}, {"field": "title", "value": "- Jeg fikk munnkurv"}, {"field": "url", "value": "http://www.adressa.no/nyheter/article610349.ece"}, {"field": "urlhash", "value": "98115344b58ad8c911936ef75314819ff92d6c4b"}], "score": 0.68943506, "siteId": "9222270286501375973", "id": "98115344b58ad8c911936ef75314819ff92d6c4b"}

