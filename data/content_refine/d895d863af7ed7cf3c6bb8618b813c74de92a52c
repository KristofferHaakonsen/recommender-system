{"fields": [{"field": "modifiedtime", "type": "time", "value": "2017-03-03T15:19:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Ski-VM"}, {"field": "author", "value": ["daniel r\u00f8ed-johansen", "erlend nesje", "birger l\u00f8faldli"]}, {"field": "body", "value": ["Saken oppdateres.", "LAHTI: L\u00f8rdag kveld mottok en glad Bj\u00f8rgen foran dr\u00f8yt 10.000 tilskuere et nytt VM-gull p\u00e5 seremoniplassen i Lahti sentrum. Hun hadde allerede 14 av dem i samlingen. Men nummer 15 var helt spesielt. Fordi dette var det f\u00f8rste som mamma.", "\u2013 Dette har v\u00e6rt et m\u00e5l siden jeg skj\u00f8nte at jeg var gravid. Det \u00e5 klare \u00e5 innfri gir en utrolig god f\u00f8lelse, sa Bj\u00f8rgen p\u00e5 vei til NRK-studio rett ved Medal Plaza.", "\u2013 Og s\u00e5 bli det forh\u00e5pentligvis noen kaker. Vi har jo mye \u00e5 feire.", "S\u00e5 bar det tilbake til hotellrommet i Vierum\u00e4ki for \u00e5 finne roen.", "16 timer tidligere br\u00e5v\u00e5knet Bj\u00f8rgen i samme seng. Klokken var stilt p\u00e5 vekking en time senere.", "Men den erfarne skil\u00f8peren hadde ikke ro i kroppen f\u00f8r 15-kilometeren. Hun fikk ikke sove. Hun m\u00e5tte ut for \u00e5 lufte seg. Kroppen var full av nerv\u00f8sitet, selv om hun har v\u00e6rt gjennom disse krevende mesterskapsdagene utallige ganger tidligere.", "\u2013 Jeg syntes ikke det var noe morsomt \u00e5 spise frokost , forteller 36-\u00e5ringen.", "\u2013 Jeg tenkte: \u00abHvorfor har jeg ikke lagt opp? Hvorfor driver jeg med dette?\u00bb .", "Bj\u00f8rgen var rastl\u00f8s og spent. Hun sendte en billedmelding via det sosiale mediet Snapchat til samboer Fred B\u00f8rre Lundberg, som bor p\u00e5 et hotell i sentrum av Lahti sammen med deres s\u00f8nn Marius (1).", "\u2013 Jeg laget en tegning av meg selv og sa at mamma var nerv\u00f8s. Da fikk jeg et bilde tilbake av Marius hvor det sto: \u00abMamma, det her g\u00e5r bra!\u00bb. Og da bare trillet t\u00e5rene", "\u2013 Jeg kjente at jeg var nerv\u00f8s i dag. Jeg var tent p\u00e5 oppgaven p\u00e5 en helt annen m\u00e5te enn foran sprinten. Det er kanskje fordi jeg skj\u00f8nte at det var muligheter i dag, sier Bj\u00f8rgen.", "Den erfarne skil\u00f8peren hadde ikke ro i kroppen f\u00f8r 15-kilometeren. Hun fikk ikke sove. Hun m\u00e5tte ut for \u00e5 lufte seg. Kroppen var full av nerv\u00f8sitet, selv om hun har v\u00e6rt gjennom disse krevende mesterskapsdagene utallige ganger tidligere.", "\u2013 Jeg syntes ikke det var noe morsomt \u00e5 spise frokost , forteller 36-\u00e5ringen.", "\u2013 Jeg tenkte: \"Hvorfor har jeg ikke lagt opp? Hvorfor driver jeg med dette?\" .", "Bj\u00f8rgen var rastl\u00f8s og spent. Men dagen endte med gull p\u00e5 15 kilometer fellesstart med skibytte, etter en t\u00f8ff kamp helt til den siste halvannen kilometeren av det finske hjemmeh\u00e5pet Krista P\u00e4rm\u00e4koski.", "Bj\u00f8rgen f\u00f8lte hun gikk stresset p\u00e5 ski under klassiskdelen. Og hun rotet med bindingen da klassiskski skulle byttes ut med sk\u00f8yteski midtveis. Bj\u00f8rgen gikk ut sist av tetkvartetten etter skibyttet, fem sekunder bak P\u00e4rm\u00e4koski, som la ut i h\u00f8yt tempo.", "Men selv om hun b\u00e5de var nerv\u00f8s og stresset under l\u00f8pet, hadde Bj\u00f8rgen spesielt \u00e9n person i tankene: Den dopingutestengte lagvenninnen Therese Johaug.", "\u2013 Jeg tenkte p\u00e5 henne b\u00e5de under oppvarmingen og l\u00f8pet. Therese er ei jente som har betydd s\u00e5 mye for meg gjennom min karri\u00e8re. Vi fikk muligheten til \u00e5 treffes f\u00f8r jeg reiste hit. Da sa jeg: \"Jeg skal g\u00e5 for deg, Therese!\". Jeg hadde henne i bakhodet gjennom hele dagen. Jeg deler denne gullmedaljen med henne.", "P\u00e5 sk\u00f8ytedelen handlet det om to l\u00f8pere, Bj\u00f8rgen og P\u00e4rm\u00e4koski. I den siste bakken f\u00f8r duellantene skulle inn p\u00e5 stadion satte Bj\u00f8rgen inn st\u00f8tet. Da var det over for den finske utfordreren.", "Skidronningen heter fortsatt Marit Bj\u00f8rgen. Med 15 VM-gull og 6 OL-gull er det ingen tvil om hvem som er st\u00f8rst.", "Et \u00e5r med mye gnaging og tvil endte lykkelig. Mammarollen var helt ny for henne. I tillegg slet Bj\u00f8rgen med skader f\u00f8r comeback-sesongen.", "\u2013 Hvordan er f\u00f8lelsen du har n\u00e5? Har det v\u00e6rt verdt slitet?", "\u2013 Ja, som jeg har sagt: Jeg har v\u00e6rt kynisk. Skal jeg gj\u00f8re det her, s\u00e5 m\u00e5 man gj\u00f8re det 100 prosent. Det er ikke noen vits \u00e5 gj\u00f8re det 80 prosent. Vi har v\u00e6rt veldig bestemt p\u00e5 at jeg m\u00e5tte prioritere. Jeg har for eksempel ikke bodd sammen med Marius her. Jeg har v\u00e6rt hard p\u00e5 ting.", "\u2013 Har du v\u00e6rt i tvil mange ganger?", "\u2013 Ja, jeg har v\u00e6rt i tvil, det har jeg. Kanskje mest i fjor v\u00e5r og sommer da jeg b\u00e5de hadde skader og var veldig sliten til tider. Det er det \u00e5 v\u00e6re mor for f\u00f8rste gang, det er jo ogs\u00e5 stort, og det er mange tanker som g\u00e5r gjennom hodet. Om man gj\u00f8r det riktige overfor Marius ogs\u00e5. Men s\u00e5 har bare ting g\u00e5tt seg mer og mer til. Det begynte \u00e5 l\u00f8sne. Vi fikk god rutine p\u00e5 ting.", "Bj\u00f8rgen er i superform. Hun bestemte seg tidlig for \u00e5 st\u00e5 over lagsprinten. Bj\u00f8rgen har et nytt gull i sikte p\u00e5 tirsdagens 10-kilometer klassisk enkeltstart.", "\u2013 Det er 14 \u00e5r siden du gjorde dette for f\u00f8rste gang. Hva er det som fortsatt driver deg?", "\u2013 Det er sulten p\u00e5 det \u00e5 kunne n\u00e5 sine m\u00e5l. \u00c5 jobbe m\u00e5lbevisst for \u00e5 lykkes. Selv om det koster mye. Men n\u00e5r man f\u00f8rst har f\u00e5tt smaken p\u00e5 det, vil man ha mer.", "Bj\u00f8rgen innser at karri\u00e8repunktum n\u00e6rmer seg. Men hun er ikke ferdig. Hun har mer \u00e5 strekke seg etter.", "\u2013 Jeg ser mot OL neste \u00e5r. Men jeg t\u00f8rr ikke \u00e5 se noe lenger enn det.", "\u2013 Ser du alderen som noen begrensing?", "\u2013 Nei. Det er bare \u00e5 se p\u00e5 Bj\u00f8rndalen. Det som er t\u00f8ffest, er \u00e5 ligge p\u00e5 et hotellrom. Det f\u00f8les meningsl\u00f8st. I hvert fall n\u00e5r du har en liten en som ligger hjemme.", "I m\u00f8tet med norske skrivende journalister smilte Bj\u00f8rgen hele tiden. Men langrennsdronningen gr\u00e5t da hun fikk billedmeldingen av s\u00f8nnen p\u00e5 morgenkvisten. Og Bj\u00f8rgen gr\u00e5t da hun rett etter m\u00e5lgang fikk ha lille Marius i armkroken igjen for f\u00f8rste gang siden tirsdag, da hun dro fra Oslo til Lahti.", "\u2013 Jeg er blitt mye mer r\u00f8rt etter at jeg ble mamma. T\u00e5rene kommer mye lettere enn tidligere. Det er jo spesielt. Det er det n\u00e5r man ofrer mye.", "\u2013 Du har 15 VM-gull. Dette er ditt f\u00f8rste som mamma. Hvordan vil du rangere dette mot de 14 f\u00f8rste?", "\u2013 Jeg synes det er vanskelig \u00e5 rangere. Men detter jo veldig spesielt. Det er spesielt det \u00e5 komme tilbake. Det har jo ikke v\u00e6rt det enkleste \u00e5ret. Men jeg har hatt en fantastisk mann. Hadde det ikke v\u00e6rt for Fred hadde jeg ikke sittet her i dag. Vi har v\u00e6rt et godt team sammen.", "Norsk langrennsl\u00f8per satte Myllyl\u00e4 p\u00e5 plass med dopingsp\u00f8rsm\u00e5l. H\u00f8r historien i denne ukens utgave av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "ded3e4527708e62230b368c7c68989438b8987203e7160f81b29e67d3aa5be71"}, {"field": "createtime", "value": "2017-02-25T19:46:11.000Z"}, {"field": "description", "value": "Hun vant sitt f\u00f8rste gull for 14 \u00e5r siden. Men for Marit Bj\u00f8rgen (36) ble veien til en ny triumf en kamp mot nervene."}, {"field": "heading", "value": ["\u2013 Dette har v\u00e6rt m\u00e5let siden jeg ble gravid -adressa.no", "\u2013 Hvorfor har jeg ikke lagt opp?", "Tenkte p\u00e5 Johaug", "Har v\u00e6rt i tvil", "Bj\u00f8rgen vil ha mer"]}, {"field": "id", "value": "d895d863af7ed7cf3c6bb8618b813c74de92a52c"}, {"field": "keyword", "value": "Ski-VM"}, {"field": "keywords", "value": "Ski-VM"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["mamma", "mesterskapsdagene utallige", "f\u00f8lte", "kroppen", "mesterskapsdagene utallige ganger", "tenkte", "krevende mesterskapsdagene", "dag", "nerv\u00f8s", "spesielt", "spise frokost", "tvil", "m\u00e5l", "utallige ganger", "krevende mesterskapsdagene utallige", "erfarne skil\u00f8peren", "gull"]}, {"field": "kw-entity", "value": ["vierum\u00e4ki", "snapchat", "myllyl\u00e4", "medal plaza", "marius", "bj\u00f8rgen og p\u00e4rm\u00e4koski", "bj\u00f8rndalen", "aftenpodden sport"]}, {"field": "kw-location", "value": ["oslo", "lahti"]}, {"field": "kw-pageclass", "value": "article"}, {"field": "kw-person", "value": ["therese johaug", "krista p\u00e4rm\u00e4koski", "marit bj\u00f8rgen", "fred b\u00f8rre lundberg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/4ac840f3-f3ff-47b7-aba0-fc1ef3961a06?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bj\u00f8rgen ble hyllet foran 10.000: \u2013 Dette har v\u00e6rt m\u00e5let siden jeg ble gravid"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Bjorgen-ble-hyllet-foran-10000--Dette-har-vart-malet-siden-jeg-ble-gravid-231192b.html"}, {"field": "pageclass", "value": ["article"]}, {"field": "publishtime", "value": "2017-02-25T11:33:04.000Z"}, {"field": "recs-articleid", "value": "231192"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-25T11:33:04.000Z"}, {"field": "recs-rawtitle", "value": "Bj\u00f8rgen ble hyllet foran 10.000: \u2013 Dette har v\u00e6rt m\u00e5let siden jeg ble gravid -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Hun vant sitt f\u00f8rste gull for 14 \u00e5r siden. Men for Marit Bj\u00f8rgen (36) ble veien til en ny triumf en kamp mot nervene."}, {"field": "thumbnail", "value": "http://content-thumbnail.cxpublic.com/content/thumbnail200x150/d895d863af7ed7cf3c6bb8618b813c74de92a52c.jpg?5991e239"}, {"field": "thumbnailfullheightdimensions", "value": "200x1691"}, {"field": "timestamp", "value": "2017-08-14T17:47:37.000Z"}, {"field": "title", "value": "Bj\u00f8rgen ble hyllet foran 10.000: \u2013 Dette har v\u00e6rt m\u00e5let siden jeg ble gravid"}, {"field": "url", "value": "http://www.adressa.no/100Sport/vintersport/langrenn/Bjorgen-ble-hyllet-foran-10000--Dette-har-vart-malet-siden-jeg-ble-gravid-231192b.html"}, {"field": "urlhash", "value": "d895d863af7ed7cf3c6bb8618b813c74de92a52c"}], "score": 0.91708213, "siteId": "9222270286501375973", "id": "d895d863af7ed7cf3c6bb8618b813c74de92a52c"}

