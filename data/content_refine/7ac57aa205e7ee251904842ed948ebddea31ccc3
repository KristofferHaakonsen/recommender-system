{"fields": [{"field": "modifiedtime", "type": "time", "value": "2017-03-13T19:46:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Terje Visnes", "Portrettet", "Lene Sparrok", "Sameblod", "Ukeadressa", "S\u00f8rsamer", "Kosmorama", "Film"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Lene Cecilia Sparrok ler en trillende latter og sp\u00f8r om det er greit at hun spiser en salat mens vi prater.", "Det har g\u00e5tt i ett med aviser, radio og fjernsyn siden den svenske gallapremieren i g\u00e5r kveld, sier hun. I dag tidlig var hun p\u00e5 frokost-tv, snart skal hun p\u00e5 barne-tv. N\u00e5 sitter hun p\u00e5 et m\u00f8terom i Gamla Stan, Stockholm, hvor en assistent fra Nordisk Film har f\u00e5tt melding om at enda en anmelder har gitt \u00abSameblod\u00bb fem av fem mulige stjerner.", "Lene Cecilia Sparrok", "F\u00f8dt: 6. oktober 1997.", "Stilling: G\u00e5r i l\u00e6re som reindriver.", "Utdannelse: Videreg\u00e5ende skole: Samisk", "h\u00e5ndverk med studiespesialisering.", "Aktuell: Spiller hovedrollen i den kritikerrroste svenske spillefilmen \u00abSameblod\u00bb som har f\u00e5tt en rekke priser verden over. Den ble blant annet k\u00e5ret til Nordens beste film under \u00abG\u00f6teborg International Film Festival\u00bb.", "Under \u00abTokyo International Film Festival\u00bb i Japan ble Lene Cecilia Sparrok k\u00e5ret til beste skuespillerinne, og hun fikk juryens \u00e6respris under \u00abSao Paulo International Film Festival\u00bb i Brasil. \u00abSameblod\u00bb, som denne uka hadde norsk premiere under filmfestivalen \u00abKosmorama\u00bb i Trondheim, er av mange tippet som svenskenes bidrag til neste \u00e5rs Oscar-utdeling.", "Kj\u00f8rer: Sn\u00f8skuter og firehjuling.", "Spiser helst: Reinkj\u00f8tt.", "Drikker: Vann med kullsyre.", "Ser p\u00e5: Serier som \u00abNarcos\u00bb og \u00abThe Hunger Games\u00bb.", "Leser: \u00ab Det henger en engel alene i skogen\u00bb av Samuel Bj\u00f8rk, som er et pseudonym for forfatteren Frode Sander \u00d8ien.", "H\u00f8rer p\u00e5: Coldplay. Og den s\u00f8rsamiske musikeren Marja Helena Fjellheim Mortensson.", "Filmanmelderen i Sveriges Radio P4 mener \u00abSameblod\u00bb er den beste svenske spillefilmen siden Tomas Alfredsons filmatisering av \u00abL\u00e5t den r\u00e4tte komma in\u00bb for ni \u00e5r siden.", "- Da sl\u00e5r jeg \u00abEn mann ved navn Ove\u00bb, ler Lene.", "- Og den ble sett av over \u00e9n million mennesker, smiler assistenten.", "\u00abBorde bli Guldbagge-regn\u00bb, skriver anmelderen, og Lene sp\u00f8r hva en Guldbagge er for noe. En Guldbagge tilsvarer den norske Amanda-prisen, forklarer assistenten.", "- Du spiller hovedrollen i en film som under filmfestivalen i G\u00f6teborg ble k\u00e5ret til Nordens beste film. I Japan ble du k\u00e5ret til beste kvinnelige skuespiller. Stolt?", "- Av filmen, \u00e5 ja! Min egen innsats har jeg ikke tenkt s\u00e5 mye over, det skal jeg gj\u00f8re n\u00e5r alt dette er over, men n\u00e5 m\u00e5 jeg sende den siste anmeldelsen til mamma.", "- Hva skriver du til henne?", "- At hun ikke beh\u00f8ver \u00e5 dele alle de gode kritikkene p\u00e5 Facebook, men det gj\u00f8r hun jo, hun b\u00e5de kommenterer og liker. Men det er greit, hun m\u00e5 f\u00e5 lov til \u00e5 v\u00e6re stolt. Hun synes dette er mye st\u00f8rre enn jeg selv synes.", "Lene Sparrok er nitten, hun bryter p\u00e5 b\u00e5de svensk og norsk, og var akkurat den personen manusforfatter og regiss\u00f8r Amanda Kernell s\u00f8kte etter til sin film \u00abSameblod\u00bb: En ung kvinne som ikke lar seg knekke, men som hard og seig b\u00f8yes etter vinden som ei fjellbj\u00f8rk.", "Kernell, som selv er s\u00f8rsame, hadde pr\u00f8vefilmet de fleste jentene i rett alder som snakker s\u00f8rsamisk flytende, og var ikke i tvil etter \u00e5 ha sett Lene spille. Men Lene tvilte. Ikke bare fordi hun aldri hadde spilt i en film f\u00f8r, eller knapt nok deltatt i et skuespill, men fordi hun hadde skolen og sine egne reinsdyr \u00e5 tenke p\u00e5.", "- Jeg ble med fordi \u00abSameblod\u00bb er den f\u00f8rste s\u00f8rsamiske filmen, og fordi den forteller en viktig historie som er lite kjent. Men for \u00e5 v\u00e6re helt \u00e6rlig, min f\u00f8rste tanke da jeg ble spurt, var at jeg skulle sy meg en ny kofte til premieren, haha.", "Filmen \u00abSameblod\u00bb er en stille beretning om en skammelig historie, hvor mye blir fortalt gjennom ansiktet til hovedpersonen Elle Marja som spilles av Lene Sparrok.", "Vi er p\u00e5 trettitallet da Elle Marja sendes til en nomadeskole sammen med sin yngre s\u00f8ster Njenna, som spilles av Lenes yngste s\u00f8ster, Mia Erika Sparrok.", "P\u00e5 vei til internatskolen m\u00f8ter s\u00f8strene svenske ungdommer som spytter \u00ablappj\u00e4vlar\u00bb etter dem, og en av guttene blir i skjul vitne til at rasebiologene tar m\u00e5l av samebarnas skaller, og blitslampen som rammer Elle Marjas nakne kropp som piskeslag.", "Senere slenger gutten Elle Marja i bakken, og med en kniv merker han henne i \u00f8ret som hun var en reinkalv. Elle Marja tar et valg, hun forlater alt det samiske og bestemmer seg for \u00e5 bli svensk. Men s\u00f8steren blir.", "Amanda Kernell, regiss\u00f8r \u00abSameblod\u00bb:", "- Lene Cecilia har en fantastisk utstr\u00e5ling, b\u00e5de i virkeligheten og p\u00e5 film, som gj\u00f8r at det er vanskelig \u00e5 ta \u00f8ynene bort fra henne. Hun utstr\u00e5ler en s\u00e5nn styrke, integritet og intelligens, og b\u00e6rer seg selv med en s\u00e5nn verdighet og selvbevissthet - og det var akkurat det jeg lette etter til filmens hovedrolle Elle Marja. Lene har ogs\u00e5 en humor og spontanitet - og en slags kaxighet - som jeg selv \u00f8nsket jeg hadde. Filmens morsomste replikker er det faktisk Lene som har funnet p\u00e5. Hun kastet seg inn i arbeidet som skuespiller med hodet f\u00f8rst: \u00abOm det gj\u00f8r vondt, skal det gj\u00f8re vondt. Ikke noe fake.\u00bb Hun er s\u00e5 uredd at jeg er sikker p\u00e5 at hun kan oppn\u00e5 akkurat det hun vil i livet sitt. Som regiss\u00f8r er hun en dr\u00f8m \u00e5 f\u00e5 arbeide med, det er sjelden en m\u00f8ter noen med s\u00e5 absolutt geh\u00f8r, og som kan spille med en s\u00e5nn \u00e6rlighet og intensitet som henne.", "- N\u00e5r vi reiser rundt p\u00e5 filmfestivaler, m\u00f8ter jeg mange som sier, \u00ab\u00e5h, s\u00e5 bra Norge og Sverige har behandlet sin egen urbefolkning\u00bb. N\u00e5r de ser filmen, blir de sjokkerte. Alle samiske familier b\u00e6rer p\u00e5 en historie som Elle Marjas.", "Selv vokste Lene opp i Smal\u00e5sen, et sted med noen f\u00e5 hus like ved E6 i Namdalen, ikke langt fra fylkesgrensa til Nordland, hvor hennes svenske mor flyttet med sine reinsdyr etter \u00e5 ha m\u00f8tt mannen sin. De fikk tre d\u00f8tre. Lene er nummer to i s\u00f8sterflokken.", "- Mitt sterkeste minne fra barndommen er da jeg f\u00f8rste gang skar mitt eget reinmerke inn i \u00f8ret p\u00e5 en reinkalv, jeg var seks og kan fortsatt kjenne p\u00e5 stoltheten. Fra den dagen har jeg kjent at jeg h\u00f8rer hjemme i reindriften.", "Lene g\u00e5r i reindriftsl\u00e6ra hos sin far, Mads Kappfjell. Hele familien er sterkt forankret i den s\u00f8rsamiske kulturen. Lene var sju \u00e5r da hun flyttet til den samiske internatskolen i Hattfjelldal for \u00e5 f\u00e5 s\u00f8rsamisk undervisning, og et par \u00e5r senere til sameskolen i Sn\u00e5sa.", "Hun husker \u00e5rene p\u00e5 internatskole som en fin tid, hvor det ble knyttet sterke og varige b\u00e5nd mellom elevene. I helgene reiste s\u00f8strene hjem til foreldrene hvor de deltok i reindriften.", "- Jeg har norsk statsborgerskap, men jeg har en annen kultur, et annet spr\u00e5k. Jeg har alltid kjent meg som samisk.", "- Hva skiller det samiske fra det norske?", "- Norsk kultur er veldig stort, og jeg forbinder den med ski, brunost, appelsin og Kvikklunsj. Men n\u00e5 er jo norsk kultur kebab ogs\u00e5.", "- Og den samiske?", "- For meg handler det om reindrifta, spr\u00e5ket, den samiske sl\u00f8yden og v\u00e5r historie. Men det er jo ikke alle samer som er knyttet til reindrift, og det er ikke alle samer som kan samisk heller, og det skyldes jo nettopp den harde fornorskingen, og den svenske politikken om at \u00ablapp ska vara lapp\u00bb som vokste fram p\u00e5 begynnelsen av 1900-tallet.", "- Det er vel dette filmen handler om?", "- Ja, men den handler ogs\u00e5 om det \u00e5 v\u00e6re ung, om skam, og hva vi er villig til \u00e5 gj\u00f8re for \u00e5 passe inn. Elle Marja velger \u00e5 lyve om sitt liv, og alle har vi kanskje pyntet p\u00e5 sannheten i m\u00f8te med nye folk.", "- Har du selv f\u00f8lt det s\u00e5nn?", "- Da jeg flyttet til Steinkjer for \u00e5 g\u00e5 p\u00e5 videreg\u00e5ende, tenkte jeg, \u00abskal jeg t\u00f8rre \u00e5 si at jeg er samisk?\u00bb En ungdom med det samiske flagget p\u00e5 russebuksa, fikk \u00abj\u00e6vla same, flytt hjem til det landet du kommer fra\u00bb, slengt etter seg. Men hvilket land flytter du til da, n\u00e5r S\u00e1pmi er en del av Norge? Men jeg var heldig med klassen, de var snille og aksepterte meg, selv om det var ei jente som konstant kalte meg \u00absamen\u00bb. Hva er det for noe? Jeg g\u00e5r jo ikke rundt og kaller noen for \u00abnorsken\u00bb! S\u00f8steren min hadde forresten en l\u00e6rer som spurte om vi bodde i lavvo n\u00e5r vi var hjemme? Hallo, dette var i 2013 og denne l\u00e6reren hadde undervist om samer i mange \u00e5r. Da kan en jo undre seg p\u00e5 hva han har fortalt elevene sine i alle disse \u00e5rene.", "Lene ler igjen, hun ler mye, er det to ting hun m\u00e5 ha hver dag, sier hun, er det masse humor og kaffe.", "Som same f\u00e5r hun stadig sp\u00f8rsm\u00e5l om \u00e5 joike, akkurat som Elle Marja i filmen. Og om hunden er heldig, kan han f\u00e5 h\u00f8re, men ellers joiker hun aldri foran andre.", "Hun nektet f\u00f8rst ogs\u00e5 \u00e5 v\u00e6re med p\u00e5 filmens joikescene hvor Elle Marja blir presset til \u00e5 joike for noen svenske ungdommer p\u00e5 en fest. Hun stengte seg inne i garderoben og sa til regiss\u00f8ren at hun f\u00f8lte seg som en sirkushest. Det er akkurat den f\u00f8lelsen hun var ute etter, forklarte regiss\u00f8ren, som m\u00e5tte love \u00e5 joike p\u00e5 avslutningsfesten f\u00f8r Lene sa ja til \u00e5 joike p\u00e5 film.", "F\u00f8rst nektet hun \u00e5 gr\u00e5te ogs\u00e5, men i scenen hvor hun l\u00f8per til toget, over myrene, en scene hvor det ikke var meningen at hun skulle gr\u00e5te, gr\u00e5ter hun s\u00e5 ekte at hele filmsettet, ogs\u00e5 kameramannen, gr\u00e5t sammen med henne.", "- Men n\u00e5r s\u00f8steren min Mia gr\u00e5ter, er det hennes ordentlige t\u00e5rer. Hun kunne spille en scene tre ganger og gr\u00e5te like ekte hver eneste gang. Mia er s\u00e5 profesjonell, hun er mye flinkere enn meg, og hun vil bli skuespiller. Hun kunne mine replikker like bra som sine egne, og rettet meg n\u00e5r jeg gjorde feil. Jeg har veldig sterke b\u00e5nd til mine s\u00f8stre, og bare tanken p\u00e5 at jeg skulle forlate min s\u00f8ster, slik Elle Marja gj\u00f8r i filmen, gj\u00f8r meg helt kvalm.", "Lene sier hun ikke er fremmed for tanken om \u00e5 fortsette med film, men f\u00f8rst vil hun gj\u00f8re ferdig de to \u00e5rene hun har startet p\u00e5 som l\u00e6rling i reindriftsfaget. Sine egne rein har hun i flokken til s\u00f8steren Ina Theres i Voengelh-Njaarke reinbeitedistrikt, som p\u00e5 norsk kalles Kalvvatnan. Det var her Fred. Olsen Renewables ville bygge 72 vindm\u00f8ller, en vindm\u00f8lleindustri som ville rasert reinbeitene til Lenes familie.", "Sammen med sin eldste s\u00f8ster, og tre andre samiske ungdommer, dro Lene til Olje- og energidepartementet etter at innspillingen av \u00abSameblod\u00bb var ferdig. Det finnes et filmklipp fra det m\u00f8tet, hvor Lene gr\u00e5tkvalt ber byr\u00e5kratene om \u00e5 komme hjem til dem for \u00e5 se hvordan de lever, for \u00e5 se at det ikke bare handler natur, men om en hel kultur.", "Anna Sparrok, mor:", "- Lene er veldig uredd og gj\u00f8r alltid ordentlig det hun g\u00e5r inn for. Hun bestemte selv at hun skulle flytte p\u00e5 samisk internatskole for \u00e5 f\u00e5 oppl\u00e6ring p\u00e5 s\u00f8rsamisk da hun gikk i andre p\u00e5 barneskolen. Dette har gjort henne veldig selvstendig. Lene tilh\u00f8rer en ny generasjon samer som sier fra n\u00e5r det beg\u00e5s urett, hun har alltid v\u00e6rt opptatt av rettferdighet. Hun er, i likhet med sine to s\u00f8stre, veldig knyttet til reindrifta. Hun er oppl\u00e6rt i at kj\u00e6rligheten til reinen overg\u00e5r alt, reinen gir oss alltid mer enn den krever tilbake. Jeg blir stolt og r\u00f8rt over den prestasjonen Lene gj\u00f8r p\u00e5 filmen \u00abSameblod\u00bb. Og jeg er like stolt over at hun har valgt \u00e5 bli reindriftsl\u00e6rling. Men om hun velger \u00e5 fortsette som skuespiller, er det ogs\u00e5 fint. Bare hun f\u00f8lger hjertet sitt.", "Til byr\u00e5kratene snakket Lene om en svensk rapport som viser til en selvmordstatistikk blant unge samer, om at noen heller velger \u00e5 forlate livet enn \u00e5 forlate reindrifta som er en s\u00e5 stor del av deres sosiale og kulturelle identitet.", "- Det er et tungt tema. S\u00e1pmi er veldig lite. Ber\u00f8res en av oss, ber\u00f8res alle. Det er jo dette med at en aldri blir tatt alvorlig av politikerne. Noen ganger tenker jeg, faen, jeg vil bli politiker for \u00e5 hindre flere inngrep i samiske omr\u00e5der.", "- Vil du bli det?", "- Jeg ville det da jeg var yngre, jeg var s\u00e5 sur p\u00e5 Erna Solberg og mente at jeg antagelig m\u00e5tte komme p\u00e5 hennes niv\u00e5 for \u00e5 bli h\u00f8rt.", "- Hva stemmer du?", "- Jeg var ikke gammel nok til \u00e5 stemme ved siste valg, men jeg gr\u00e5t da det ble bl\u00e5bl\u00e5 regjering. Jeg kommer nok til \u00e5 stemme Arbeiderpartiet, eller Senterpartiet.", "I november i fjor sa Olje- og energidepartementet nei til vindm\u00f8llekonsesjon i Kalvvatnan. Den seieren var mye bedre enn prisen for beste kvinnelige skuespiller i Tokyo, sier Lene.", "- Dere var fem jenter som reiste ned til departementet.", "- Ja, det er veldig girlpower i mitt distrikt. Jenter kan like godt reindrift som gutter, kanskje enda bedre, men det er en tung jobb og noen ganger skulle jeg \u00f8nske jeg var lengre enn mine 150 centimeter. Jeg s\u00e5 etter plat\u00e5sko da vi var p\u00e5 den filmfestivalen i Japan, men de plat\u00e5skoene de hadde der var s\u00e5 enorme. Jeg skal ikke ha s\u00e5 store, kanskje fem centimeter, da n\u00e5r jeg opp til hyllene i klesbutikken, og jeg kan bruke plat\u00e5skoene p\u00e5 den r\u00f6da mattan.", "Det siste halve \u00e5ret har Lene bes\u00f8kt filmfestivaler i Venezia, Toronto, Tokyo, Berlin, G\u00f6teborg og Stockholm. Denne uka er hun p\u00e5 Kosmorama i Trondheim, og snart reiser hun til Paris.", "\u00abVi kommer aldri til \u00e5 glemme henne. Hun er et naturtalent,\u00bb sa regiss\u00f8r Jean-Jacques Beineix da han overrakte Lene prisen som beste kvinnelige skuespiller under filmfestivalen i Tokyo. Og Lene, som var totalt uforberedt og derfor hadde tenkt \u00e5 g\u00e5 ut for \u00e5 spise under prisutdelingen, holdt en kort takketale p\u00e5 s\u00f8rsamisk hvor hun takket sin lilles\u00f8ster Mia Erika.", "Men mest av alt husker hun premieren p\u00e5 filmfestivalen i Venezia, da hun s\u00e5 filmen for f\u00f8rste gang.", "- Jeg s\u00e5 ikke p\u00e5 den som en film, jeg s\u00e5 kun p\u00e5 hvordan jeg selv s\u00e5 ut, p\u00e5 s\u00f8steren min og p\u00e5 Aahka, bestemor, som ogs\u00e5 spiller min bestemor i filmen. Aahka ville bli filmstjerne da hun var ung, og n\u00e5 er hun blitt det. Som 66-\u00e5ring! Det er stilig!", "Lene kjenner alle samene som er med i filmen, og mange av dem er i slekt med henne. Han som spiller bestefaren, er hennes egen gudfar.", "Under scenen med joiking, satt hun med hendene foran \u00f8ynene, men den scenen hvor hun m\u00e5tte kle av seg var grei, synes hun, selv om den var vanskelig \u00e5 spille. Det er jo bare en film, sier hun, og den scenen er heller ikke spekulativ, den bare antyder at hun m\u00e5tte kle seg helt naken foran rasebiologene.", "- Men det var et stort fjell jeg m\u00e5tte bestige for \u00e5 n\u00e5 den selvtilliten som gjorde meg i stand til \u00e5 spille.", "- Hvordan gjorde du det?", "- Jeg hadde n\u00e6re slektninger som var der for meg, som min lilles\u00f8ster, og s\u00e5 gjorde jeg ting som gjorde at jeg kjente meg bra. Det verste du gj\u00f8r er \u00e5 sammenligne deg med andre, da blir du aldri bra i egne \u00f8yne. Det gj\u00f8r jeg aldri. Jeg er bra nok som jeg er, tenker jeg.", "Lene sier hun dr\u00f8mmer om \u00e5 dra til Sibir, til Russland og New Zealand for \u00e5 m\u00f8te andre urbefolkninger. Under Toronto International Film Festival, m\u00f8tte hun Standing Rock Sioux-indianere som sl\u00e5ss mot en oljer\u00f8rledning som skal bygges gjennom deres eget omr\u00e5de, og som vil forgifte grunnvannet. Men vi har jo et Standing Rock i Norge ogs\u00e5, sier hun. P\u00e5 Fosen.", "- Men selv om vindm\u00f8llene skader beiteomr\u00e5det for s\u00f8rsamene i omr\u00e5det, er det nesten ingen oppmerksomhet rundt dette. Noen ganger kjennes det som om Norge ikke bryr seg om sin egen urbefolkning, de bryr seg bare n\u00e5r vi skal v\u00e6re eksotiske, n\u00e5r vi g\u00e5r i kofte og hilser kongen hallo. Da er vi gode nok samer.", "To av Lenes tipp-tipp oldefedre var med da samene samlet til seg til felles sak i Trondheim for hundre \u00e5r siden.", "- Jeg var der hundre \u00e5r etter under arrangementet Tr\u00e5ante, og det som er s\u00e5 sjukt \u00e5 tenke p\u00e5, er at mine tipp-tipp oldefedre snakket om de samme problemene for reindrifta som vi gj\u00f8r i dag. Hvordan en kan verne reindrifta mot arealinngrep.", "- Er du en aktivist?", "- Vi blir fort stemplet som det, men m\u00e5 man v\u00e6re en aktivist for \u00e5 beskytte sin egen kultur og levem\u00e5te, noe som har eksistert i tusenvis av \u00e5r? I s\u00e5 fall er det kanskje ogs\u00e5 riktig \u00e5 stemple de som dreper den s\u00f8rsamiske reindriften sakte, men sikkert, som kriminelle.", "Sier Lene.", "Thea Martine Iversen, venninne:", "- Lene er ei omsorgsfull, snill og blid jente. Hun har sterke meninger og bein i nesa. Hun er veldig stolt over kulturen sin, det er reindrifta som er selve livet for Lene. Men hun er ogs\u00e5 ei veldig sprudlende dame som lett skifter fra alvorlige temaer til sp\u00f8k og latter, og som gjerne blir med p\u00e5 en fest i ny og ne. Lene er av den spontane typen: \u00abSkal vi ikke dra til Sverige til helga?\u00bb", "Hun har fingrene kledd med s\u00f8lv, samiske symboler som reinsdyrhorn og belteknapper. Rundt halsen henger en komsekule, et tradisjonelt samisk smykke som hun fikk i d\u00e5psgave. Ikke et kors.", "- Jeg er fryktelig glad i bling-bling, og var antagelig prinsesse i mitt forrige liv.", "- Tror du p\u00e5 et tidligere liv?", "- Ja, jeg tror p\u00e5 det, men det er ikke s\u00e5nn at jeg h\u00e5per p\u00e5 \u00e5 bli noen annen enn den jeg er i det neste livet.", "Hun kaller seg kristen, hun er jo konfirmert i kirka, men kan ikke huske at hun noen gang har bedt til Gud. Men hun skal gifte seg i kirka, sier hun, det er jo en tradisjon, og hun liker tradisjoner.", "Men hva hvis Sameblod sl\u00e5r gjennom p\u00e5 norske kinoer, er hun forberedt p\u00e5 \u00e5 bli hele Norges s\u00f8rsame, slik tv-karakteren Ante ble p\u00e5 syttitallet?", "- Det har jeg ikke tenkt p\u00e5, men det er litt skummelt n\u00e5r du sier det. Hele Norges s\u00f8rsame, liksom. Jeg ser ikke p\u00e5 meg selv som en kjent person, og ser heller ikke for meg at jeg skal bli s\u00e6rlig forandret. \u00ab\u00c5h, du blir vel en diva n\u00e5\u00bb, liksom.", "Hun ler.", "- Jeg tenkte det da jeg landet i Stockholm, at jeg ville hjem igjen med f\u00f8rste fly. Det samme tenkte jeg da jeg landet i Berlin og Tokyo. Det er ikke at jeg hater det, det er fint \u00e5 reise, men jeg er mer en person som liker \u00e5 svette p\u00e5 fjellet, enn \u00e5 g\u00e5 p\u00e5 den r\u00f6da mattan i h\u00f8ga klakkar.", "- Men hvis filmen blir nominert til neste \u00e5rs Oscar?", "- Ja, hvem vet. Jeg h\u00e5per det skjer, det hadde v\u00e6rt artig for Amanda, regiss\u00f8ren, det fortjener hun.", "- Du blir med til Hollywood?", "- I s\u00e5 fall bare p\u00e5 en svipptur, jeg vil jo helst v\u00e6re hjemme, men da skal jeg ta en selfie med Hollywood-skiltet i bakgrunnen.", "- Og hvis du blir nominert til Oscar for beste kvinnelige hovedrolle?", "- Akkurat det kjennes absurd, at jeg, lille meg skal st\u00e5 der p\u00e5 den r\u00f6da mattan i Hollywood, haha, ingen av de jeg kjenner trodde at jeg noen gang skulle v\u00e6re med i en film. Og det er jo litt artig, n\u00e5 sitter jeg her og blir intervjuet som en slags filmstjerne. Jeg som aldri f\u00f8r hadde m\u00f8tt noen som hadde v\u00e6rt med i en film."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "93c7b18503eac9fdcd040f7e3cdb805f33ac30bfb420ca08bc942f2084a88b81"}, {"field": "createtime", "value": "2017-03-11T11:00:30.000Z"}, {"field": "description", "value": "Lene Sparrok vinner den ene internasjonale prisen etter den andre for sin rolle i \u00abSameblod\u00bb. Men den st\u00f8rste seieren var \u00e5 stanse en vindm\u00f8llepark hjemme i Namdalen."}, {"field": "dominantimage", "value": "http://www.adressa.no/pluss/magasin/article14417274.ece/h3cw1g/ALTERNATES/w980-default/LENE_SPARROK_12.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ac57aa205e7ee251904842ed948ebddea31ccc3.jpg?59774486"}, {"field": "dominantthumbnaildimensions", "value": "300x169"}, {"field": "heading", "value": ["- F\u00f8ler meg som en sirkushest n\u00e5r jeg blir bedt om \u00e5 joike -adressa.no", "\u00c5 forlate en verden", "Reindriftsl\u00e6rling", "Nektet \u00e5 joike", "Den beste prisen", "Verden rundt", "Standing Rock p\u00e5 Fosen", "Selfie i Hollywood"]}, {"field": "id", "value": "7ac57aa205e7ee251904842ed948ebddea31ccc3"}, {"field": "keyword", "value": ["\u00c5ge Winge", "Terje Visnes", "Portrettet", "Lene Sparrok", "Sameblod", "Ukeadressa", "S\u00f8rsamer", "Kosmorama", "Film"]}, {"field": "keywords", "value": "\u00c5ge Winge,Terje Visnes,Portrettet,Lene Sparrok,Sameblod,Ukeadressa,S\u00f8rsamer,Kosmorama,Film"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["film", "r\u00f6da mattan", "samisk", "kvinnelige skuespiller"]}, {"field": "kw-entity", "value": ["lene", "mia", "tokyo international film festival", "nordisk film", "narcos", "guldbagge", "norge og sverige", "kvikklunsj", "renewables", "smal\u00e5sen", "kosmorama", "sao paulo international film festival", "g\u00f6teborg og stockholm", "kalvvatnan", "aahka", "l\u00e5t", "fred", "nordens", "russland og new zealand", "standing rock sioux", "ove", "elle marja", "senterpartiet", "oscar", "fosen", "njenna", "sameblod", "standing rock", "olje", "arbeiderpartiet", "sibir", "namdalen", "ante", "jean-jacques beineix", "sveriges radio p4", "marja helena fjellheim mortensson", "berlin og tokyo", "g\u00f6teborg international film festival", "gud", "toronto international film festival"]}, {"field": "kw-location", "value": ["stockholm", "hattfjelldal", "hollywood", "japan", "brasil", "trondheim", "norge", "nordland", "new zealand", "sn\u00e5sa", "paris", "venezia", "gamla stan", "steinkjer", "berlin"]}, {"field": "kw-pageclass", "value": "article"}, {"field": "kw-person", "value": ["frode sander \u00f8ien", "tomas alfredsons", "ina theres", "lene sparrok", "mads kappfjell", "samuel bj\u00f8rk", "lene cecilia sparrok", "mia erika sparrok", "lene cecilia", "amanda kernell", "mia erika", "erna solberg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14417274.ece/h3cw1g/ALTERNATES/w980-default/LENE_SPARROK_12.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- F\u00f8ler meg som en sirkushest n\u00e5r jeg blir bedt om \u00e5 joike"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/11/F%C3%B8ler-meg-som-en-sirkushest-n%C3%A5r-jeg-blir-bedt-om-%C3%A5-joike-14417283.ece"}, {"field": "pageclass", "value": ["article"]}, {"field": "publishtime", "value": "2017-03-11T10:54:30.000Z"}, {"field": "recs-articleid", "value": "14417283"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-11T10:54:30.000Z"}, {"field": "recs-rawtitle", "value": "- F\u00f8ler meg som en sirkushest n\u00e5r jeg blir bedt om \u00e5 joike -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Lene Sparrok vinner den ene internasjonale prisen etter den andre for sin rolle i \u00abSameblod\u00bb. Men den st\u00f8rste seieren var \u00e5 stanse en vindm\u00f8llepark hjemme i Namdalen."}, {"field": "thumbnail", "value": "http://content-thumbnail.cxpublic.com/content/thumbnail200x150/7ac57aa205e7ee251904842ed948ebddea31ccc3.jpg?59774486"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-25T13:15:50.000Z"}, {"field": "title", "value": "Lene hadde null erfaring, n\u00e5 er hun Tr\u00f8ndelags nye filmstjerne"}, {"field": "url", "value": "http://www.adressa.no/pluss/magasin/2017/03/11/F%c3%b8ler-meg-som-en-sirkushest-n%c3%a5r-jeg-blir-bedt-om-%c3%a5-joike-14417283.ece"}, {"field": "urlhash", "value": "7ac57aa205e7ee251904842ed948ebddea31ccc3"}], "score": 0.48901916, "siteId": "9222270286501375973", "id": "7ac57aa205e7ee251904842ed948ebddea31ccc3"}

