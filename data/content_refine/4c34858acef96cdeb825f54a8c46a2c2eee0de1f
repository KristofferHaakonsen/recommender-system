{"fields": [{"field": "modifiedtime", "type": "time", "value": "2012-04-17T07:50:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vibeke og Morten Helgemo var nettopp ferdig med \u00e5 pusse opp tomannsboligen p\u00e5 Angelltr\u00f8a, da foreldrene til Morten ville flytte ut av den 350 kvadrat store eneboligen i \u00c5svangveien. Det hadde blitt for stort for dem.", "- Det er s\u00e5nn vi har holdt p\u00e5, vi. Og vi liker det, smiler Vibeke. S\u00e5 selv om de strengt tatt ikke m\u00e5tte flytte, s\u00e5 tok de gjerne over det store huset. Men det m\u00e5 sies, det er ikke mye av det gamle huset som st\u00e5r igjen, med unntak av fasaden.", "Vi kan like gjerne begynne med atkomsten.", "- Her er d\u00f8ra alltid l\u00e5st, uansett tid p\u00e5 d\u00f8gnet. Den elektriske d\u00f8rl\u00e5sen holder alle som ikke skal inn p\u00e5 utsiden, og vi slipper \u00e5 spekulere p\u00e5 om ungene har husket n\u00f8kkelen. De taster inn en kode, og n\u00e5r d\u00f8ra g\u00e5r igjen smekker den automatisk i l\u00e5s.", "- Det gir en trygghetsf\u00f8lelse p\u00e5 alle m\u00e5ter; om man er alene hjemme eller sitter i hagen p\u00e5 baksiden av huset, forteller Vibeke.", "Sparer energi", "P\u00e5 innsiden er de sorte gulvflisene behagelig varme. Det samme er de aller fleste gulvene i resten av huset.", "- Vi har ingen panelovner. Her er det vannb\u00e5ren varme, basert p\u00e5 luft og vann, forklarer Morten og viser vei ned trappa til kjelleren.", "- Dette er et gjesterom som sjelden blir brukt, derfor har det ingen hensikt \u00e5 ha konstant varme her inne. Men dersom vi f\u00e5r bes\u00f8k, setter jeg p\u00e5 vifteradiatoren (fancoilen) i hj\u00f8rnet, og da har jeg \u00f8nsket temperatur i l\u00f8pet av ca ti minutter. Luft kommer inn fra varmepumpa p\u00e5 utsiden, som varmer opp vannet i radiatoren, som igjen gir varm luft ut i rommet n\u00e5r vifta settes p\u00e5. Den er termostatstyrt, slik at man f\u00e5 akkurat den temperaturen man \u00f8nsker.", "Teknisk rom", "\u00c5 ha vannb\u00e5ren varme, basert p\u00e5 luft og vann, gj\u00f8r det n\u00f8dvendig med et eget teknisk rom.", "Familien Helgemo har et 2-delt anlegg. Det ene forsyner r\u00f8r i gulvene med varmt vann i \u00f8nsket temperatur, mens det andre forvarmer vannet som skal over i varmtvannsberederen.", "To tanker p\u00e5 til sammen 600 liter vann m\u00e5 til for \u00e5 forsyne familien med vannb\u00e5ren varme som tilsvarer 12 kw/t i \u00e5ret, og varmepumpen g\u00e5r s\u00e5 lenge det er n\u00f8dvendig for \u00e5 oppn\u00e5 \u00f8nsket temperatur. Det betyr at man f\u00e5r svingninger p\u00e5 energibruken i l\u00f8pet av \u00e5ret - er det sol og varmt ute, tar det kortere tid \u00e5 varme opp vannet p\u00e5 innsiden.", "- I dag er det for eksempel perfekt varmepumpev\u00e6r, ler Morten, og vet at han sparer energi - og penger.", "P\u00e5 ei lita tavle kan han lese av hvor mye str\u00f8m han har brukt for \u00e5 holde anlegget i gang; fra 30. april i 2007 har familien brukt 3915,83 kw/t. Det er ikke mye, p\u00e5 et hus som er 350 m{+2}.", "Ta en familie p\u00e5 fire. Dersom de investerer i en varmepumpe som koster 40 000 kroner, vil de trolig tjene inn denne utgiften i l\u00f8pet av ca 7-8 \u00e5r. Avhengig av forbruk, selvf\u00f8lgelig.", "- \u00c5 varme opp varmt vann til husholdningen er utrolig energikrevende, s\u00e5 jeg har installert et eget anlegg som forvarmer vannet til ca 38 grader, f\u00f8r det g\u00e5r i berederen som varmer opp til normaltemperatur (ca 60 grader) ved hjelp av str\u00f8m. Det sparer jeg mye p\u00e5, forklarer Morten.", "Dersom vi har forst\u00e5tt ham riktig, s\u00e5 g\u00e5r hele prinsippet ut p\u00e5 at varmepumpa gir mer energi enn den bruker for \u00e5 holde det g\u00e5ende - og der ligger innsparingen.", "Tips til trappa", "Hele huset har f\u00e5tt nye gulv, i varm og lun mahognyfarget eikeparkett.", "- Trappa opp fra kjelleren hadde linoleum, og bare m\u00e5tte bort. Jeg hadde mye parkett til overs, og etter litt drodling med en kompis, fant jeg ut at jeg kunne legge parkett i trappa ogs\u00e5. Praktisk og mye billigere enn \u00e5 skifte ut alt.", "- Et lite, men smart tips, smiler Morten.", "Lyst, luftig og \u00e5pent", "P\u00e5 hovedplanet ligger et romslig kj\u00f8kken, en soveromsfl\u00f8y, to stuer og en tv-stue.", "- Vi bygde inn deler av terrassen, og det er her vi koser oss n\u00e5r vi ser tv, forteller Vibeke. Men vi skal gj\u00f8re om litt, fasaden skal bli buet med sm\u00e5 glassfelt i stedet for disse store flatene, forklarer hun.", "- Vi liker rene flater, og vil ikke ha s\u00e5 mye p\u00e5 veggene. Du ser, det som er av dekoreffekter har litt st\u00f8rrelse. P\u00e5 den m\u00e5ten trenger man ikke s\u00e5 mye for \u00e5 skape atmosf\u00e6re, mener Vibeke.", "Det er ogs\u00e5 grunnen til at den tidligere peisen er bygget om og har f\u00e5tt en peisinnsats, der flammene synes fra begge stuene.", "- Den er litt 80-talls i formen, og jeg ville at den skulle st\u00e5 som et selvstendig m\u00f8bel i stua.", "For \u00e5 myke opp det strenge, minimalistiske, har Vibeke valgt d\u00f8rer med profiler og fasettslipte glass som gir assosiasjoner til gamle herskapshus. Igjen, det handler om balanse.", "Klassisk i sort/hvitt", "Kj\u00f8kkenet har hvite fliser p\u00e5 den viktige halvmeteren mellom over- og underskap, innredningen er ogs\u00e5 hvit, men toppet av en svartpolert granitt i benkeplaten. Da gjetter du vel at her er hvitevarene sorte; med kaffemaskin, ismaskin i kj\u00f8leskapd\u00f8ra, stekeovn i st\u00e5h\u00f8yde, og en hygienisk armatur med sensor som gj\u00f8r det hygienisk \u00e5 skylle hendene - for \u00e5 nevne noen av de moderne fasilitetene som de fleste husm\u00f8dre dr\u00f8mmer om.", "Fjernstyrt lys", "Med tre barn og tusen ting i hodet, er det irriterende \u00e5 komme p\u00e5 at det fortsatt er lys p\u00e5 i stua etter at man har k\u00f8yet.", "- En hovedbryter p\u00e5 soverommet ordner det, og det finnes en tilsvarende i trappegangen, forteller Vibeke. En fjernkontroll er ogs\u00e5 matet med ulik belysning p\u00e5 de forskjellige sonene i huset, s\u00e5 perfekt gjestebelysning er bare et tastetrykk unna.", "- Dette er en Home manager, som ogs\u00e5 er dataprogrammert i forhold til lys og temperaturer. Reiser vi bort, for eksempel, vil ikke huset se forlatt ut ettersom vi har programmert passe belysning i en periode p\u00e5 d\u00f8gnet. Samme prinsipp brukes ogs\u00e5 for \u00e5 f\u00e5 \u00f8nsket temperatur til ulike tider p\u00e5 d\u00f8gnet. Da vi stakk snuten innom baderommet, s\u00e5 vi den optimale l\u00f8sningen for mange \u00abfrustrerte fruer\u00bb - et hull i veggen med direkte forbindelse til vaskerommet i etasjen under, er b\u00e5de praktisk og rasjonelt i et hus med treningsvillig barn og ungdom."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "53dd00d287e40bd1a69b7689d71b9003fb72f2325d26eca8bd1f0cab7a384fce"}, {"field": "createtime", "value": "2016-12-19T17:03:10.000Z"}, {"field": "description", "value": "Det skjer ofte. Foreldre sitter i et altfor stort hus og barna overtar. S\u00e5 ogs\u00e5 med trebarnsfamilien p\u00e5 Moholt, som har revet ned innvendig og f\u00e5tt et stort - og fremfor alt praktisk hus."}, {"field": "dominantimage", "value": "http://www.adressa.no/incoming/article1298382.ece5/ALTERNATES/w980-default/praktiskhus7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c34858acef96cdeb825f54a8c46a2c2eee0de1f.jpg?58d4e248"}, {"field": "dominantthumbnaildimensions", "value": "300x169"}, {"field": "heading", "value": "Energivennlig og praktisk bolig -adressa.no"}, {"field": "id", "value": "4c34858acef96cdeb825f54a8c46a2c2eee0de1f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["varm", "\u00f8nsket temperatur", "vann", "vannb\u00e5ren varme", "hus"]}, {"field": "kw-entity", "value": ["vibeke", "vibeke og morten helgemo", "helgemo", "morten", "\u00e5svangveien", "moholt", "angelltr\u00f8a"]}, {"field": "kw-location", "value": "home"}, {"field": "kw-pageclass", "value": "article"}, {"field": "kw-person", "value": "morten helgemo"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1298382.ece5/ALTERNATES/w980-default/praktiskhus7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Energivennlig og praktisk bolig"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1276771.ece"}, {"field": "pageclass", "value": ["article"]}, {"field": "publishtime", "value": "2009-02-13T07:32:29.000Z"}, {"field": "recs-articleid", "value": "1438640"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-02-13T07:32:29.000Z"}, {"field": "recs-rawtitle", "value": "Energivennlig og praktisk bolig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det skjer ofte. Foreldre sitter i et altfor stort hus og barna overtar. S\u00e5 ogs\u00e5 med trebarnsfamilien p\u00e5 Moholt, som har revet ned innvendig og f\u00e5tt et stort - og fremfor alt praktisk hus."}, {"field": "thumbnail", "value": "http://content-thumbnail.cxpublic.com/content/thumbnail200x150/4c34858acef96cdeb825f54a8c46a2c2eee0de1f.jpg?58d4e248"}, {"field": "thumbnailfullheightdimensions", "value": "200x3702"}, {"field": "timestamp", "value": "2017-03-24T09:09:28.000Z"}, {"field": "title", "value": "Energivennlig og praktisk bolig"}, {"field": "url", "value": "http://www.adressa.no/forbruker/hjem/article1276771.ece"}, {"field": "urlhash", "value": "4c34858acef96cdeb825f54a8c46a2c2eee0de1f"}], "score": 0.73549575, "siteId": "9222270286501375973", "id": "4c34858acef96cdeb825f54a8c46a2c2eee0de1f"}

