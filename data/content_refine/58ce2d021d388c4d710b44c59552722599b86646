{"fields": [{"field": "modifiedtime", "type": "time", "value": "2012-04-18T19:44:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "heidi oliv wollamo07200kultur@adresseavisen.no"}, {"field": "body", "value": ["Saken oppdateres.", "Er sommeren uten planer, kan du pr\u00f8ve noen av tilbudene fra Kulturenheten i Trondheim kommune.", "En sl\u00f8v feriestemning hersker i Kattemkjeller'n. Det er tidlig kveld, ute steker sola og bare de mest aktive har tatt turen til fritidsklubben. P\u00e5 kj\u00f8kkenet st\u00e5r prosjektleder Kjersti Dille ved Aktiviteten Kattemkjeller'n og baker avskjedskake til sivilarbeider Erlend. I kiosken trener de ivrigste p\u00e5 kortkunster. Roberto Andjelic (13) og Morten Amundsen (12) henger ved bordtennisbordet.", "- Jeg jobber her. Vanligvis sitter jeg i kiosken og tar imot folk. Passer p\u00e5 at ungene har det bra, og at ingen blir mobbet. Det skjer sjelden, forteller Roberto.", "Kattemkjeller'n er kjent for \u00e5 fostre flinke dansere og platesnurrere. Morten er en av djene p\u00e5 huset.", "- Jeg spiller for det meste hip-hop. Favorittene er G-unit og D-block, sier Morten.", "Sommer\u00e5pent", "Kattemkjeller'n har sommer\u00e5pent en dag i uka. For f\u00f8rste gang siden 1992 har Trondheim kommune samordnet alle sommeraktivitetene for barn og unge i kommunen. Tilbudene er \u00e5pne for alle.", "- Det er artig \u00e5 v\u00e6re her, det er ikke mye annet \u00e5 finne p\u00e5, sier Roberto.", "- Det er INGENTING annet \u00e5 finne p\u00e5, presiserer Morten.", "- Du kan ligge p\u00e5 sofaen og se p\u00e5 tv, eller klippe gresset til faren din, mener Roberto noe arbeidssky: - Du kan v\u00e6re her, spille biljard eller bordtennis.", "Partyfikser Magnus Amundsen (10) synes vi skulle ha v\u00e6rt her p\u00e5 tirsdag. Da hadde de Summerparty med 235 deltakere.", "- Vi tok inn 11 000 kroner, sier han forn\u00f8yd.", "Foran tv-spillet dormer helten p\u00e5 fritidsklubben. Raymond Hegdahl (21) er b-boy (ogs\u00e5 kalt breakdanser av vanlig d\u00f8delige), og l\u00e6rer bort dansetrinn til den oppvoksende generasjon.", "- F\u00f8r var dansemilj\u00f8et p\u00e5 Kattem bedre, mener Raymond som \u00f8ver i lokalene til fritidsklubben. Han har hatt tilh\u00f8righet her siden han var 13-14 \u00e5r.", "- Hvorfor det er lite folk her? Se p\u00e5 v\u00e6ret. Ingen kommer inn n\u00e5r det er varmt.", "- Skal dere ikke v\u00e6re med ut? Hodet til Kjersti titter inn d\u00f8ra.", "- N\u00e5r det er finv\u00e6r flytter vi opp og ut, sier hun og lokker med p\u00f8lser.", "Sivilarbeider Erlend er i ferd med \u00e5 skru sammen kulegrillen. Raymond ruller ut gulvet. Og gj\u00f8r flares. Da kommer det flere.", "- Dette er en artig plass \u00e5 v\u00e6re. Vi pleier \u00e5 kj\u00f8pe godteri, danse og spille fotballspill, forteller Andrea Kibsg\u00e5rd (10) og Diana Nerayo (11), mens sola sakte synker ned over asfalten.", "Popul\u00e6rt klatrekurs", "Et av det mest popul\u00e6re sommertiltakene er klatrekurs p\u00e5 Trondheim Klatresenter p\u00e5 Svartlamoen. De opprinnelige 15 plassene p\u00e5 \u00e5rets kurs ble utvidet til 27. 14 jenter og 13 gutter har f\u00e5tt sele rundt l\u00e5rene. Alvoret henger tungt i klatreveggen. Etter tre og en halv time er de litt slitne. Tiril Elise Rensvik (12) og Sigrid Hammer (11) venter t\u00e5lmodig i k\u00f8.", "- I begynnelsen var jeg veldig nerv\u00f8s. Etter hvert blir jeg mer trygg, og pr\u00f8ver vanskeligere ting, forteller Sigrid.", "- Det ser egentlig ganske lett ut, men s\u00e5 er det vanskelig, mener Tiril.", "Artig er dommen fra hele gruppa p\u00e5 gulvet. Sommer er tid for \u00e5 v\u00e6re aktiv.", "- Du sitter ikke hjemme og ser p\u00e5 tv, men er p\u00e5 kurs og r\u00f8rer deg litt, sier Tiril, som ogs\u00e5 har v\u00e6rt p\u00e5 h\u00e5ndballskole.", "- Klatring gir deg muligheten til \u00e5 v\u00e6re h\u00f8yt oppe og utfolde deg litt, mener Hege Oks\u00e5s (10).", "Instrukt\u00f8r Erik Aas (18) er imponert over p\u00e5gangsmotet i veggen.", "- Jeg hadde ikke trodd vi skulle forflytte oss til denne veggen i dag. Det er kanskje konkurranseinstinktet. De vil alle til topps, og n\u00e5r de ikke klarer det, s\u00e5 er det tilbake i k\u00f8a.", "Slitasjen begynner \u00e5 vise seg. Bl\u00e5flekker og s\u00e5re hender.", "- Skal du v\u00e6re med og skylle hendene i iskaldt vann, sp\u00f8r Heges nye venninne, Signe Reinholdtsen (9) fra Nesna.", "- Hjelper det, lurer Hege.", "Selv om dette var sommerens siste klatrekurs i regi av Trondheim kommune, har flere fritidsklubber egne turer til Trondheim Klatresenter. Klatresenteret har ogs\u00e5 egen sommerleir i uke 28, 32 og 33. For dem som liker seg mer p\u00e5 landjorda, blir det streetbasket p\u00e5 Blussuvoll skole de to siste ukene i juli."]}, {"field": "category0", "value": "kultur"}, {"field": "contenthash", "value": "e5c0869db036b9f6229faa378ca6aa37bfebd73e7a6c969594668df620308649"}, {"field": "createtime", "value": "2016-08-15T04:03:27.000Z"}, {"field": "description", "value": "P\u00e5 daffe dager kan du finne nye venner fra hele byen."}, {"field": "dominantimage", "value": "http://www.adressa.no/incoming/article1141200.ece5/ALTERNATES/w980-default/klatreoversikt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/58ce2d021d388c4d710b44c59552722599b86646.jpg?5942e374"}, {"field": "dominantthumbnaildimensions", "value": "300x169"}, {"field": "heading", "value": "Ung og aktiv i sommer -adressa.no"}, {"field": "id", "value": "58ce2d021d388c4d710b44c59552722599b86646"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "sports"}, {"field": "kw-concept", "value": ["kommune", "klatrekurs", "sommer", "spill", "fritidsklubben", "uka", "dag", "artig", "aktiv", "ung"]}, {"field": "kw-entity", "value": ["summerparty", "svartlamoen", "aktiviteten kattemkjeller", "blussuvoll", "sommer", "g-unit og d-block", "trondheim klatresenter", "erlend", "kulturenheten"]}, {"field": "kw-location", "value": "nesna"}, {"field": "kw-pageclass", "value": "article"}, {"field": "kw-person", "value": ["tiril elise rensvik", "morten amundsen", "magnus amundsen", "raymond hegdahl", "sigrid hammer", "signe reinholdtsen", "roberto andjelic", "andrea kibsg\u00e5rd", "diana nerayo", "hege oks\u00e5s", "kjersti dille", "erik aas"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1141200.ece5/ALTERNATES/w980-default/klatreoversikt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ung og aktiv i sommer"}, {"field": "og-type", "value": "article"}, {"field": "og-url", "value": "http://www.adressa.no/kultur/article522319.ece"}, {"field": "pageclass", "value": ["article"]}, {"field": "publishtime", "value": "2005-07-08T09:17:00.000Z"}, {"field": "recs-articleid", "value": "2137002"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-07-08T09:17:00.000Z"}, {"field": "recs-rawtitle", "value": "Ung og aktiv i sommer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "P\u00e5 daffe dager kan du finne nye venner fra hele byen."}, {"field": "thumbnail", "value": "http://content-thumbnail.cxpublic.com/content/thumbnail200x150/58ce2d021d388c4d710b44c59552722599b86646.jpg?5942e374"}, {"field": "thumbnailfullheightdimensions", "value": "200x1741"}, {"field": "timestamp", "value": "2017-06-15T19:43:48.000Z"}, {"field": "title", "value": "Ung og aktiv i sommer"}, {"field": "url", "value": "http://www.adressa.no/kultur/article522319.ece"}, {"field": "urlhash", "value": "58ce2d021d388c4d710b44c59552722599b86646"}], "score": 0.5585463, "siteId": "9222270286501375973", "id": "58ce2d021d388c4d710b44c59552722599b86646"}

