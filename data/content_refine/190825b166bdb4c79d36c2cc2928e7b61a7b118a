{"fields": [{"field": "modifiedtime", "type": "time", "value": "2017-03-26T14:52:38.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "utenriks", "magasin pluss", "colombia"]}, {"field": "author", "value": ["tekst", "foto: tor dagfinn dommersnes", "adresseavisen/stavanger aftenblad"]}, {"field": "body", "value": ["Colombia! Jeg v\u00e5knet tidlig av ubestemmelige skrik. Det var sparsomt med vegger og lytt under blikktaket. Skrikene blandet seg med hvin og en ubestemmelig kakling. H\u00f8ne eller papeg\u00f8ye? Eller var det grisen?", "Jeg overnattet hjemme hos familien Diaz i San Vicente i Caqueta-departementet. Den ganske store familien ledes av far Alfredo og mor Carolina.", "Les ogs\u00e5:  Oppr\u00f8rsleder drept i Colombia", "Les ogs\u00e5:  Kokainproduksjonen i Colombia h\u00f8yrere enn p\u00e5 20 \u00e5r", "N\u00e5 er det formiddag, og jeg skal intervjue folk i San Vicente-omr\u00e5det om freden. Hva tenker de om framtiden? Hvordan har det v\u00e6rt \u00e5 leve med Farc-geriljaen i alle \u00e5r?", "- Journalisten skal ut p\u00e5 jobb! Vi blir med. Ja, alle sammen, s\u00e5 klart!", "Alfredo tar styringen, p\u00e5 alle vis. Det har blitt noen reportasjer opp gjennom \u00e5rene, men dette er vel f\u00f8rste gang jeg er p\u00e5 oppdrag sammen med en familie p\u00e5 ni. Den yngste er fem \u00e5r gamle Allison. Nevnte jeg at Jeepen bare har to seter foran?", "- Akkurat her ble to personer skutt. Den ene l\u00e5 i veigr\u00f8fta der borte, den andre midt i veien. Det skjedde for to \u00e5r siden.", "Jeepen stanser nesten helt opp, Alfredo peker og forteller. Etter noen dager i San Vicente er det tydelig for meg at \u00abdrapsguide\u00bb kunne v\u00e6rt et levebr\u00f8d i denne byen. Men m\u00e5 virkelig lille Allison h\u00f8re p\u00e5 alt dette?", "- Men det var jo verre med han som Farc avsl\u00f8rte som spion. Liket hans ble plassert i en pappeske midt i veien med p\u00e5skriften \u00abSpion for h\u00e6ren\u00bb. Ja, som en advarsel til alle andre.", "Hverdagslige samtaler er annerledes her. Mindre Pok\u00e9mon Go og mer d\u00f8d. Ingen unger vil bli politi. Tvert imot. Politi og soldater er fienden.", "- Mens dere i Norge f\u00f8ler dere trygge n\u00e5r dere m\u00f8ter en politimann, blir vi redde, sl\u00e5r Christhian Diaz fast. Han blir 30 i \u00e5r. Han er pappaen til Allison og s\u00f8nnen til Alfredo og Carolina.", "San Vicente er selve hjertet av Farc-land. Farc er den st\u00f8rste geriljabevegelsen i den vestlige verden. I fire \u00e5r, mellom 1998 og 2002, ble Farc tildelt en frisone midt i Colombia. Det var under den forrige fredsprosessen, der blant andre Jan Egeland var involvert. Frisonen var like stor som Sveits. Der regjerte alts\u00e5 Farc uten innblanding fra statlige myndigheter. Farc dr\u00f8mte om et marxistisk Colombia, og frisonen var en god begynnelse.", "Men for 15 \u00e5r siden ville ikke Farc ha varig fred. De brukte \u00e5rene med v\u00e5penhvile til \u00e5 bygge seg kraftig opp milit\u00e6rt. Til slutt inns\u00e5 president Andr\u00e9s Pastrana at fredsprosjektet var mislykket. Den colombianske h\u00e6ren hadde ogs\u00e5 vokst kraftig disse \u00e5rene, fra ca. 80 000 til 140 000 mann.", "To dager etter at v\u00e5penhvilen ble opphevet i februar 2002, reiste den kjente politikeren Ingrid Betancourt til San Vicente. Hun ble kidnappet av Farc og holdt fanget i seks og et halvt \u00e5r i jungelen. Hun ble befridd i en spektakul\u00e6r redningsaksjon gjennomf\u00f8rt av landets sikkerhetsstyrker i juli 2008.", "- Vold er historien til San Vicente, sier Cristhian. - Dersom San Vicente klarer \u00e5 vinne freden, s\u00e5 klarer hele Colombia det.", "Han har et veldig godt poeng. Sist onsdag kveld h\u00f8rte familien skarpe skudd fra nabolaget. Flere pistolskudd etter hverandre. Hva var det? Neste dag kom det fram at en mann ble skutt p\u00e5 kloss hold noen f\u00e5 hundre meter fra g\u00e5rden. Alfredo vet ikke hvorfor mannen ble drept, men de vet at han drev business med borgermesteren i byen.", "I november ble flere drept i l\u00f8pet av \u00e9n helg i San Vicente. Menneskerettsforkjemperen Hugo Cu\u00e9llar ble skutt fem ganger av ukjente drapsmenn den 19. november. Han overlevde, men med alvorlige skader. Han var p\u00e5 vei hjem fra begravelsen til Jes\u00fas Erley Monroy som hadde d\u00f8dd dagen f\u00f8r etter at ogs\u00e5 han ble skutt av ukjente. Monrey var en lokalt kjent forkjemper for b\u00f8ndenes rettigheter. Borgermesteren hadde beskyldt ham for \u00e5 sympatisere med Farc. Noen dager f\u00f8r han ble skutt, hadde han advart mot paramilit\u00e6re grupper i San Vicente. To av disse gruppene heter Aguilas Negras og Autodefensas Gaitanistas.", "Hittil i \u00e5r er 20 aktivister drept i Colombia, og nesten 120 i 2016. De kriminelle bandene som st\u00e5r bak, driver med narkokriminalitet.", "Drapene gir klar beskjed til lokalbefolkningen om hvem som bestemmer n\u00e5.", "Likevel er det n\u00e5 Colombia har sjansen. Denne gangen virker det som om fredsavtalen kan vare. Alle de 6900 Farc-soldatene er plassert i leire rundt omkring i landet, med h\u00e6ren som vakter utenfor. Snart skal geriljasoldatene legge fra seg v\u00e5pnene. De skal bli vanlige borgere, og Farc skal omdannes til et politisk parti.", "Det kryr av fresende mopeder og motorsykler i San Vicente. Gjerne med mor, far og barnet i midten. F\u00e5 bruker hjelm. Tuting, roping. Alltid er det noen kjente som passerer. Her er biler ogs\u00e5, selvsagt. Og der kommer en bonde p\u00e5 hestetralle, med gampen luntende foran. En \u00abpaisano\u00bb som kommer for \u00e5 selge gr\u00f8nnsaker p\u00e5 torget.", "I en smal sidegate m\u00f8ter vi ekteparet Margarita Prieto (49) og Jaime Guaraca (52). Hun driver en liten klesbutikk, han holder seg mest p\u00e5 g\u00e5rden - fincaen - litt utenfor byen.", "Tragedien rammet den 23. august 2009.", "- Jeg var her i butikken. Det var ettermiddag og Danilo og kusinen hans spurte om de kunne g\u00e5 til butikken rundt hj\u00f8rnet for \u00e5 kj\u00f8pe godteri. Det fikk de jo, sier Margarita. Kort etter h\u00f8rte hun en voldsom eksplosjon.", "- Jeg lurte p\u00e5 hva det var. Jeg sto her i bakg\u00e5rden, men s\u00e5 tenkte jeg at jeg m\u00e5tte passe p\u00e5 butikken min, og gikk inn der. Da kom en dame l\u00f8pende fra markedet og fortalte at det var Danilo, at han var d\u00f8d.", "Danilo ble bare ni \u00e5r gammel.", "- Han ville v\u00e6rt 17 \u00e5r i dag, sier faren, Jaime.", "B\u00e5de Danilo og den 11 \u00e5r gamle kusinen d\u00f8de av en Farc-bombe som var ment \u00e5 ramme politiet. Men de eneste som d\u00f8de var de to barna.", "- 20 dager etter at han d\u00f8de, fikk vi et brev fra Farc. De ville at vi skulle betale \u00abskatt\u00bb til dem, sier Jaime, fortsatt oppr\u00f8rt n\u00e5r han tenker p\u00e5 det.", "En slik geriljaskatt betaler mange forretningsfolk i San Vicente, p\u00e5 lik linje med b\u00f8nder p\u00e5 landsbygda som betaler for hver ku de eier. En slik \u00abvacuna extorci\u00f3n\u00bb er egentlig utpressing, men den er ogs\u00e5 en slags forsikring mot trakassering eller direkte angrep fra geriljaen. For Margeritas klesbutikk var skatten 1 500 000 colombianske pesos i \u00e5ret. Det tilsvarer 4500 norske kroner, en h\u00f8y sum for en liten sjappe i Colombia.", "- Jeg dro rett til Farc-kontakten og fortalte at jeg hadde betalt nok. Mitt barns liv er min skatt for resten av livet, sa jeg. De sa at innkrevingen var en misforst\u00e5else, og siden har jeg aldri betalt noe til dem, sier Jaime.", "Men hva skjer i San Vicente n\u00e5r Farc er borte for godt?", "- Jeg er glad for fredsavtalen, men jeg er s\u00e5 redd for at ELN kommer og tar kontroll. Kanskje de krever skatt av oss, sier Margerita.", "ELN er den andre store geriljagruppen i Colombia. De har ingen fredsavtale, men forhandlinger p\u00e5g\u00e5r, med norsk hjelp, i Ecuador.", "Dette er en problemstilling alle er bekymret for. I et maktvakuum er det alltid noen som vil inn og ta kontroll. N\u00e5r Farc er borte, vil kanskje ELN pr\u00f8ve seg, eller avhoppere fra Farc. Eller rene kriminelle bander. Det er ikke sikkert staten har sterke nok institusjoner til \u00e5 fylle tomrommet. Mange soldater, mange av dem brutale, er ikke nok til \u00e5 vinne tillit, snarere tvert imot.", "Folk i San Vicente og mange andre steder p\u00e5 landsbygda i Colombia har levd med Farc i \u00e5revis. De har tilpasset seg et liv med en ulovlig og sv\u00e6rt voldelig geriljabevegelse tett p\u00e5. Selv om Farc har spredd frykt og d\u00f8d, har mange blitt mer eller mindre avhengige av geriljaen. Farc trenger jo b\u00e5de mat, utstyr, biler og v\u00e5pen. Mye skal kj\u00f8pes for \u00e5 drifte en geriljah\u00e6r p\u00e5 mange tusen menn og kvinner. Og mye av det ble kj\u00f8pt i San Vicente og andre byer og landsbyer i landet.", "N\u00e5 har Farc forsvunnet, og dermed en god kunde.", "Vi m\u00f8ter Adalfy Araujo. Hun driver jernvarehandel midt i San Vicente.", "- Det er h\u00e5pl\u00f8st. Jeg har solgt masse utstyr til myndighetene som bygger opp de nye omskoleringsleirene til Farc utenfor byen her. Men de betaler jo ikke! Presidenten vil ikke betale!", "Hun er sv\u00e6rt kritisk til det som n\u00e5 skjer.", "Men det er vanskelig \u00e5 snakke om det \u00e5 drive forretninger med Farc.", "Men i likhet med flertallet i San Vicente s\u00e5 st\u00f8tter hun fredsprosessen. 60 prosent stemte for fredsavtalen i folkeavstemningen, 40 prosent sa nei. P\u00e5 landsbasis var det som kjent et bitte lite flertall mot avtalen, men den ble likevel loset gjennom parlamentet.", "Farc er ikke en h\u00e6r av fremmede som skjuler seg i jungelen og bare dukker opp for \u00e5 drepe, kidnappe eller kreve inn penger. Farc er en s\u00f8nn, en onkel, en venn fra barndommen. Alle kjenner Farc-soldater. Og fortsatt lever minnet om de fire \u00e5rene med Farc-styre her.", "- I l\u00f8pet av de fire \u00e5rene var det bare fem drap her. Det er jo ingenting. Klart det er noen som ser tilbake p\u00e5 denne perioden med glede. Det var jo trygt her, sier Cristhian.", "Han forteller ogs\u00e5 om en ektemann som hadde v\u00e6rt utro. Han ble hentet av noen fra Farc-geriljaen. S\u00e5 ble han avkledd og bundet til et tre. Der m\u00e5tte han st\u00e5 hele natten mens myggen forsynte seg gr\u00e5dig.", "- Han l\u00e6rte seg en lekse, sl\u00e5r Cristhian fast.", "De kj\u00f8rte hjem til g\u00e5rden sin p\u00e5 landsbygda, p\u00e5 en smal og svingete grusvei. De kj\u00f8rte i en liten pickup med h\u00f8ye karmer. I pickupen satt", "familiemedlemmer og arbeidsfolk p\u00e5 g\u00e5rden, til sammen 17 personer. Seks av dem barn. Det var i 18-tiden, i skumringen, den 9. mai 2011.", "- Plutselig smalt det, forteller 26 \u00e5r gamle Katerina Flores Cuellar.", "- Jeg satt foran ved siden av mannen min, Emiro, som kj\u00f8rte. I fanget hadde jeg min to \u00e5r gamle s\u00f8nn Johnny.", "En koselig biltur var plutselig blitt et blodbad.", "- De dreper oss! De dreper oss!", "Det var hylende barn og voksne. Emiro klarte \u00e5 kj\u00f8re videre, men etter noen meter kom det nye skudd, og n\u00e5 ble bilen beskutt b\u00e5de forfra og bakfra.", "- Selv klarte jeg ikke \u00e5 hyle eller noe, sier Katerina. - Jeg bare holdt ungen nede for \u00e5 beskytte henne mot kulene, og ba til Gud.", "Flere andre ropte.", "- Vi er sivilister! Ikke drep oss!", "Bilen stanset, og skytingen opph\u00f8rte. En av ungene hadde falt av lasteplanet da den f\u00f8rste skytingen startet. Soldatene som kom til, forsto at noe var galt. Offiseren kom kj\u00f8rende med den lille gutten, som klarte seg.", "Katerina m\u00e5tte telle etter hvor mange som ble skadet, og kom til sju skadde, fem alvorlig.", "En kule hadde sneiet nakken hennes. Hun bl\u00f8dde, men var ikke alvorlig skadet. En av ungdommene hadde et kjempesv\u00e6rt kutt over magen, og tarmer hang utenfor. Han overlevde, mot alle odds.", "Men det gjorde ikke den 18 \u00e5r gamle Eduardo, en student. 28 dager etter skytingen d\u00f8de han av skadene.", "Det var en patrulje fra den colombianske h\u00e6ren som hadde skutt. Etter at soldatene forsto hva som hadde skjedd, hjalp de sivilistene til sykehuset.", "- De trodde vi var Farc-soldater! Helt utrolig. Det kom i alle avisene og p\u00e5 tv.", "Etter hvert ble fem soldater arrestert, men de er alle l\u00f8slatt igjen.", "- Kommandanten sa f\u00f8rst at det var en misforst\u00e5else og beklaget det som skjedde. Men seinere sa han at det var en kryssild! Ren l\u00f8gn. Vi har aldri f\u00e5tt erstatning. Ikke engang bilen har de betalt for, forteller Katerina Flores Cuellar.", "Bilvraket st\u00e5r fortsatt p\u00e5 g\u00e5rden i Brisas del Losada. Vi l\u00f8fter fram frontruta og teller \u00e5tte kulehull.", "- Det er ikke geriljaen som er problemet her, sier Christhian Diaz.", "- Problemet er korrupsjonen! Fra topp til bunn er det korrupsjon. Presidenten, guvern\u00f8ren, borgermesteren og hele samfunnet.", "Svaret hans er utdanning. Folket m\u00e5 l\u00e6re seg hvordan et sunt demokrati fungerer, uten korrupsjon.", "Tidligere ville Cristhian flytte til hovedstaden Bogot\u00e1, men han har ombestemt seg.", "- Jeg vil bo her i San Vicente og v\u00e6re med p\u00e5 forandringen. Dette er min jord, her er min familie, her skal dr\u00f8mmene mine oppfylles."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f7e41df2e5738dabb204e5896ce87cb280506eebcd069129435e4af8a8048d12"}, {"field": "createtime", "value": "2017-03-26T13:56:49.000Z"}, {"field": "description", "value": "Historiene er hjerteskj\u00e6rende og blodige. Men Farc er ikke en h\u00e6r av fremmede som skjuler seg i jungelen og bare dukker opp for \u00e5 drepe, kidnappe eller kreve inn penger. Farc er en s\u00f8nn, en onkel, en venn fra barndommen."}, {"field": "dominantimage", "value": "http://www.adressa.no/incoming/article14495695.ece/xjl8b0/ALTERNATES/w980-default/8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/190825b166bdb4c79d36c2cc2928e7b61a7b118a.jpg?593e63cc"}, {"field": "dominantthumbnaildimensions", "value": "300x169"}, {"field": "heading", "value": ["\u00c5 leve med Farc - og overleve uten -adressa.no", "\u00abFarc-landia\u00bb", "Colombias sjanse", "De mistet Danilo", "\u00abVacuna\u00bb", "Avhengige av Farc", "Blodbadet", "Korrupsjonen"]}, {"field": "id", "value": "190825b166bdb4c79d36c2cc2928e7b61a7b118a"}, {"field": "keyword", "value": ["Ukeadressa", "utenriks", "magasin pluss", "colombia"]}, {"field": "keywords", "value": "Ukeadressa,utenriks,magasin pluss,colombia"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-concept", "value": ["colombianske h\u00e6ren", "tvert imot", "d\u00f8d", "\u00e5ret", "drep", "utenfor byen", "betalt", "alvorlig skadet", "dag", "kj\u00f8pe godteri", "colombia", "kriminelle bander"]}, {"field": "kw-entity", "value": ["spion", "farc", "margerita", "alfredo", "eduardo", "autodefensas gaitanistas", "alfredo og carolina", "caqueta", "jeepen", "danilo", "cristhian", "gud", "johnny", "aguilas negras og autodefensas gaitanistas", "aguilas negras", "emiro", "brisas", "pok\u00e9mon go"]}, {"field": "kw-location", "value": ["allison", "carolina", "losada", "bogot\u00e1", "san vicente", "norge", "sveits", "ecuador", "colombia"]}, {"field": "kw-pageclass", "value": "article"}, {"field": "kw-person", "value": ["jes\u00fas erley monroy", "jaime guaraca", "jan egeland", "hugo cu\u00e9llar", "adalfy araujo", "ingrid betancourt", "christhian diaz", "katerina flores cuellar", "andr\u00e9s pastrana", "margarita prieto"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14495695.ece/xjl8b0/ALTERNATES/w980-default/8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 leve med Farc - og overleve uten"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/26/%C3%85-leve-med-Farc-og-overleve-uten-14495707.ece"}, {"field": "pageclass", "value": ["article"]}, {"field": "publishtime", "value": "2017-03-26T14:45:50.000Z"}, {"field": "recs-articleid", "value": "14495707"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-26T14:45:50.000Z"}, {"field": "recs-rawtitle", "value": "\u00c5 leve med Farc - og overleve uten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Historiene er hjerteskj\u00e6rende og blodige. Men Farc er ikke en h\u00e6r av fremmede som skjuler seg i jungelen og bare dukker opp for \u00e5 drepe, kidnappe eller kreve inn penger. Farc er en s\u00f8nn, en onkel, en venn fra barndommen."}, {"field": "thumbnail", "value": "http://content-thumbnail.cxpublic.com/content/thumbnail200x150/190825b166bdb4c79d36c2cc2928e7b61a7b118a.jpg?593e63cc"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-12T09:50:04.000Z"}, {"field": "title", "value": "Bli med til Colombia: Danilo (9) d\u00f8de av en bombe da han skulle kj\u00f8pe godteri"}, {"field": "url", "value": "http://www.adressa.no/pluss/magasin/2017/03/26/%c3%85-leve-med-Farc-og-overleve-uten-14495707.ece"}, {"field": "urlhash", "value": "190825b166bdb4c79d36c2cc2928e7b61a7b118a"}], "score": 0.67871374, "siteId": "9222270286501375973", "id": "190825b166bdb4c79d36c2cc2928e7b61a7b118a"}

