{"fields": [{"field": "modifiedtime", "type": "time", "value": "2016-12-23T15:09:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "morten samdal"}, {"field": "body", "value": ["Har dere med h\u00f8rselvern?", "Han sier det ikke er s\u00e5 n\u00f8ye for ham, fordi han allerede har \u00f8delagt trommehinnene. Han titter forventningsfullt, og nikker sm\u00e5tt stolt til oss f\u00f8r han skrur opp volumet s\u00e5 bassfrekvensen f\u00e5r neseh\u00e5rene til \u00e5 vibrere. F\u00f8r vi vet ordet av det hviner det i dekkene mot sm\u00e5grusen p\u00e5 den glatte isen ut fra en parkeringsplass i utkanten av byen.", "Klokka er snart \u00e5tte p\u00e5 en l\u00f8rdagskveld og vi skal kj\u00f8re pirattaxi natta gjennom.", "Les hva politiet og taxin\u00e6ringen sier om \u00abkompiskj\u00f8ringen\u00bb her.", "\u00abKjell\u00bb har allerede kj\u00f8rt siden han v\u00e5knet i campingvogna si p\u00e5 hemmelig lokasjon i 14-tida i dag. Det var noen som skulle hjem fra fest. Om de skulle videre til den neste eller hjem for \u00e5 bearbeide nattens gjerninger er usikkert.", "- Det blir s\u00e5 mange turer. Ikke lett \u00e5 holde styr p\u00e5 alle. Denne kvelden er helt \u00e5pen. Vi f\u00e5r se hva som skjer, sier han samtidig som han tar en br\u00e5 sving for \u00e5 kj\u00f8re mellom to sm\u00e5 kvadratiske fartsdumper som ligger i hver sin veibane i en sidegate uten forkj\u00f8rsrett.", "Enn\u00e5 er vi uvitende om hva som skal skje klokken 00.48.", "Musikkanlegget, som pumper ut l\u00e5ter fra en personlig Spotify-liste, er sikkert verdt 20 000 kroner til sammen, men han fikk det for under halv pris. Et kupp, forteller Kjell, til laber respons fra baksetet. Opera og blues er egentlig de eneste sjangrene han vil ha seg frabedt. Og selv om rytmene p\u00e5 denne l\u00e5ta nok er tiltenkt dansegolvet, lyder det n\u00e5 litt trist fra en syngedame, som h\u00f8res over middels pen ut:", "\u00abI keep making the same mistakes, baby take me into your open arms!\u00bb", "I et \u00f8yeblikk blir det helt stille i bilen. Alle tenker nok sitt. Noen av oss lengter kanskje etter \u00e5pne armer.", "Men n\u00e5r lydb\u00f8lgene fra \u00c5ge med \u00abLevva Livet\u00bb senere forplanter seg i luftmolekylene fra dampen av en 20-pakning Prince, gammel Wunderbaum og en s\u00f8tladen alkohollukt fra to unge drabantbykvinners Cava-\u00e5nde, ja da er det lett \u00e5 konkludere med at man sitter p\u00e5 med en taxi som er mer tr\u00f8ndersk enn selveste Tr\u00f8nder-Taxi. Vi er tilbake i partymodus.", "Over 20 000 personer er n\u00e5 medlemmer i Facebook-grupper som tilbyr s\u00e5kalt \u00abkompiskj\u00f8ring\u00bb i Trondheim og omegn. Taxitjenesten \u00dcber har ikke etablert seg her enn\u00e5, men det er ventet at den verdenskjente og popul\u00e6re appen som setter privatsj\u00e5f\u00f8rer i kontakt med passasjerer ogs\u00e5 kommer hit til byen snart. Konkurransetilsynet har nylig g\u00e5tt ut og sagt at de vil \u00e5pne opp hele taxin\u00e6ringen for alle - et forslag som regjeringen langt p\u00e5 vei st\u00f8tter. NHOs leder er ogs\u00e5 blant dem som gladelig benytter seg av alternative l\u00f8sninger p\u00e5 taxi-fronten.", "Ulovlig, sier politiet, samtidig som taxin\u00e6ringen er i harnisk over utviklingen. Og der st\u00e5r vel egentlig saken.", "- Svin, er Kjells eneste kommentar, b\u00e5de til politi og n\u00e6ring.", "35-\u00e5ringen sitter og blar p\u00e5 mobilen sin etter mulige turer. P\u00e5 Facebook legger folk ut kjappe meldinger om hvor de er, hvor de skal og telefonnummer de kan n\u00e5s p\u00e5. Sj\u00e5f\u00f8rer formidler ogs\u00e5 n\u00e5r de har tid til \u00e5 frakte folk. Kjell er fleksibel og kj\u00f8rer egentlig hvorhen det skulle v\u00e6re. Ja, unntatt den gangen det var en som ville til Bergen da.", "- Det har tatt helt av, og det er mange om beinet.", "Men akkurat n\u00e5 er det likevel rolig. De f\u00f8rste mulige oppdragene var det noen andre som rappet foran nesen p\u00e5 oss. F\u00f8rste stopp for kvelden blir derfor en vaskehall p\u00e5 Nidarvoll. Mercedesen er en 98-modell med slurete girkasse etter en litt hissig \u00abb\u00f8rning\u00bb noen dager i forveien. Den kostet bare 10 000 kroner, men n\u00e5 skinner den som en million dollar. Ikke at kundene bryr seg, de er som regel for fulle til \u00e5 legge merke til noe. Etter et kjapt p\u00e5fyll p\u00e5 Statoilkoppen sitter vi straks og venter p\u00e5 pizza i et tomt og brunt innredet restaurantlokale. Kjell har v\u00e6rt her f\u00f8r.", "Oppvokst blant bj\u00f8rner i Lierne. Bosatt i Nord-Norge. N\u00e5 er han i Trondheim et par uker for \u00e5 kj\u00f8re. Han bor i en liten eldre campingvogn han har f\u00e5tt. I og med at det ikke er lov til \u00e5 st\u00e5 p\u00e5 samme sted i mer enn et d\u00f8gn, flytter han den rundt omkring i byen.", "Etter en sm\u00e5tt ukontrollert gange p\u00e5 glattisen bort til bilen, fort\u00e6res middagen ved rattet.", "- Du vet, jeg har v\u00e6rt lam fra halsen og ned, forteller han.", "Det smalt f\u00f8rste gang en kveld hjemme hos moren da han var ten\u00e5ring.", "- Jeg f\u00f8lte meg plutselig dritings og begynte \u00e5 spy. I l\u00f8pet av natten ble jeg s\u00e5 d\u00e5rlig at jeg ble fraktet til St. Olavs. De stakk sv\u00e6re n\u00e5ler i f\u00f8ttene mine, men jeg kjente ingenting.", "Diagnose: MS. En kronisk uhelbredelig nevrologisk sykdom. I dag er han uf\u00f8retrygdet og m\u00e5nedlig i Trondheim for \u00e5 f\u00e5 medisiner som kan stagge sykdommen. Sm\u00e5 oppdrag innen varetransport og ymse str\u00f8jobber de siste \u00e5rene til tross, han er og blir en taper p\u00e5 arbeidsmarkedet. Utdannet bilmekaniker, men det er kj\u00f8ring som er hobbyen. Bil, motorsykkel, lastebil, traktor eller sn\u00f8scooter. Samme hva.", "- Dr\u00f8mmen har jo alltid v\u00e6rt \u00e5 bli yrkessj\u00e5f\u00f8r. Men ingen t\u00f8r \u00e5 satse p\u00e5 en som meg. \u00c5 f\u00e5 f\u00f8rerkort for vogntog koster 150 000 kroner, s\u00e5 jeg er helt avhengig av en arbeidsgiver eller offentlig st\u00f8tte for \u00e5 kunne betale en slik sum. Jeg elsker \u00e5 kj\u00f8re og det hadde ikke v\u00e6rt noe problem for meg \u00e5 f\u00e5 det til. Men det er jo ingen som vil ha en slik som meg.", "S\u00e5 fort han fikk lappen for 17 \u00e5r siden, begynte han \u00e5 kj\u00f8re p\u00e5 venner og venners venner. De siste \u00e5rene har det blitt mer og mer, og i dag er han blant de mest aktive sj\u00e5f\u00f8rene n\u00e5r han er i Trondheim. Det har aldri v\u00e6rt for pengene, bedyrer han. Han nekter \u00e5 bruke ordet pirattaxi \u2013 det er snakk om vennetjenester i hans verden.", "- Jeg tjener ikke noe p\u00e5 dette. Det jeg f\u00e5r i \u00abtips og driks\u00bb er forsvinnende lite. Men de har jo uansett kriminalisert meg da. Selv om jeg mener det jeg gj\u00f8r ikke er ulovlig. Det viktigste for meg er at dette gir meg en mulighet til \u00e5 komme meg ut og treffe nye folk.", "- Har du blitt kjent med mange?", "- Noen kjenner jeg, de fleste ikke.", "N\u00e5 st\u00e5r vi utenfor en bensinstasjon. Rundt ti andre biler st\u00e5r linet opp p\u00e5 det store omr\u00e5det. Det er ingen hemmelighet at \u00abkompiskj\u00f8ringa\u00bb er tett knyttet til r\u00e5nermilj\u00f8et. Her m\u00f8tes folk fra eksempelvis Kv\u00e5l, Skaun, Melhus og Trondheims drabantbyer. En fyr med en overdimensjonert oransje refleksjakke rister p\u00e5 hodet og sender et olmt blikk n\u00e5r han ser fotografen knipse i vei. Kjell bekrefter at det ikke er bare popul\u00e6rt at han har journalister p\u00e5 slep. De fleste synes Facebook-gruppene og aktivitetene der b\u00f8r forbli hemmelig. Selv om de i dag er blitt s\u00e5 store at de er som offentlige \u00e5 regne.", "- Jas\u00e5, dere lever enn\u00e5!", "En blid fyr med siggen i munnviken og helt vanlige briller titter inn vinduet. Selv kj\u00f8rer han rundt p\u00e5 en fast venninnegjeng i kveld. Det ryktes at en helaftens fest i r\u00e5nerbil koster 1500 kroner.", "- Det blir en del turer oppi Skaun da. Har du forresten h\u00f8rt at g\u00e5rden der er lagt ut p\u00e5 tvangssalg, sier han til Kjell.", "Stedet, som visstnok er en kjent festplass, har de begge v\u00e6rt p\u00e5.", "- Veldig synd! Selv om han er homo, s\u00e5 er han dritgrei han fyren der, sier han etter \u00e5 ha forklart at man helst skal parkere s\u00e5 tett at man ikke f\u00e5r et sigarettpapir mellom bilene, hevdet at det tar 40 minutter \u00e5 kj\u00f8re til Budal p\u00e5 sommeren og 50 minutt p\u00e5 vinteren og fortalt at han til daglig kj\u00f8rer langtransport.", "- Ja ja, vi snakkes senere i natt!", "Pling! Det lyser opp p\u00e5 mobilen. Klokka er 22.14.", "- Vi har f\u00e5tt tur!", "Bilen settes i gir og lyden skrus opp.", "\u00abTake me to church", "I'll worship like a dog at the shrine of your lies", "I'll tell you my sins and you can sharpen your knife", "Offer me that deathless death", "Good God, let me give you my life\u00bb", "Vi kj\u00f8rer mot Heimdal og ned fra speilet dingler det et s\u00f8lvkors. P\u00e5 bakgrunnsbildet p\u00e5 mobilen er det bilde av et nyf\u00f8dt barn.", "- Religi\u00f8s?", "- Nei, egentlig ikke. Det f\u00e5r meg til \u00e5 tenke p\u00e5 datteren min. Hun er 16 m\u00e5neder n\u00e5, og bor i Kristiansand. Det er komplisert, men jeg har ikke muligheten til \u00e5 f\u00e5 sett henne s\u00e5 ofte. Det er jo et savn. Ofte blir man helt alene med tankene. Kj\u00f8ringa f\u00e5r meg til \u00e5 koble litt av fra alt.", "Det blir helt stille igjen. Vi er snart fremme.", "- Har du tenkt p\u00e5 tryggheten? Du vet jo aldri hvem du kan m\u00f8te p\u00e5 ...", "Han drar opp en stor kniv.", "- Jeg har beskyttelse ...! Neida, denne har jeg i tilfelle ulykke. Den er til \u00e5 skj\u00e6re opp bilbeltet hvis noen blir sittende fast. Men, alts\u00e5, folk er stort sett veldig greie. En gang m\u00e5tte jeg legge en fyr i bakken og noen har tilbydd betaling i naturalia. Ellers er det lite med negative opplevelser.", "Det er i alle fall ikke mye skummelt over kveldens f\u00f8rste passasjerer. De stabler seg ned en trapp fra andre etasje i et Block Watne ferdighus.", "- Sitter du her og gj\u00f8r lekser?!", "To unge kvinner sprudler om kapp med boblene i cava-flaska og lurer p\u00e5 hva \u00abhan fyren\u00bb sitter og skriver p\u00e5 blokka i baksetet.", "- Ikke kall det pirattaxi da! Dette er vennetjenester. Men ja, taxisj\u00e5f\u00f8rene taper sikkert penger p\u00e5 disse Facebook-sidene. Alle vennene mine er medlemmer og flittige brukere. Drar man ut hver helg s\u00e5 sparer man fort 2500 kroner i m\u00e5neden om man bor p\u00e5 Heimdal.", "- Dere er ikke redde for \u00e5 bli utsatt for noe?", "- Nei, jeg lever livet s\u00e5nn som det kommer jeg! Dessuten er det jo en ekstra sikkerhet \u00e5 vite hvem det er som kj\u00f8rer.", "Hun blar frem mobilen og viser frem en profil.", "- Han her duden for eksempel. Han skulle plutselig ha mye mer enn avtalt, og begynte \u00e5 br\u00e5ke. Han skal jeg aldri bruke igjen. Verste av alt, han er jo taxisj\u00e5f\u00f8r til vanlig og!", "- Ja, han der er ikke helt god, sier Kjell.", "Jentene ramler ut i en bakgate p\u00e5 Solsiden og forsikrer oss om at de ikke skal ut og sjekke gutter i kveld. Det skal bare danses. De vinker farvel.", "P\u00e5 vei inn til byen igjen ringer telefonen.", "- Husker du oss?", "- Nei.", "- Vel, jeg er bare \u00e9n. P\u00e5 Persaunet.", "- Ok, da har vi en avtale da? Send meg adressen.", "- Herlig!", "Kjell blar videre p\u00e5 mobilen. Det har tikket inn et annet oppdrag samtidig. N\u00e5 begynner det \u00e5 bli fart i sakene. Han tenner en sigg og ruller ned vinduet.", "- Vi rekker en tur til Fossegrenda f\u00f8rst! Og n\u00e5 skal jeg \u00abb\u00f8rne s\u00e5 hu her blir helt v\u00e5t\u00bb, ler han til fotografen, f\u00f8r bilen kj\u00f8rer med overlydsfart inn i det som n\u00e5 har blitt en svart natt av eksos og brent gummi under en stjerneklar himmel.", "Varsellampene burde kanskje blinket allerede da oppdraget \u00abkj\u00f8r ham hjem\u00ab ble gitt av en bror som befant seg p\u00e5 et annet sted i byen. Eller da han kom vandrende p\u00e5 en gangvei med sn\u00f8 over hele jakka, etter det man kunne formode var et fall. Eller da han smilte og hikket slik at vi kunne se de r\u00f8dbl\u00e5 vinbefengte tennene. Eller kanskje da han kalte Mercedesen til Kjell for \u00aben fin Ford\u00bb.", "Klokka var 00.48 og han begynte \u00e5 svaie i spiralm\u00f8nster i baksetet, rape og grynte.", "- Du ... kanskje ... stopp bilen...?", "Kjell br\u00e5stopper n\u00e5r han skj\u00f8nner hva som er i ferd med skje. Mannen snubler ut av bilen og over n\u00e6rmeste br\u00f8ytekant med skitten sn\u00f8. Han blir st\u00e5ende med posen med restene av kveldens drikke i h\u00e5nda, og titter med tomt blikk etter bilen som stikker av s\u00e5 fort r\u00e5d er. I sidespeilet er han snart redusert til en liten prikk i det fjerne.", "- Uaktuelt. Jeg vil ikke ha spy i setene. Det er syre, det setter seg.", "Kjell er n\u00e5del\u00f8s n\u00e5. En gang var det en fyr han kjenner som spydde ned setet hans. Heldigvis betalte han 5000 kroner for tort og svie. Hele setet m\u00e5tte byttes for \u00e5 bli kvitt stanken.", "- Hadde han ikke betalt, hadde jeg skam - banka han!", "Vi hadde mistet en tur, men lyspunktet var at vi hadde en ny p\u00e5 gang. Etter \u00e5 ha kj\u00f8rt feil ved tre avkj\u00f8ringer var vi kjapt p\u00e5 rett sted etter \u00e5 ha kj\u00f8rt inn i en vei i motsatt fil.", "- Vent litt! \u00c6 m\u00e5 PESS!", "Etter en kjapp telefonsamtale og \u00abvanning\u00bb av veggen p\u00e5 en bussholdeplass, sitter en gladfull ung mann plutselig i baksetet.", "- Byen? Nei, jeg drar hjem til en kompis i Sjetnemarka. Ikke at jeg er forfengelig eller noe, men jeg har den digre kvisa i panna. F\u00f8ler ikke helt for \u00e5 g\u00e5 ut da.", "Kjell peker ut vinduet og p\u00e5 en bil som kj\u00f8rer forbi oss i Okstadbakken.", "- Sivilpurk!", "Han vinker, samtidig som passasjeren er i det politiske hj\u00f8rnet.", "- Trump! USA trenger ny politikk n\u00e5. Ingen ny Clinton!", "Etter trygg levering er det klart for en pause. Mellom klokka 01 og 02 er det ikke s\u00e5 mange turer \u00e5 f\u00e5, unntatt en melding vi venter svar p\u00e5: \u00abTo personer vil kj\u00f8res til 123 Pizza! PM\u00bb.", "Vi er tilbake utenfor bensinstasjonen hvor vi startet og venter. Den blide fyren med de vanlige brillene er der, han med den oransje jakka lusker rundt, og en mystisk type med hettejakke sitter i en sv\u00e6r gul bil. Det er stort sett likt hver kveld. S\u00e5 ringer telefonen, han tenner en sigg.", "- Ja, hva har du gjort i dag, du? Ingenting, nei... Jeg har pause da ... Nei, ikke enn\u00e5. Snakkes i morgen da. Ha en god natt, sov godt. Glad i d\u00e6.", "\u00abSk\u00e5l for hver sjel som t\u00f8rster, sk\u00e5l for livet\u00bb.", "En ukjent norsk ballade avl\u00f8ser \u00c5ges \u00ab Lys og Varme\u00bb. Ekkoet fra \u00f8delagte eksospotter sl\u00e5r hull i den stillest\u00e5ende kalde vinterlufta, som gj\u00f8r leddene i kroppen hans stive. Neonlyset fra Shells r\u00f8de og gule striper skimtes i speilet sammen med piercingen i \u00f8yenbrynet. Han viser frem \u00abb\u00f8rning-videoer\u00bb p\u00e5 YouTube, av en som sleit ut ni sett bakdekk p\u00e5 en dag. Han tenker p\u00e5 den gangen han satt p\u00e5 traktorhengeren til stefaren inn til byen.", "- Har pizzagjengen svart?", "- Nei, de har vel f\u00e5tt noen andre til \u00e5 kj\u00f8re dem....", "Han blir stille igjen. Helt til telefonen ringer.", "- Hei, hei...", "- Hvor er du da?", "- Neddi Olav Tryggvason. Spiser.", "- Hjem?", "- Nei, nach. V\u00e6r med?", "- Nei, henter deg om en halvtime.", "- Ok, ring meg da.", "I et lyskryss ned Elgesetergate stopper vi p\u00e5 r\u00f8dt lys. I feltet ved siden av st\u00e5r en bil fra Tr\u00f8nder-Taxi. \u00abKjell\u00bb gliser, ruser med motoren og b\u00f8rner mot asfalten. Taxisj\u00e5f\u00f8ren gliser tilbake og er med. Som en duell i ville vesten.", "Det g\u00e5r som det m\u00e5 g\u00e5 med slurete girkasse p\u00e5 en 98-modell. Taxien fyker ifra oss.", "- Se p\u00e5 ham da! Svin! Drar p\u00e5 i over 100 kilometer i timen!", "Bakfra kommer en annen taxi.", "- Han der skal jeg sperre, sier Kjell, og slenger seg over i den andre fila.", "Kort tid etter svinger vi inn i en blindgate og plukker opp David, en kompis av Kjell.", "- Kompiskj\u00f8ring via Facebook er genialt. Jeg har merket lenge at dette kom til \u00e5 ta av. De som er med i gruppene b\u00e5de kj\u00f8rer og trenger skyss noen ganger, som meg. Jeg har kj\u00f8rt taxi selv, men samtidig v\u00e6rt aktiv p\u00e5 \u00abkompiskj\u00f8ringa\u00bb. Det er et stort behov for en gruppe som dette. Ulovlig? Ja ja, det burde ikke v\u00e6rt det.", "Han hopper av p\u00e5 M\u00f8llenberg og g\u00e5r inn i et trehus p\u00e5 det som skulle vise seg \u00e5 bli et mislykket nachspiel. Kjell skal hente to jenter p\u00e5 MC-klubb, som han kj\u00f8rte p\u00e5 fest i formiddag. N\u00e5 har han v\u00e6rt i bilen i minst 12 timer.", "Klokka er rundt 03 p\u00e5 natta da han setter av journalistene og sier farvel.", "- Ja, det er jo blitt s\u00e5nn. Hele dagene g\u00e5r med til dette. Det har blitt en stor del av livet mitt. Det er liksom dette jeg trives med. Det er blitt som en avhengighet. Bare en tur til ... Bare en tur til ...", "For det er alltid noen som m\u00e5 kj\u00f8res. For alle vil jo et sted, om det er fest, en annen tid eller noens favn. Alle jakter vi p\u00e5 noe. F\u00f8rst 07.40 tikker siste melding p\u00e5 Facebook inn fra Kjell. Han er tilbake i campingvogna.", "\u00abDa l\u00e6gg \u00e6 inn \u00e5ran!\u00bb"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a9faa6ed6a7de6f0d945dd0ab1d167566519f74219dcfd221c85d38fa1bc22f8"}, {"field": "createtime", "value": "2016-04-01T19:00:46.000Z"}, {"field": "description", "value": "20 000 tr\u00f8ndere er n\u00e5 medlemmer i Facebook-grupper som tilbyr \u00abkompiskj\u00f8ring\u00bb. Taxibransjen f\u00f8ler seg truet. Og bak neste sving lurer \u00dcber."}, {"field": "dominantimage", "value": "http://www.adressa.no/pluss/magasin/article12542686.ece/xef4ho/ALTERNATES/w980-default/Pirattaxi_1_COVER.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7591e4a6f959037b76b4b73edc0ae7fc164c92e.jpg?594140fb"}, {"field": "dominantthumbnaildimensions", "value": "300x169"}, {"field": "heading", "value": ["Pirat eller kompis? -adressa.no", "\u00dcber like rundt hj\u00f8rnet", "Diagnose som ten\u00e5ring", "Kriminalisert", "N\u00e5del\u00f8s sj\u00e5f\u00f8r", "Duell med Tr\u00f8nder-Taxi"]}, {"field": "id", "value": "a7591e4a6f959037b76b4b73edc0ae7fc164c92e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": ["ford", "facebook"]}, {"field": "kw-concept", "value": ["you my", "ringer telefonen", "slurete girkasse", "kj\u00f8r", "vanlige briller", "bil"]}, {"field": "kw-entity", "value": ["\u00e5ge", "youtube", "nidarvoll", "fossegrenda", "budal", "okstadbakken", "m\u00f8llenberg", "statoilkoppen", "heimdal", "pizza", "block watne", "david", "prince", "st. olavs", "kv\u00e5l", "mercedesen", "melhus og trondheims", "shells", "cava", "s. en", "spotify", "\u00fcber", "tr\u00f8nder-taxi", "solsiden", "persaunet", "elgesetergate", "wunderbaum", "lys og varme", "kjell", "levva livet", "sjetnemarka"]}, {"field": "kw-location", "value": ["kristiansand", "lierne", "skaun", "nord-norge", "clinton", "trondheim", "bergen"]}, {"field": "kw-pageclass", "value": "article"}, {"field": "kw-person", "value": "olav tryggvason"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12542686.ece/xef4ho/ALTERNATES/w980-default/Pirattaxi_1_COVER.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pirat eller kompis?"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/01/Pirat-eller-kompis-12542697.ece"}, {"field": "pageclass", "value": ["article"]}, {"field": "publishtime", "value": "2016-04-01T19:50:22.000Z"}, {"field": "recs-articleid", "value": "12542697"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-01T19:50:22.000Z"}, {"field": "recs-rawtitle", "value": "Pirat eller kompis? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "20 000 tr\u00f8ndere er n\u00e5 medlemmer i Facebook-grupper som tilbyr \u00abkompiskj\u00f8ring\u00bb. Taxibransjen f\u00f8ler seg truet. Og bak neste sving lurer \u00dcber."}, {"field": "thumbnail", "value": "http://content-thumbnail.cxpublic.com/content/thumbnail200x150/a7591e4a6f959037b76b4b73edc0ae7fc164c92e.jpg?594140fb"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-14T13:58:19.000Z"}, {"field": "title", "value": "Taxin\u00e6ringen f\u00f8ler seg truet av slike som \u00abKjell\u00bb"}, {"field": "url", "value": "http://www.adressa.no/pluss/magasin/2016/04/01/Pirat-eller-kompis-12542697.ece"}, {"field": "urlhash", "value": "a7591e4a6f959037b76b4b73edc0ae7fc164c92e"}], "score": 0.447262, "siteId": "9222270286501375973", "id": "a7591e4a6f959037b76b4b73edc0ae7fc164c92e"}

