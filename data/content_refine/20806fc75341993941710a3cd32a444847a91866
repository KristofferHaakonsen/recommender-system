{"fields": [{"field": "modifiedtime", "type": "time", "value": "2016-12-10T11:20:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Nobelprisen"]}, {"field": "author", "value": ["valerie kubens", "foto: dreyers forlag"]}, {"field": "body", "value": ["Det er s\u00e5 fantastisk \u00e5 jobbe med fredsprisen! Den er s\u00e5 viktig! Britiske Websters ordbok omtaler den som den mest prestisjefylte prisen i verden, sier Asle Toje, forskningssjefen p\u00e5 Det Norske Nobelinstitutt i Oslo.", "- Dette er kanskje den beste jobben som fins for en statsviter i Norge, s\u00e5 jeg er ekstremt privilegert, str\u00e5ler han.", "Toje deltok med \u00e5 bakgrunnssjekke 376 kandidater til \u00e5rets fredspris og skrev tjukke rapporter. Stort mer inng\u00e5ende kan han ikke v\u00e6re om prosessen bak de \u00e6rverdige veggene p\u00e5 Nobelinstituttet.", "Aktuell: Konsulent for Nobelkomiteen ved tildeling av Fredsprisen.", "Alder: 42.", "Oppvekst: Audnedal og Dr\u00f8bak.", "Familie: Gift med Anne Kristine Lindblad Toje. To barn.", "Utdanning: Statsvitenskap fra Universitetet i Oslo (1997), doktorgrad i internasjonal politikk fra Pembroke College, University of Cambridge (2007). Fulbright-stipendiat ved Columbia University (2004/5).", "Utgivelser: Flere b\u00f8ker, blant andre:", "\u00abThe European Union as a Small Power: After the post-Cold War\u00bb (2010), \u00abR\u00f8dt, Hvitt & Bl\u00e5tt. Om demokratiet i Europa\u00bb (2012) og \u00abJernburet. Liberalismens krise\u00bb (2014).", "Annet: Var medlem av \u00abBrochman II-utvalget\u00bb (2015-17), av \u00abInkluderingsutvalget\u00bb (2010-11) og av \u00abEkspertgruppen for forsvaret av Norge\u00bb (2014-15). Kronik\u00f8r i avisene Dagens N\u00e6ringsliv, Bergens Tidende og Morgenbladet. I Klassekampen (2007-10). Debattdeltaker i en rekke NRK-program.", "Alder: 42.", "Oppvekst: Audnedal og Dr\u00f8bak.", "Familie: Gift med Anne Kristine Lindblad Toje. To barn.", "Utdanning: Statsvitenskap fra Universitetet i Oslo (1997), doktorgrad i internasjonal politikk fra Pembroke College, University of Cambridge (2007). Fulbright-stipendiat ved Columbia University (2004/5).", "Utgivelser: Flere b\u00f8ker, blant andre:\n\u00abThe European Union as a Small Power: After the post-Cold War\u00bb (2010), \u00abR\u00f8dt, Hvitt & Bl\u00e5tt. Om demokratiet i Europa\u00bb (2012) og \u00abJernburet. Liberalismens krise\u00bb (2014).", "Annet: Var medlem av \u00abBrochman II-utvalget\u00bb (2015-17), av \u00abInkluderingsutvalget\u00bb (2010-11) og av \u00abEkspertgruppen for forsvaret av Norge\u00bb (2014-15). Kronik\u00f8r i avisene Dagens N\u00e6ringsliv, Bergens Tidende og Morgenbladet. I Klassekampen (2007-10). Debattdeltaker i en rekke NRK-program.", "Toje ble f\u00f8dt p\u00e5 sykehuset i Kristiansand i februar 1974 som mellomste barn av distriktslegen som nylig hadde flyttet fra studier i", "Tyskland til bygda Sveindal. Faren var en skikkelig 68-er og hadde med seg hjem liberale ideer fra kontinentet om frihet, demokrati, menneskerettigheter og markeds\u00f8konomi, ideer som kom til \u00e5 prege s\u00f8nnen sterkt.", "Som voksen beskriver Toje det Indre Agder han vokste opp i som \u00abet relativt f\u00f8ydalt samfunn\u00bb, der presten, rektor og distriktslegen var samfunnstoppene. Mor til Toje m\u00e5tte kj\u00f8pe fryser for \u00e5 h\u00e5ndtere alt elgkj\u00f8ttet bygdefolk \u00abdonerte\u00bb til ektemannen. I 1980 flyttet familien Toje til et byggefelt der bedehuset ble Asles andre hjem. Med stjerner i \u00f8ynene snakker han om s\u00f8ndagsskolen. N\u00e5r han er i hjembygda p\u00e5 sine halv\u00e5rlige bes\u00f8k, stikker han innom bedehuset og kjenner p\u00e5 minnene.", "- Det var en fantastisk oppvekst. Jeg var en av de f\u00e5 i klassen som ikke hadde etternavn som var et sted i bygda. Det var trygt, enighet om det meste, samhold. Bedehuset ga et fellesskap jeg f\u00f8lte meg hjemme i.", "- Der l\u00e6rte jeg det viktigste og enkleste ved kristendommen, som nylig ble formulert slik p\u00e5 radioen av erkebiskopen av Canterbury: \u00abJesus loves me, that I know; cause the Bible tells me so\u00bb, smiler super-akademikeren Toje med doktorgrad i internasjonal politikk fra Cambridge.", "Det eneste som henger igjen fra oppveksten til Asle Toje i Audnedal er skarre-r-en og gudstroen, fleiper han. Men det sp\u00f8rs om hans kristendomsforst\u00e5else fortsatt er ens med sambygdingenes.", "- Som kristen er jeg veldig tolerant og gj\u00f8r ikke forskjell p\u00e5 hvilken kirke jeg tilber i, om den er katolsk, luthersk eller ortodoks. Jeg er vokst opp med en far som var tolerant i forhold til alle trosretninger, s\u00e5 jeg har ikke det voldsomme agget mot noen, heller ikke mot islam, sier han.", "Fra moren fikk Asle kj\u00e6rligheten til det lavkirkelige. Hun var datter av losen p\u00e5 Karm\u00f8y, som etter hvert ble predikant. Elias het han, i likhet med seks\u00e5ringen til Asle Toje. Julegaven hans ligger p\u00e5 farens pult og skriker ut navnet sitt i forakt for b\u00e5de fredspris og Nobelinstitutt: \u00abStar Wars\u00bb.", "- Elias er besatt av Lego, forklarer faren.", "Senere p\u00e5 dagen skal han p\u00e5 samling i barnehagen og har kledd seg i dongeri for \u00e5 kunne krype rundt p\u00e5 gulvet. Skoene avsl\u00f8rer likevel at han holder stilen, skinnende nypussede.", "- Ja, man m\u00e5 jo fors\u00f8ke \u00e5 v\u00e6re litt fin i t\u00f8yet, m\u00e5 man ikke? ler han og innr\u00f8mmer at han liker \u00e5 bruke dress.", "Det er slik vi er vant til \u00e5 se ham fra fjernsynsdebatter, gjerne et par ganger i m\u00e5neden.", "Helst med vest ogs\u00e5, p\u00e5 skikkelig konservativ, engelsk maner med Harris tweed fra Ytre Hebridene eller Donegal tweed fra Irland.", "Toje l\u00e6rte litt av hvert da han tok doktorgraden i Cambridge, blant annet \u00e5 delta i en drikkeklubb for h\u00f8yakademiske herrer der man satt i store \u00abHarry Potter\u00bb-saler if\u00f8rt svarte kapper med professorene ved enden av langbordet og drakk s\u00e5 hardt man kunne - uten at det skulle synes. N\u00e5 er han avholds, ble det i solidaritet med kona da hun var gravid med Elias og syntes livet uten alkohol ble s\u00e5pass mye bedre at han fortsatte slik.", "- Selv etter bare tre glass vin sov jeg d\u00e5rligere og hadde redusert arbeidsevne dagen etter, forklarer han.", "Det er som debattant Asle Toje er mest kjent, som kronik\u00f8r i en rekke aviser og som \u00abhan som blir hentet inn p\u00e5 fjernsyn for \u00e5 spille rollen som Den alternative stemmen\u00bb. En annen debattant, Jon Hustad fra det s\u00e5kalte Facebook-H\u00f8yre, har dette \u00e5 si om Toje:", "- Han er en av de f\u00e5, \u00e5pne h\u00f8yre-akademikerne i Norge. Og det er fortsatt sjelden i Norge at folk er \u00e5pne p\u00e5 det. Det henger igjen fra 68-erne at en liksom tilh\u00f8rer \u00abde vonde\u00bb hvis en er h\u00f8yreorientert. Toje er veldig modig, men jeg tror han holder seg tilbake og er mer konservativ enn han gir uttrykk for. Jeg tror han egentlig har lyst til \u00e5 g\u00e5 hardere til verks overfor sjarlataner og idioter, men s\u00e5 ligger det i posisjonen hans at han m\u00e5 framst\u00e5 h\u00f8visk og verdig, sier Hustad.", "Han beskriver Toje som s\u00e6rdeles dyktig, som en flink \u00abplayer\u00bb, men som \u00aben litt distansert fyr som g\u00e5r rundt og tenker og ikke har oppmerksomhet p\u00e5 her og n\u00e5\u00bb.", "- Toje sitter i den mest prestisjetunge akademiske stillingen folk kan ha, en posisjon der alle tar telefonen og svarer p\u00e5 mail n\u00e5r han tar kontakt, og han har et enormt internasjonalt kontaktnett, sier Hustad.", "Som forskningssjef er det Tojes jobb \u00e5 lede gjesteforskerprogrammet p\u00e5 Nobelinstituttet. Han planlegger nobelsymposier og redigerer etterf\u00f8lgende b\u00f8ker, er konsulent for Nobelkomiteen og bist\u00e5r med sm\u00e5 og store ting ved selve prisutdelingen i kveld, som er et kjempearrangement i Oslo r\u00e5dhus.", "\u00abHenry og jeg\u00bb, sier han muntert om det kommende symposiet der Henry Kissinger deltar. Toje har tre kjempetjukke b\u00f8ker i hylla forfattet av \u00abHenry\u00bb, tidligere fredsprisvinner og republikansk utenriksminister i USA. Over 200 av verdens ledende forskere i statsvitenskap har bes\u00f8kt Nobelinstituttet for \u00e5 forske og lese b\u00f8ker blant de 180000 titlene i biblioteket.", "- Vi har trolig det beste biblioteket i internasjonal politikk i Nord-Europa, sier Toje stolt.", "Det bruker han n\u00e5 som han skriver p\u00e5 en ny fagbok om tysk utenrikspolitikk. Dette trodde han skulle v\u00e6re fort gjort, men s\u00e5 viste det seg at det var s\u00e5 forferdelig mange b\u00f8ker om emnet og at mange av dem er skrevet med gotisk skrift - der punktum er mangelvare.", "- Det er som \u00e5 trekke tenner \u00e5 lese det, flirer Toje og snakker om \u00abdet tyske problem\u00bb.", "Det best\u00e5r i at Tyskland er, og alltid har v\u00e6rt, mektigere enn alle andre stater i Europa, og at europeisk historie handler om hvordan Tyskland har s\u00f8kt \u00e5 f\u00e5 kontroll over det europeiske kjerneomr\u00e5det.", "- N\u00e5 er Tyskland i den situasjonen at landet har f\u00e5tt det som de kjempet og tapte to verdenskriger for: et tysk Europa. Samtidig er den r\u00e5dende ideen at Tyskland skal \u00abavskaffe seg selv og inng\u00e5 i en alleuropeisk stuing\u00bb ved \u00e5 v\u00e6re snille altruister som navigerer etter fellesinteresser framfor sine egne, sier Toje.", "- Den tyske dominansen er det viktigste som har skjedd i europeisk politikk etter krigen, og mitt bidrag skal v\u00e6re \u00e5 forklare hvilket tankegods det er som driver tysk utenrikspolitikk, sier Toje.", "- EU hadde ikke v\u00e6rt mulig uten at Tyskland hadde tatt denne rollen, men Tysklands dominerende rolle gjorde at britene ikke lenger f\u00f8lte seg hjemme i EU, sl\u00e5r han fast, og sp\u00e5r at biter vil \u00abriste l\u00f8s\u00bb eller \u00abfalle av\u00bb i en nedskalering av EU, som Schengen-samarbeidet og felles utenriks-, forsvars- og asylpolitikk.", "- Jeg var nesten helt sikker p\u00e5 at britene ville stemme for \u00e5 forbli i EU, men trodde at Donald Trump hadde en rimelig sjanse. Og jeg tror at Marine Le Pen kommer til \u00e5 vinne presidentvalget i Frankrike, sp\u00e5r han.", "- Marine Le Pen er en formidabel politiker som evner \u00e5 kommunisere komplekse sp\u00f8rsm\u00e5l p\u00e5 en m\u00e5te som den jevne velger forst\u00e5r. Da jeg nylig spiste middag med fire franske professorer, sa alle at de ville stemt p\u00e5 henne om de ikke hadde v\u00e6rt professorer p\u00e5 franske eliteuniversitet. Hun har l\u00f8sningene p\u00e5 v\u00e5r tids store sp\u00f8rsm\u00e5l, helt enkelt, sier Toje, og regner med at euroen vil ryke, men at Le Pen av hensyn til \u00f8konomien ikke vil ta landet ut av EU.", "Toje er opptatt av det han kaller \u00abkrisen i Europa\u00bb.", "- Den best\u00e5r i at den liberalismen (med EUs fire friheter) som vi har v\u00e6rt vant til etter", "krigen, er i oppl\u00f8sning. N\u00e5 ryker det partisystemet som har v\u00e6rt stabilt siden andre verdenskrig med et stort \u00abAp\u00bb og et stort \u00abH\u00f8yre\u00bb i alle landene. De er i fritt fall fordi det kommer nye partier. Og det som forener de nye partiene er at de driver identitetspolitikk, sier han.", "Toje mener politikere som Le Pen f\u00f8rer regelrett klassekamp.", "- N\u00e5r vi skal v\u00e6re morsomme p\u00e5 julebord her p\u00e5 huset, sier vi: \u00abPolitikk er interesser som kler seg ut som idealer og prinsipper.\u00bb Og n\u00e5r vi skal se etter hvilke partier som i dag representerer de folkene vi f\u00f8r kalte \u00abarbeiderklasse\u00bb, er det den nye h\u00f8yresiden. Det er slik velgerne ser ut til \u00e5 oppfatte dem, ettersom de stemmer p\u00e5 dem, sier Toje, og kaller det antidemokratisk tankegods n\u00e5r liberalere sier at folk som stemmer p\u00e5 Brexit og Trump ikke vet sitt eget beste.", "- Det er jo dette som er selve fundamentet for demokratiet, sier han.", "Toje har selv smakt p\u00e5 b\u00e5de partipolitikk og stempling. Da han i 2006 flyttet hjem til Norge fra Cambridge, meldte han seg inn i Frp, besn\u00e6ret av partiets vilje til \u00e5 utfordre det etablerte i et samfunn han opplevde som forstokket og begrenset. Han likte sp\u00f8rsm\u00e5lene partiet stilte, selv om han ikke syntes svarene alltid var like gode.", "- Jeg var dum og trodde Frp var helt \u00abstreit\u00bb som parti, og jeg forsto ikke hvilken sterk reaksjon jeg ville f\u00e5 da jeg meldte meg inn i partiet som det var opplest og vedtatt at bare idioter stemte p\u00e5. Jeg forsto ikke hvor kontroversielt det var, sier han, og forteller om at han de seks \u00e5rene han var medlem \u00abble m\u00f8tt med urettferdighet og personangrep\u00bb fra folk som ikke var vant til at noen \u00absom b\u00e5de kunne lese og skrive\u00bb sluttet seg til Frp.", "Som \u00e5pen Frp-er opplevde Toje ogs\u00e5 \u00e5 miste venner.", "- Venner som ikke kunne omg\u00e5s noen som innr\u00f8mmet \u00e5 stemme Frp, som ans\u00e5 seg for \u00e5 v\u00e6re \u00abgode mennesker\u00bb, og at deres \u00abgodhet\u00bb ble forringet av \u00e5 v\u00e6re med meg, sier han.", "Til tross for dette forble Toje medlem inntil han m\u00e5tte melde seg ut da han ble ansatt p\u00e5 Nobelinstituttet, ettersom ansatte der skal v\u00e6re n\u00f8ytrale.", "- Jeg er ikke skuddredd eller feig, sl\u00e5r han fast.", "Det var nylig avg\u00e5tte Geir Lundestad som ansatte Toje p\u00e5 Nobelinstituttet, vel vitende om partitilh\u00f8righeten hans.", "- Det var f\u00f8rst og fremst fordi han har en god oversikt over internasjonale forskningstema som er interessante for oss. Han er uredd og ringer hvem som helst og inviterer dem hit. Han har mot og fryktl\u00f8shet. Problemet er at han rent faglig kan spre seg vel tynt. Skal du bli virkelig god i noe, krever det betydelig konsentrasjon, sier Lundestad.", "Han beskriver Toje som alltid positiv og sosial med vilje til \u00e5 hjelpe andre.", "- Men enkelte har innimellom forbauset seg over at han som forskningssjef har inntatt standpunkter som er s\u00e5pass langt til h\u00f8yre, og noen vil si i strid med det underliggende synspunktet til Nobelinstituttet. Og det er noe sant i det, sier den tidligere direkt\u00f8ren.", "Til det svarer Toje:", "- Det kan nok v\u00e6re. Jeg har ikke f\u00e5tt mye kjeft fra den kanten, bare beskjed om at vi ikke kan ha slagside, og at jeg ikke alltid skal g\u00e5 etter de samme, og det gj\u00f8r jeg ikke, smiler han.", "- Hvem g\u00e5r du imot?", "- Det er mer sp\u00f8rsm\u00e5l om hva jeg g\u00e5r imot.", "Jeg mener at v\u00e5rt lodd ikke er \u00e5 bygge paradis p\u00e5 jord, men \u00e5 holde m\u00f8rket p\u00e5 avstand. Noen av de aller st\u00f8rste feilgrepene som er skjedd i moderne tid er b\u00e5ret fram av mennesker som anser seg for \u00e5 v\u00e6re fremtidens f\u00f8dselshjelpere, nazistene og kommunistene. Derfor er jeg skeptisk til dem som \u00f8nsker \u00e5 fatte beslutninger p\u00e5 vegne av mennesker de ikke representerer og aller minst vil st\u00e5 til ansvar for. Da sier jeg fra, sier Toje.", "Liv T\u00f8rres, direkt\u00f8r p\u00e5 Nobels Fredssenter, ble mektig overrasket av Toje da hun begynte i jobben tidligere i \u00e5r.", "- Jeg hadde ventet at han ville v\u00e6re mye mer politisk farget og fordomsfull overfor s\u00e5nne som meg p\u00e5 venstresiden. Men Asle er lyttende, fordomsfri og veldig analytisk i forhold til alle partier, sier hun.", "- Asle er en av Norges beste p\u00e5 utenrikspolitikk og sikkerhetspolitisk tenkning og er faglig god p\u00e5 det han skriver. Han klarer \u00e5 komme med nye perspektiver frie for fordommer, sier T\u00f8rres.", "Selv kaller Toje seg verdikonservativ og \u00abt\u00f8rrlagt liberaler\u00bb.", "- Jeg tror ikke lenger p\u00e5 at markedet vil forl\u00f8se alle motsetninger, sier han og beskriver seg som \u00abr\u00f8d\u00bb i sosiale sp\u00f8rsm\u00e5l, liberal i \u00f8konomiske og konservativ i kulturelle og politiske.", "- Vi har en plikt til \u00e5 ta vare p\u00e5 dem som sliter. Vi har sett at frihandel fungerer, og jeg mener Norge er den norske nasjonens hjem, og at det er naturlig at innvandrere tilpasser seg norsk kultur, utdyper han.", "Det var interessen for hvordan samfunn er skrudd sammen som f\u00f8rte Toje til statsvitenskapen. Men f\u00f8rst studerte han historie i Troms\u00f8 - fordi stedet har flotte fjell egnet til klatring. Det var inntil han i 1997 falt 180 meter rett ned, knuste flere knokler og ble fem centimeter kortere som f\u00f8lge av at det friske benet ble", "tilpasset det \u00f8delagte. Der sluttet idrettslysten, som n\u00e5 begrenser seg til turer med kona og ungene fra eneboligen p\u00e5 Nordstrand i Oslo.", "Det var en periode Toje ble offer for satire og karikatur. Den tiden er over. I boka \u00abJernburet\u00bb fra 2014 beskrev han det sammenbruddet som alle n\u00e5 snakker om som f\u00f8lge av Brexit og Trumps seier.", "- Det at jeg har v\u00e6rt skarp og kritisk mot meningsmotstandere har gitt meg troverdighet. I ettertid har utviklingen vist at mine perspektiver har v\u00e6rt riktige. Flere kolleger st\u00f8tter meg n\u00e5 i at det vi n\u00e5 ser ikke prim\u00e6rt er en \u00f8konomisk eller politisk krise, men en ideologisk krise, sier han.", "Toje kom til Nobelinstituttet ikke gjennom fredsstudier, men gjennom studier av krig.", "- Det er to sider av samme sak, og de av oss som har brukt mye tid p\u00e5 krig, blir ofte de mest kompromissl\u00f8se fredsforsvarerne. Krig er veldig annerledes i virkeligheten enn p\u00e5 tv, mer \u00f8deleggende, sjokkerende, traumatiserende og d\u00f8delig. En del nordmenn har et veldig romantisk og klinisk syn p\u00e5 krig og kaller det \u00aboperasjon\u00bb eller \u00abintervensjon\u00bb. Av og til skulle jeg \u00f8nske at folk som tenker slik, kunne opplevd krig p\u00e5 n\u00e6rt hold. Men krig er et helvete p\u00e5 jord, en d\u00f8r som ikke m\u00e5 \u00e5pnes, sl\u00e5r Toje fast."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "23d6eff31853e9ed93acc4ffd75ca72611e167d0acd7c5e9ce489ab4e0b04c44"}, {"field": "createtime", "value": "2017-08-07T18:24:07.000Z"}, {"field": "description", "value": "Som \u00e5pen Frp-er opplevde forskningssjefen p\u00e5 Nobelinstituttet \u00e5 miste venner."}, {"field": "dominantimage", "value": "http://www.adressa.no/incoming/article13906357.ece/k3npyn/ALTERNATES/w980-default/HOVEDBILDE-UKEADRESSA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/20806fc75341993941710a3cd32a444847a91866.jpg?5988b047"}, {"field": "dominantthumbnaildimensions", "value": "300x169"}, {"field": "heading", "value": ["Annerledesstemmen -adressa.no", "Oppvekst p\u00e5 bedehuset", "Fin i t\u00f8yet", "Henry Kissinger", "Marine Le Pen vinner", "Frosset ut", "Overraskende fordomsfri", "Ramlet 180 meter"]}, {"field": "id", "value": "20806fc75341993941710a3cd32a444847a91866"}, {"field": "keyword", "value": ["Ukeadressa", "Nobelprisen"]}, {"field": "keywords", "value": "Ukeadressa,Nobelprisen"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": ["dagens n\u00e6ringsliv", "harris"]}, {"field": "kw-concept", "value": ["forskningssjef", "stemt", "vant", "oppvekst", "syn", "dag", "boka", "parti", "sp\u00f8rsm\u00e5l", "frie", "fredspris", "miste venner", "hjem", "internasjonal", "ideer", "skrive", "svarer", "tysk", "beskrev", "krise", "the", "politikk", "internasjonal politikk", "krig", "\u00e5pen", "liberal"]}, {"field": "kw-entity", "value": ["toje", "bl\u00e5tt", "det norske nobelinstitutt", "inkluderingsutvalget", "indre agder", "nobels fredssenter", "marine le pen", "jernburet", "lego", "elias", "brexit og trump", "over 200", "le pen", "facebook-h\u00f8yre", "nobelprisen", "university of cambridge", "r\u00f8dt", "a. over 200", "bible", "frp", "bergens tidende", "ekspertgruppen", "nobelkomiteen", "small power", "war", "hvitt", "klassekampen", "nobelinstituttet", "h\u00f8yre", "fredsprisen", "jesus", "sveindal", "columbia university", "pembroke college", "universitetet", "brochman ii", "european union", "nord-europa", "nordstrand", "bergens tidende og morgenbladet"]}, {"field": "kw-location", "value": ["europa", "kristiansand", "schengen", "audnedal", "tyskland", "donegal", "norge", "troms\u00f8", "karm\u00f8y", "irland", "oslo", "frankrike", "cambridge", "canterbury", "dr\u00f8bak"]}, {"field": "kw-pageclass", "value": "article"}, {"field": "kw-person", "value": ["asle toje", "liv t\u00f8rres", "henry kissinger", "jon hustad", "anne kristine lindblad toje", "harry potter", "donald trump", "geir lundestad"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13906357.ece/k3npyn/ALTERNATES/w980-default/HOVEDBILDE-UKEADRESSA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Annerledesstemmen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/10/Annerledesstemmen-13906338.ece"}, {"field": "pageclass", "value": ["article"]}, {"field": "publishtime", "value": "2016-12-10T11:20:07.000Z"}, {"field": "recs-articleid", "value": "13906338"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-10T11:20:07.000Z"}, {"field": "recs-rawtitle", "value": "Annerledesstemmen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Som \u00e5pen Frp-er opplevde forskningssjefen p\u00e5 Nobelinstituttet \u00e5 miste venner."}, {"field": "thumbnail", "value": "http://content-thumbnail.cxpublic.com/content/thumbnail200x150/20806fc75341993941710a3cd32a444847a91866.jpg?5988b047"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-07T18:24:07.000Z"}, {"field": "title", "value": "Som \u00e5pen Frp-er opplevde forskningssjefen p\u00e5 Nobelinstituttet \u00e5 miste venner"}, {"field": "url", "value": "http://www.adressa.no/pluss/magasin/2016/12/10/Annerledesstemmen-13906338.ece"}, {"field": "urlhash", "value": "20806fc75341993941710a3cd32a444847a91866"}], "score": 0.72741747, "siteId": "9222270286501375973", "id": "20806fc75341993941710a3cd32a444847a91866"}

