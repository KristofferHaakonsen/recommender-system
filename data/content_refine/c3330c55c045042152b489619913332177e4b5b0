{"fields": [{"field": "modifiedtime", "type": "time", "value": "2016-10-19T06:42:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Investinor", "Politikk", "Statsbudsjettet 2017", "gr\u00fcnder", "G\u00f8ril Forbord", "Signert"]}, {"field": "author", "value": ["g\u00f8ril forbord", "forretningsutvikler i tr\u00f8nderenergi"]}, {"field": "body", "value": ["Saken oppdateres.", "Helt ut av det bl\u00e5. Uten noen form for offentlig debatt, ble de dramatiske kuttforslagene i Investinor lagt fram torsdag 6. oktober. Endringene ble ikke viet nevneverdig oppmerksomhet under selve offentliggj\u00f8ringen av statsbudsjettet for \u00abflere jobber, bedre velferd og en trygg hverdag\u00bb.", "Som eier hadde imidlertid departementet sett seg n\u00f8dt til \u00e5 informere ledelsen i Investinor kvelden i forveien. De ansatte fikk sjokkbeskjeden p\u00e5 et allm\u00f8te i timene rett f\u00f8r framleggelsen av statsbudsjettet. Hadde det alts\u00e5 ikke v\u00e6rt for at forslaget rammer statlig finansierte arbeidsplasser, kan det hende vi hadde sittet her i v\u00e5r lykkelige uvitenhet enn\u00e5.", "Jeg er sikker p\u00e5 at noen fra v\u00e5r region, v\u00e6re seg N\u00e6ringsforeningen, Tr\u00f8ndelagsbenken eller andre som driver med slikt, ville jobbet m\u00e5lrettet og knallhardt for \u00e5 f\u00e5 lagt det nye planlagte statlige investeringsfondet Fornybar AS til Trondheim. Med kraftfulle argument i bagasjen som at vi har et veletablert forvaltningsmilj\u00f8, Norges st\u00f8rste forskningsmilj\u00f8 og tunge fornybare n\u00e6ringslivsakt\u00f8rer.", "Fondet som etter planen skal forvalte 20 milliarder og brukes til akkurat det som navnet b\u00e6rer bud om, er en viktig og riktig satsing fra regjeringen, sp\u00f8r du meg. Et ikke overraskende synspunkt fra en som jobber som forretningsutvikler i et energiselskap med et s\u00e6rdeles tr\u00f8ndersk opphav. Man trenger heller ikke \u00e5 v\u00e6re rakettforsker for \u00e5 gjette seg til hva som ville v\u00e6rt min foretrukne plassering av nevnte fornybare investeringsfond.", "Ikke bare p\u00e5 grunn av patriotisme, men f\u00f8rst og fremst fordi det er av nasjonal betydning \u00e5 bygge et sterkt innovasjonsmilj\u00f8 i geografisk n\u00e6rhet til v\u00e5re st\u00f8rste forsknings- og utdanningsinstitusjoner.", "Les ogs\u00e5 Signert-skribent Tor Langbachs kommentar: Jeg blir bare s\u00e5 irritert!", "I et slikt milj\u00f8 er risikokapital en vesentlig faktor. Det vet vi fra en ber\u00f8mt dal vi elsker \u00e5 sammenligne oss med som starter p\u00e5 S og slutter p\u00e5 illicon Valley.", "Hvis vi som nasjon skal v\u00e6re i n\u00e6rheten av \u00e5 f\u00e5 til den omstillingen vi er avhengig av og som skal skaffe oss, for \u00e5 bruke regjeringens egne ord, \u00abflere jobber\u00bb, m\u00e5 vi styrke v\u00e5r evne til \u00e5 omsette forskning til forretning.", "Da kunne et meget viktig virkemiddel fra regjeringens side v\u00e6re \u00e5 bygge opp sterke kapitalmilj\u00f8 rundt v\u00e5re store forsknings- og utdanningsinstitusjoner. I Norge ligger de st\u00f8rste av disse i Trondheim.", "I stedet er det alts\u00e5 det stikk motsatte som skjer med dette kortsiktige og tilsynelatende lite gjennomtenkte forslaget om \u00e5 svekke det norske risikokapitalmilj\u00f8et.", "Tirsdag var det h\u00f8ring p\u00e5 Stortinget. Viktige akt\u00f8rer stilte heldigvis opp. Listen er lang over argumenter for hvorfor det er historisk d\u00e5rlig innovasjonspolitikk \u00e5 redusere v\u00e5r st\u00f8rste nasjonale muskel for risikoinvesteringer for bedrifter i vekstfasen til en innskrumpet blindtarm. La meg kort oppsummere noen f\u00e5.", "Isolert sett er det positivt med mer tidligfasefinansieringer og risikoavlastning for privatpersoner som investerer sine formuer i oppstartsbedrifter. Det negative her er at man finansierer den ved \u00e5 fjerne kapital bedriftene trenger i den neste fasen. Den s\u00e5kalte vekstfasen, hvor venturekapital er tingen.", "USA-ekspert mener Trumps eneste sjanse ligger i \u00e5 gj\u00f8re Hillary Clinton mer upopul\u00e6r. Han m\u00e5 dra henne ned i gj\u00f8rma", "Investinor har de siste \u00e5rene st\u00e5tt for om lag 40 prosent av ventureinvesteringene gjort p\u00e5 norsk jord. N\u00e5 blir det derimot dramatisk mindre risikokapital tilgjengelig i det norske kapitalmarkedet. Den norske stat skal alts\u00e5, for alle praktiske form\u00e5l, slutte \u00e5 investere i vekstfasen av bedrifter som utvikler medisinsk teknologi, livsvitenskap, milj\u00f8teknologi og tunge forskningsbaserte innovasjoner fra UiO, NTNU og SINTEF.", "Sentrale regjeringsmedlemmer fremholder at Investinor p\u00e5 sine seks drifts\u00e5r har tapt 650 millioner kroner, og at det derfor b\u00f8r legges ned. Man skal vite ganske lite om ventureinvesteringer dersom man legger et tidsperspektiv p\u00e5 seks \u00e5r til grunn n\u00e5r man konkluderer.", "Faktum er at ingen helt vet hvor mye portef\u00f8ljen til Investinor er verdt om tre \u00e5r, fem \u00e5r, ti \u00e5r. Derfor b\u00f8r man minst ha et ti\u00e5rsperspektiv, noe den norske staten av alle burde unne seg, f\u00f8r man gj\u00f8r slike radikale endringer.", "Jeg mistenker at omleggingen av investeringsmandatet til Investinor ikke er et utslag av kunnskapsl\u00f8shet, men en Vestlands-styrt avledningsman\u00f8ver. Slik at enden p\u00e5 denne visa blir at Trondheim H\u00f8yre og de andre redningskameratene sine saklige argumenter n\u00e5r fram. Den langsiktige satsingen p\u00e5 Investinor f\u00e5r fortsette med uforminsket styrke. Da har Tr\u00f8ndelagsbenken og norske gr\u00fcndere f\u00e5tt sin seier. Regjeringen kan videre i ro og mak legge Fornybar AS med sine 20 milliarder statlige forvaltningskroner til Stavanger. Noe Stavanger Aftenblad p\u00e5sto \u00e5 ha kilder p\u00e5 allerede dagen etter at statsbudsjettet ble lagt fram.", "Alternativ slutt er selvf\u00f8lgelig  at regjeringen legger Fornybar AS til Stavanger. \u00d8deleggelsene av Investinor opprettholdes. Her i Trondheim er vi sl\u00e5tt sjakk matt.", "Men de virkelige taperne er norsk omstillingsevne, gr\u00fcndere med vekstambisjoner og de framtidige norske arbeidsplassene som aldri f\u00e5r se dagens lys.", "H\u00f8r v\u00e5re kommentatorer snakke om byutvikling, boksing og festivalen Starmus (podcast spilt inn live p\u00e5 Byscenen)", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "f094b948e9dc5d3895bc5d8794717dddea0495d9c598e8d6171d15e47416bbf2"}, {"field": "createtime", "value": "2016-10-19T05:47:57.000Z"}, {"field": "description", "value": "Forslaget om \u00e5 \u00f8delegge Investinor er s\u00e5 dumt at jeg nekter \u00e5 tro regjeringen mener det er god nasjonal innovasjonspolitikk. Det m\u00e5 ligge noe annet bak."}, {"field": "dominantimage", "value": "http://www.adressa.no/pluss/meninger/article13660565.ece/erbfl1/ALTERNATES/w980-default/IMG_Teknologihovedstaden_1_1_FD1C8A9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c3330c55c045042152b489619913332177e4b5b0.jpg?59496c6e"}, {"field": "dominantthumbnaildimensions", "value": "300x169"}, {"field": "heading", "value": "Historisk d\u00e5rlig innovasjonspolitikk -adressa.no"}, {"field": "id", "value": "c3330c55c045042152b489619913332177e4b5b0"}, {"field": "keyword", "value": ["Investinor", "Politikk", "Statsbudsjettet 2017", "gr\u00fcnder", "G\u00f8ril Forbord", "Signert"]}, {"field": "keywords", "value": "Investinor,Politikk,Statsbudsjettet 2017,gr\u00fcnder,G\u00f8ril Forbord,Signert"}, {"field": "kw-category", "value": ["meninger", "pluss"]}, {"field": "kw-classification", "value": "arts-and-entertainment"}, {"field": "kw-company", "value": "fornybar as"}, {"field": "kw-concept", "value": ["stat", "historisk d\u00e5rlig innovasjonspolitikk", "d\u00e5rlig innovasjonspolitikk", "fornybar", "regjeringen", "historisk d\u00e5rlig", "norsk", "legge"]}, {"field": "kw-entity", "value": ["n\u00e6ringsforeningen", "starmus", "signert", "noe stavanger aftenblad", "investinor", "trumps", "stortinget", "vestlands", "uio", "byscenen", "tr\u00f8ndelagsbenken", "trondheim h\u00f8yre"]}, {"field": "kw-location", "value": ["norge", "valley"]}, {"field": "kw-pageclass", "value": "article"}, {"field": "kw-person", "value": ["hillary clinton", "tor langbachs"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13660565.ece/erbfl1/ALTERNATES/w980-default/IMG_Teknologihovedstaden_1_1_FD1C8A9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Historisk d\u00e5rlig innovasjonspolitikk"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/10/19/Historisk-d%C3%A5rlig-innovasjonspolitikk-13660567.ece"}, {"field": "pageclass", "value": ["article"]}, {"field": "publishtime", "value": "2016-10-19T06:42:45.000Z"}, {"field": "recs-articleid", "value": "13660567"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-10-19T06:42:45.000Z"}, {"field": "recs-rawtitle", "value": "Historisk d\u00e5rlig innovasjonspolitikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Forslaget om \u00e5 \u00f8delegge Investinor er s\u00e5 dumt at jeg nekter \u00e5 tro regjeringen mener det er god nasjonal innovasjonspolitikk. Det m\u00e5 ligge noe annet bak."}, {"field": "thumbnail", "value": "http://content-thumbnail.cxpublic.com/content/thumbnail200x150/c3330c55c045042152b489619913332177e4b5b0.jpg?59496c6e"}, {"field": "thumbnailfullheightdimensions", "value": "200x1707"}, {"field": "timestamp", "value": "2017-06-20T18:41:50.000Z"}, {"field": "title", "value": "Dette er historisk d\u00e5rlig innovasjonspolitikk"}, {"field": "url", "value": "http://www.adressa.no/pluss/meninger/2016/10/19/Historisk-d%c3%a5rlig-innovasjonspolitikk-13660567.ece"}, {"field": "urlhash", "value": "c3330c55c045042152b489619913332177e4b5b0"}], "score": 0.98606366, "siteId": "9222270286501375973", "id": "c3330c55c045042152b489619913332177e4b5b0"}

