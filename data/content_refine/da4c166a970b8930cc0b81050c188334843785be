{"fields": [{"field": "modifiedtime", "type": "time", "value": "2014-06-03T11:32:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari hovde"}, {"field": "body", "value": ["Saken oppdateres.", "Jeg sover maks tre timer sammenhengende hver natt p\u00e5 grunn av minstemann, og etter to barn f\u00f8ler man seg litt dradd i ansiktet. Jeg f\u00e5r lite tid til \u00e5 pleie meg selv, sier Natalie S\u00e6ther (30).", "Siden 2007 har hun kommet til spesialsykepleier Elin Kringen Langeland for forebyggende behandling, botox i \u00absinnarynken\u00bb og filler i leppene og under \u00f8ynene.", "\u2013Jeg vil se litt freshere ut, forklarer alenemoren.", "Hun er en tilsynelatende uj\u00e5lete 30-\u00e5ring i jeans og joggesko. Pokerspiller og butikkmedarbeider. Den yngste s\u00f8nnen Lukas (ett og et halvt) l\u00f8per rundt behandlingsbenken inne hos Injeksjonsspesialisten i Trondheim. P\u00e5 benken ligger moren d\u00f8nn rolig mens spesialsykepleieren setter en kanyle i kinnet hennes, i partiet under \u00f8ynene. Deretter, ved hjelp av en n\u00e5l, spr\u00f8yter hun inn en s\u00e5kalt filler som pumper opp huden og glatter ut det tr\u00f8tte draget. Snart st\u00e5r leppene for tur, de skal f\u00e5 litt mer fylde.", "\u2013Jeg vil som regel ha mer filler i leppene, men Elin sier alltid nei. Hun er streng, ler Natalie mellom injeksjonene.", "\u2013Ja, der er jeg litt streng. En unaturlig trutmunn er sjelden fint, og jeg nekter \u00e5 ta i for mye, svarer Elin Kringen Langeland f\u00f8r hun g\u00e5r l\u00f8s p\u00e5 overleppen.", "Hun minnes da hun og kollega Stine M\u00f8sth Gikling \u00e5pnet Injeksjonsspesialisten i februar. Blant de f\u00f8rste kundene var det fire fortvilte leppe-pasienter som var misforn\u00f8yd med en unaturlig stor \u00abgullfiskmunn\u00bb som f\u00f8lge av kosmetisk behandling. De var s\u00e5kalt overbehandlet og ville ha hjelp til \u00e5 redusere st\u00f8rrelsen p\u00e5 leppene.", "\u2013Det finnes noen useri\u00f8se akt\u00f8rer p\u00e5 markedet, sier spesialsykepleieren.", "\u00abFresh look\u00bb kalles behandlingen som Natalie tar denne dagen, en behandling som er popul\u00e6r blant kvinner med sm\u00e5 barn, de som har kommet seg ut av ammebobla. M\u00f8dre som lever relativt sunt b\u00e5de n\u00e5r det kommer til kosthold og trening, men som likevel f\u00f8ler at de ser tr\u00f8tte ut, forteller Elin. Behandlingen best\u00e5r av litt Restylane (filler) rundt \u00f8ynene og eventuelt Azzalure (botox) i pannen.", "\u2013Trenden er et naturlig utseende, den beste utgaven av deg selv. Ingen andre enn dem selv skal se at de har tatt en kosmetisk behandling, sier kollega Stine M\u00f8sth Gikling.", "De to kosmetiske sykepleierne har jobbet med ikke-kirurgiske kosmetiske behandlinger p\u00e5 ulike klinikker i ti \u00e5r. De s\u00e5 at markedet for denne typen skj\u00f8nnhetspleie er voksende, og \u00e5pnet sin egen business \u2013 Injeksjonsspesialisten \u2013 i februar.", "Som navnet tilsier har de spesialisert seg p\u00e5 injeksjoner som Botox og fillere, preparater som blant annet glatter ut rynker og bygger opp lepper. Behandlinger mot kviser, overdreven svetting, sprengte blodkar og skadet hud er ogs\u00e5 \u00e5 f\u00e5 kj\u00f8pt.", "Kvinner over 35. Markedet for kosmetiske behandlinger er i sterk vekst. For ti \u00e5r siden var det bare to, tre akt\u00f8rer i Trondheim som tilb\u00f8d kosmetiske behandlinger av denne typen, i dag er det seks, syv. Likevel er listene fulle, og ettersp\u00f8rselen bare \u00f8ker, if\u00f8lge de to gr\u00fcnderne.", "\u2013Hvilke typer mennesker tar slike behandlinger?", "\u2013Alle. Den store kundegruppen er kvinner p\u00e5 35 \u00e5r og oppover. Kvinner fra alle samfunnslag, alt fra akademikere til eldre damer. Det er ikke snakk om veldig j\u00e5lete typer, men helt vanlige folk. Mannfolkene kommer sakte etter.", "Omsetningen av produkter til kosmetiske behandlinger i Norge er tredoblet de siste fem \u00e5rene, opplyser lege og leder for kosmetisk avdeling ved Teres Stokkan, Toril Str\u00f8m Tingstad. Teres Stokkan er med i Teres Medical Group, Skandinavias st\u00f8rste private kirurgiske kjede, og markedet for ikke-kirurgiske kosmetiske behandlinger \u00f8ker med 12 prosent \u00e5rlig i Norge, sier daglig leder i Norge, Erik Grefberg til VG.", "\u2013Om v\u00e5ren er det stor ettersp\u00f8rsel etter laserbehandling som fjerner u\u00f8nsket h\u00e5rvekst og sprengte blod\u00e5rer, men ellers g\u00e5r det mest i botox som skal fjerne den s\u00e5kalte \u00absinnarynken\u00bb eller \u00abbekymringsrynken\u00bb mellom \u00f8ynene, sier Str\u00f8m Tingstad.", "Akademiklinikken (tidligere Ellipseklinikken) er markedsledende n\u00e5r det kommer til kosmetiske behandlinger som botox og fillere, og kjeden omsatte for 44 millioner kroner i fjor. \u00c5rlig utf\u00f8rer de 15000\u201316000 injeksjoner p\u00e5 landsbasis.", "\u2013Og \u00f8kningen i Trondheim har v\u00e6rt helt fenomenal. De siste tre \u00e5rene har antallet injeksjoner \u00f8kt med 62 prosent. Og det til tross for flere konkurrenter, sier administrerende direkt\u00f8r Sissel Engen.", "Mens mange kvinner er \u00e5pne om at de kj\u00f8per hudpleie og litt filler og fjerner sprengte blodkar, har bruken av botox v\u00e6rt litt hysj, hysj. Det profilerte preparatet som glatter ut rynker assosieres med overdreven bruk \u00e0 la mimikkl\u00f8se \u00abfrozen faces\u00bb i Hollywood.", "\u2013Selv om botox har v\u00e6rt p\u00e5 det tr\u00f8nderske markedet i ti \u00e5r, er det f\u00f8rst de siste to, tre \u00e5rene at det b\u00e5de er blitt vanlig og akseptert, sier lege Ole Martin R\u00f8rdam.", "Han er tidligere lege ved Hudavdelingen ved St. Olavs Hospital i Trondheim, men jobber n\u00e5 privat ved Dr. R\u00f8rdams Klinikk i Fjordgata. Han har jobbet med kosmetiske behandlinger i ti \u00e5r, og bekrefter at Botox og fillere er mest popul\u00e6rt blant tr\u00f8nderne.", "I dag er botox preparatet som er i sterkest vekst innenfor ikke-kirurgiske kosmetiske behandlinger. Tall fra Apotekerforeningen viser at det ble rekvirert dobbelt s\u00e5 mange pakninger med botox av leger ved private helseinstitusjoner eller privatpersoner i 2010 sammenlignet med 2006. Nordmenn har ogs\u00e5 v\u00e6rt skeptisk til \u00e5 injisere nervegiften av helsemessige \u00e5rsaker, og skrekkeksempler med overbehandlede \u00abbotoxansikt\u00bb i mediene har kastet et negativt lys over botox. Den siste tiden har fokus dreid seg mer mot den medisinske bruken av nervegiften. Noe som har f\u00f8rt til \u00f8kt omsetning, tror Stine M\u00f8sth Gikling.", "\u2013Etter at NRKs programserie Puls hadde et program om bruk av botox i behandlingen av magekreft og migrene, tok det helt av. Vi fikk betraktelig flere kunder som ville ta botox, sier hun.", "Administrerende direkt\u00f8r Sissel Engen ved Akademiklinikken viser til at giften, som f\u00e5r musklene til \u00e5 slappe av, brukes for \u00e5 dempe spasmer hos barn med Cerebral Parese.", "\u2013Samtidig ser vi at tendensen med overbehandlede \u00abbotoxfjes\u00bb har g\u00e5tt tilbake. N\u00e5 er det et naturlig utseende som selger, og det er mer attraktivt for flere, mener Engen.", "Tr\u00f8nderne er derfor i ferd med \u00e5 komme ut av \u00abbotox-skapet\u00bb, sier lege Tom Holthe. Vanligvis er han allmennpraktiserende lege ved en privat klinikk i Trondheim, men jobber deltid med \u00e5 foreta injeksjoner p\u00e5 kunder ved H2 Hudklinikk. Da han startet for noen \u00e5r siden, var det n\u00e6rmest ingen tr\u00f8ndere som ville glatte ut rynkene med botox.", "\u2013I dag er det omvendt, n\u00e5 selger vi mer botox enn fillere, sier Holthe.", "De aller fleste kundene liker imidlertid \u00e5 holde rynkefjerningen for seg selv. I lengre tid behandlet Holthe flere kvinner i samme syforening, men ingen visste at de andre ogs\u00e5 gikk til behandling", "\u2013N\u00e5 er de imidlertid kommet ut av \u00abbotox-skapet\u00bb og er \u00e5pne om det.", "Elin Kringen Langeland mener klinikkens Facebook-side gir et godt bilde p\u00e5 at slike kosmetiske behandlinger er mye mer akseptert enn tidligere.", "\u2013Etter to m\u00e5neder hadde Facebook-siden v\u00e5r 1400 \u00abliker\u00bb. Det skal noe til at folk trykker \u00abliker\u00bb p\u00e5 en offentlig side som reklamerer for injeksjoner. For fem \u00e5r siden hadde dette v\u00e6rt utenkelig. Da fikk jeg foresp\u00f8rsler i skjul, forteller Kringen Langeland.", "Natalie S\u00e6ther som venter p\u00e5 nok en spr\u00f8yte fra Elin, har aldri lagt skjul p\u00e5 at hun fikser p\u00e5 utseendet.", "\u2013I min venninnegjeng er det \u00e5penhet rundt dette, og hvilke behandlinger som er bra sprer seg via blogger og Instagram. Men mange menn synes ikke noe s\u00e6rlig om det, sier Natalie som tar en \u00abfresh look\u00bb-behandling en gang i \u00e5ret.", "Med imponerende multitasking-evner h\u00e5ndterer hun n\u00e5lestikk og blod som pipler, knipser en selfie og tar seg av lille Lukas som begynner \u00e5 miste t\u00e5lmodigheten.", "\u2013N\u00e5 blir mamma fin!, sier venninnen Trine Pernille Ling\u00e5s som holder Lukas i t\u00f8mme mens moren setter siste stikk.", "Trine Pernille (29) kj\u00f8per ogs\u00e5 behandlinger her. Det startet med at hun tok botox i pannen og kjeven mot spenningshodepine og tanngnissing nattetid. Hun hadde pr\u00f8vd alt fra manuellterapeut til healer og psykomotorisk fysioterapeut \u2013 ingenting hjalp.", "\u2013N\u00e5 er jeg kvitt plagene og har f\u00e5tt en helt ny hverdag. Jeg var skeptisk i begynnelsen, men hadde h\u00f8rt fra flere kanter at nervegift kan v\u00e6re en l\u00f8sning.", "29-\u00e5ringen innr\u00f8mmer at glattere hud er en positiv bivirkning. Sinnarynken mellom \u00f8ynene er borte. Hun har ogs\u00e5 injisert filler i overleppen for \u00e5 bli kvitt et s\u00e5kalt \u00abtannkj\u00f8ttsmil\u00bb \u2013 et smil der tannkj\u00f8ttet blottlegges i for stor grad. En tyngre overleppe fjerner problemet.", "I etasjen over ligger Renate Strand (31) p\u00e5 en benk med lukkede \u00f8yne. Makeup-artist og linergist (permanent sminke) Lene Tessem er snart ferdig med \u00e5 feste falske, tredimensjonale vipper til Renates egne. De delvis permanente, ferdigsminkede vippene gj\u00f8r at hun kan droppe mascara. 1900 kroner koster et nytt sett med vippe-extension.", "\u2013Jeg kan droppe sminke om morgenen. Litt pudder, og s\u00e5 er du klar for dagen, smiler Renate n\u00e5r hun ser det ferdige resultatet i et h\u00e5ndspeil.", "Den h\u00f8yreiste kvinnen med Valentino-stiletter er if\u00f8lge Natalie Trondheims nye fotballfrue. Strand er nemlig kj\u00e6resten til fotballspiller Morten Gamst Pedersen, RBKs ferskeste spiller i stallen. Paret bodde i Manchester i flere \u00e5r da Gamsten spilte for Blackburn. Deretter var de innom Tyrkia noen m\u00e5neder f\u00f8r de landet i Trondheim, Renates hjemby.", "\u2013Men vippe-extension har jeg alltid fikset n\u00e5r jeg har v\u00e6rt i Oslo. Der er det veldig utbredt, og jeg bruker samme salong som Tone Damli.", "Renate tar noen bilder av gjengen p\u00e5 Injeksjonsspesialisten som hun legger ut p\u00e5 Instagram-kontoen sin, frkgamstpedersen.", "\u2013Er det et press om \u00e5 se bra ut til enhver tid?", "\u2013Jeg f\u00f8ler nok et visst press, ja. S\u00e6rlig n\u00e5r kj\u00e6resten min er en kjent person. Du f\u00e5r manges blikk rettet mot deg og da vil du se noenlunde velstelt ut.", "Legemiddelfirmaet Galderma gjorde nylig en forbrukerunders\u00f8kelse p\u00e5 300 personer som hadde tatt injeksjonsbehandling. If\u00f8lge unders\u00f8kelsen sier 1 av 5 at de s\u00f8ker estetiske behandlinger p\u00e5 grunn av sosiale medier og det perfekte \u00abselfie\u00bb (selvportrett tatt med mobil). Flere sier i unders\u00f8kelsen: \u00abJeg vil v\u00e6re en photoshoppet utgave av meg selv\u00bb.", "\u2013Er det noen negative sider ved at dette markedet vokser i rekordfart?", "\u2013Etisk sett er det negativt med useri\u00f8se akt\u00f8rer som b\u00e5de kan \u00f8delegge noens utseende og skade pasienten. Heldigvis stiller produsentene n\u00e5 strengere krav til hvem de selger preparater til. En uheldig bivirkning kan kunder som blir avhengig og hekta p\u00e5 behandlinger, men der m\u00e5 vi som driver med dette sette grenser. Overbehandling er d\u00e5rlig reklame, sier Stine M\u00f8sth Gikling.", "Hudpleier Marie Jeanette B\u00f8rresen ved Akademiklinikken synes det er for lett \u00e5 moralisere og kritisere denne bransjen.", "\u2013Det er mye dobbeltmoral. Folk kj\u00f8per gjerne en s\u00e5kalt antirynkekrem til 1000 kroner, uten at noen synes det er problematisk. Men n\u00e5r du sier at du fjerner rynker med botox eller filler, blir mange b\u00e5de mistenksomme og kritiske. Men m\u00e5let er jo det samme: f\u00e6rre rynker.", "Menn som kj\u00f8per kosmetiske behandlinger kommer sakte, men sikkert etter. Hos Dr. R\u00f8rdams klinikk utgj\u00f8r menn 10-15 prosent av kundene.", "\u2013Menn er i \u00f8kende grad opptatt av helse og kropp, og tar ofte botox mot \u00absinnarynken\u00bb mellom \u00f8ynene, sier Sissel Engen, administrerende direkt\u00f8r ved Akademiklinikken.", "\u2013Variant av Birken-syndromet. Terje \u00d8stlyng (47) er en av dem som ikke lar ansiktet seile sin egen sj\u00f8. Han er n\u00f8ye med b\u00e5de fuktighetskrem og solkrem, og en gang i \u00e5ret f\u00e5r han minsket \u00absinnarynken\u00bb og \u00abkr\u00e5ket\u00e6rne\u00bb rundt \u00f8ynene. 5000 kroner m\u00e5 han ut med. 47-\u00e5ringen har tidligere jobbet i bransjen for kosmetisk kirurgi, men driver i dag sitt eget konsulentfirma. I forbindelse med jobben snakker han gjerne til kunder i store forsamlinger.", "\u2013P\u00e5 scenen, foran 150 tilh\u00f8rere, vil jeg v\u00e6re den beste utgaven av meg selv.", "I hans bransje er menn opptatt av \u00e5 se bra ut, og man gir gjerne komplimenter til dem som ser bra ut b\u00e5de n\u00e5r det kommer til kropp og kl\u00e6r. Gamle kompiser skj\u00f8nner derimot ikke poenget, innr\u00f8mmer \u00d8stlyng.", "\u2013\u00abHerregud, bruker du penger p\u00e5 s\u00e5nt?! Tenk p\u00e5 barna i Afrika\u00bb, er gjerne gjennomgangstonen blant dem som er kritiske. Men n\u00e5r man ser p\u00e5 hva vi, som lever p\u00e5 den gr\u00f8nne gren i Norge, bruker av penger p\u00e5 kl\u00e6r, sykler, hjem og biler, er ikke dette mer umoralsk. At vi i det hele tatt har denne diskusjonen, sier noe om luksusproblemene vi basker med i dette landet. Etter mitt syn er derfor botox bare en annen variant av Birken-syndromet. Vi b\u00f8yer oss for presset om \u00e5 prestere og se bra ut. I en del milj\u00f8er i Trondheim, er nok dette presset \u00f8kende.", "F\u00f8rste gang han tok botox var han skeptisk. Dette var langt fra hans idealer, f\u00f8lte han.", "\u2013Men da jeg fikk tilbakemeldinger om at jeg s\u00e5 bra ut \u2013 uten at noen kunne sette fingeren p\u00e5 hva \u2013 var jeg forn\u00f8yd. N\u00e5r jeg f\u00f8ler meg bedre rent utseendemessig, f\u00f8ler jeg at jeg presterer bedre i jobben ogs\u00e5, sier \u00d8stlyng f\u00f8r han lar Stine M\u00f8sth Gikling g\u00e5 l\u00f8s med n\u00e5la."]}, {"field": "category0", "value": "forbruker"}, {"field": "contenthash", "value": "af1537fb3d9963276710f3c067b5d572fa96ae3adf6353ef8a404150034b9aaf"}, {"field": "createtime", "value": "2014-06-03T10:23:22.393Z"}, {"field": "description", "value": "Tr\u00f8ndere tar kosmetiske behandlinger som aldri f\u00f8r. Tobarnsmoren Natalie S\u00e6ther (30) er blant dem som kj\u00f8per seg glattere hud og fyldigere lepper."}, {"field": "dominantimage", "value": "http://www.adressa.no/incoming/article9765881.ece/ALTERNATES/w980-default/Skj%C3%B8nnhet%20Natalie%2012.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/da4c166a970b8930cc0b81050c188334843785be.jpg?5973620f"}, {"field": "dominantthumbnaildimensions", "value": "300x169"}, {"field": "heading", "value": ["Unaturlig skj\u00f8nnhet -adressa.no", "Litt streng", "Fresh look", "Glatter ut rynker og bygger opp lepper", "Tredoblet omsetningen", "Flere konkurrenter", "Botox \u00f8ker mest", "\u00c5penhet", "Tannkj\u00f8ttsmil", "Byens nye fotballfrue", "Det perfekte selfie", "Menn"]}, {"field": "id", "value": "da4c166a970b8930cc0b81050c188334843785be"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "style-and-fashion"}, {"field": "kw-company", "value": ["instagram", "facebook"]}, {"field": "kw-concept", "value": ["ikke-kirurgiske kosmetiske behandlinger", "botox", "kosmetisk", "kosmetisk behandling", "behandlet"]}, {"field": "kw-entity", "value": ["gamsten", "galderma", "olavs hospital", "injeksjonsspesialisten", "toril str\u00f8m tingstad", "birken", "dr. r\u00f8rdams klinikk", "restylane", "lukas", "valentino", "ellipseklinikken", "azzalure", "skandinavias", "str\u00f8m tingstad", "teres medical group", "dr. r\u00f8rdams", "akademiklinikken", "botox", "fjordgata", "natalie", "cerebral parese", "r\u00f8rdams klinikk", "st. olavs hospital", "apotekerforeningen", "puls", "hudavdelingen", "hudklinikk"]}, {"field": "kw-location", "value": ["blackburn", "hollywood", "oslo", "tyrkia", "afrika", "norge", "manchester"]}, {"field": "kw-pageclass", "value": "article"}, {"field": "kw-person", "value": ["morten gamst pedersen", "natalie trondheims", "ole martin r\u00f8rdam", "kringen langeland", "trine pernille", "erik grefberg", "tone damli", "natalie s\u00e6ther", "terje \u00f8stlyng", "sissel engen", "trine pernille ling\u00e5s", "renate strand", "elin kringen langeland", "lene tessem", "tom holthe", "marie jeanette b\u00f8rresen", "teres stokkan", "stine m\u00f8sth gikling"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article9765881.ece/ALTERNATES/w980-default/Skj%C3%B8nnhet%20Natalie%2012.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Unaturlig skj\u00f8nnhet"}, {"field": "og-type", "value": "article"}, {"field": "og-url", "value": "http://www.adressa.no/forbruker/article9765909.ece"}, {"field": "pageclass", "value": ["article"]}, {"field": "publishtime", "value": "2014-06-03T11:11:17.000Z"}, {"field": "recs-articleid", "value": "9765909"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-06-03T11:11:17.000Z"}, {"field": "recs-rawtitle", "value": "Unaturlig skj\u00f8nnhet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Tr\u00f8ndere tar kosmetiske behandlinger som aldri f\u00f8r. Tobarnsmoren Natalie S\u00e6ther (30) er blant dem som kj\u00f8per seg glattere hud og fyldigere lepper."}, {"field": "thumbnail", "value": "http://content-thumbnail.cxpublic.com/content/thumbnail200x150/da4c166a970b8930cc0b81050c188334843785be.jpg?5973620f"}, {"field": "thumbnailfullheightdimensions", "value": "200x2868"}, {"field": "timestamp", "value": "2017-07-22T14:32:47.000Z"}, {"field": "title", "value": "Unaturlig skj\u00f8nnhet"}, {"field": "url", "value": "http://www.adressa.no/forbruker/article9765909.ece"}, {"field": "urlhash", "value": "da4c166a970b8930cc0b81050c188334843785be"}], "score": 0.79331136, "siteId": "9222270286501375973", "id": "da4c166a970b8930cc0b81050c188334843785be"}

