{"fields": [{"field": "modifiedtime", "type": "time", "value": "2012-04-23T10:27:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Forut for selve k\u00e5ringen var det en rekke intervjuer med kjente og mindre kjente personer innenfor \u00f8konomi og samfunnsliv - fortrinnsvis menn i alderssegmentet 40 pluss/minus - der disse fortalte om sine topp ti-lister. Lister som grunnet kj\u00f8nn og alder p\u00e5 intervjuobjektene rimelig nok var forholdsvis topptunge av artister som Dylan, Stones og Neil Young. Musikklister er viktige, det vet alle som er mer enn middels interessert eller som har lest Nick Hornbys High Fidelity. Som dedikert musikkfrik kan jeg selvsagt ikke la anledningen g\u00e5 fra meg til \u00e5 komme med mine synspunkter p\u00e5 lister, og hva som faktisk er tidenes beste album. Grunnet plassmangel kan jeg ikke, som DN, gi dere mine 100 beste album, men her er mine topp ti: 1. Sonic Youth - Daydream Nation. 2. Kraftwerk - The Man Machine. 3. Pixies - Doolittle. 4. The Clash - London Calling. 5. Pink Floyd - The Wall. 6. Eyeless in Gaza - Rust Red September. 7. Joy Division - Closer. 8. The Smiths - Hatful of Hollow. 9. Echo & the Bunnymen - Heaven up Here. 10. Television - Marquee Moon. Av denne listen kan dere lese flere ting: 1. Jeg har s\u00e6rdeles god musikksmak. 2. Jeg hadde min musikalske oppv\u00e5kningsperiode like etter p\u00f8nken. 3. Jeg er ingen discokonge. Det er selvsagt uhyre vanskelig \u00e5 lage en slik liste, men denne ligger for meg noenlunde fast, selv om den interne rekkef\u00f8lgen kan skifte litt. Og selvsagt bl\u00f8r hjertet over \u00e5 m\u00e5tte utelate mesterverk fra artister som My Bloody Valentine, Einst\u00fcrzende Neubauten, Tuxedomoon, Bowie, Led Zeppelin og Nick Cave. Flere av mine favoritter vil du finne p\u00e5 tilsvarende lister k\u00e5ret av forskjellige medier, men da gjerne litt lenger nede. Helt i toppen bruker normalt album som Beatles \u0301 Revolver, Beach Boys \u0301 Pet Sounds, Marvin Gayes What \u0301s Going On og Rolling Stones \u0301 Exile on Main Street \u00e5 ligge. Samt plater av Bob Dylan, Van Morrison og Neil Young. Alts\u00e5 et solid tyngdepunkt p\u00e5 60- og 70-tallet. N\u00e5r det gjelder Beatles synes jeg deres plater ofte \u00f8delegges av s\u00f8tladne McCartneyballader og slappe bidrag fra Ringo Starr. Finnes det en mer irriterende l\u00e5t enn Yellow Submarine? Knapt. Stones og Dylan? Mnja. De har gitt ut mye bra, bevares, men jeg synes likevel de mangler helst\u00f8pte album. Det finnes alltid kjedelige l\u00e5ter p\u00e5 en Stones- eller Dylanplate. Ingen skj\u00f8nner alt, heller ikke jeg, selv om en slik innr\u00f8mmelse for min del sitter langt inne akkurat n\u00e5r det gjelder musikk. Soul, for eksempel, er i mine \u00f8rer tapetmusikk. Og kritikerrost voksenpop (les: Steely Dan) synes jeg er irriterende sjell\u00f8st, sterilt og slapt. Selvsagt har jeg Marvin Gaye \u0301s What \u0301s Going On, men hver gang jeg setter den p\u00e5 griper jeg meg i \u00e5 tenke: Helt grei bakgrunnsmusikk, men hva s\u00e5? Likeledes har jeg problemer med en artist som Van Morrison; Astral Weeks har sine \u00f8yeblikk, men blant tidenes beste album - vel. Av listen min vil du ogs\u00e5 legge merke til frav\u00e6ret av farvede artister, og av kvinnelige artister alene (Kim Gordon er med i Sonic Youth, og Kim Deal var med i Pixies). For \u00e5 ta det f\u00f8rste f\u00f8rst: Jeg er alts\u00e5 ingen soulman, men hip-hopartister som Public Enemy, Wu Tang Clan med flere h\u00f8rer absolutt med til favorittene, om enn ikke helt i tetsjiktet. N\u00e5r det gjelder kvinner, m\u00e5 jeg ganske enkelt innr\u00f8mme at selv om markante artister som Patti Smith, PJ Harvey og andre har gitt ut fine plater kommer ingen rene kvinneband, eller kvinnelige soloartister, med p\u00e5 min topp 50-liste. Rock er ikke n\u00f8dvendigvis en gutteting, men p\u00e5 slike lister er det ikke rom for misforst\u00e5tt kj\u00f8nnskvotering - her er det subjektivitet og ren arroganse som gjelder. Listen min inneholder ingen egentlige overraskelser, med mulig unntak av Pink Floyd og Eyeless in Gaza. Pink Floyd fordi The Wall er en mer utpreget kommersiell og lettere tilgjengelig plate enn de andre, Eyeless in Gaza fordi det er et band f\u00e5 andre kjenner til. Pink Floyd forsvares med at The Wall enkelt og greit er et helst\u00f8pt album. Eyeless in Gaza trenger intet forsvar - kj\u00f8p plata, lytt selv og du vil forst\u00e5 hvorfor. Ingen norske artister klarer \u00e5 trenge seg inn helt i toppen, selv om Motorpsycho er farlig n\u00e6r med sin Timothy \u0301s Monster. Musikklister er som sagt en n\u00f8dvendighet, en kilde til god folkeopplysning, til glede og til irritasjon. Stafettpinnen b\u00f8r g\u00e5 til UT-magasinet eller kulturredaksjonen, som - hvis det ikke er gjort i umiddelbar fortid - m\u00e5 avdekke Adressalesernes favorittalbum gjennom alle tider. Har vi forutsigbar og litt kjedelig musikksmak (vil Revolver toppe), eller er det rom for overraskelser? Da Dagens N\u00e6ringslivs lesere fikk tale var det Pink Floyds The Dark Side of the Moon som stakk av med seieren. Knallskive det, men ikke like bra som Sonic Youths Daydream Nation. This is my truth, tell me yours."]}, {"field": "category0", "value": "meninger"}, {"field": "contenthash", "value": "8e606ff3b82358f5a2bbe9b50293fd0e1a5b5b9b4c93e14d06f4bff85c680bf4"}, {"field": "createtime", "value": "2016-01-13T18:03:04.000Z"}, {"field": "description", "value": "\u00d8rjan Greiff Johnsen, jurist ved patentkontoret Bryn Aarflot Dagens N\u00e6ringsliv (DN) hadde f\u00f8r jul en artikkelserie der leserne fikk v\u00e6re med p\u00e5 \u00e5 k\u00e5re tidenes 100 beste plater."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/542e01b98328357400c9113171ed432480671921.jpg?598316c4"}, {"field": "dominantthumbnaildimensions", "value": "256x256"}, {"field": "heading", "value": "Tidenes beste plater? Les! -adressa.no"}, {"field": "id", "value": "542e01b98328357400c9113171ed432480671921"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["the", "lister", "artist", "album", "plate", "helst\u00f8pt album", "topp", "tider"]}, {"field": "kw-entity", "value": ["here", "dagens n\u00e6ringslivs", "pink floyds the dark side", "pixies", "motorpsycho", "sonic youth", "clash", "exile", "pink floyd og eyeless", "ringo starr", "division", "dan", "pink floyds the dark side of the moon", "pink floyd", "going on", "mccartneyballader", "adressalesernes", "rolling stones", "bryn aarflot dagens n\u00e6ringsliv", "floyd", "pet sounds", "revolver", "beach boys", "dylanplate", "hollow", "main street", "led zeppelin", "einst\u00fcrzende neubauten", "beatles", "public enemy", "led zeppelin og nick cave", "moon", "sonic youths daydream nation", "man machine", "red september", "calling", "going on og rolling stones", "bunnymen", "eyeless in gaza", "the wall"]}, {"field": "kw-location", "value": ["gaza", "harvey", "monster", "bowie"]}, {"field": "kw-pageclass", "value": "article"}, {"field": "kw-person", "value": ["neil young", "van morrison", "kim deal", "\u00f8rjan greiff johnsen", "bob dylan", "patti smith", "marvin gaye", "nick cave", "kim gordon", "nick hornbys high fidelity", "marvin gayes what", "my bloody valentine"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tidenes beste plater? Les!"}, {"field": "og-type", "value": "article"}, {"field": "og-url", "value": "http://www.adressa.no/meninger/article34078.ece"}, {"field": "pageclass", "value": ["article"]}, {"field": "publishtime", "value": "2004-01-06T21:55:44.000Z"}, {"field": "recs-articleid", "value": "2521836"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2004-01-06T21:55:44.000Z"}, {"field": "recs-rawtitle", "value": "Tidenes beste plater? Les! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00d8rjan Greiff Johnsen, jurist ved patentkontoret Bryn Aarflot Dagens N\u00e6ringsliv (DN) hadde f\u00f8r jul en artikkelserie der leserne fikk v\u00e6re med p\u00e5 \u00e5 k\u00e5re tidenes 100 beste plater."}, {"field": "thumbnail", "value": "http://content-thumbnail.cxpublic.com/content/thumbnail200x150/542e01b98328357400c9113171ed432480671921.jpg?598316c4"}, {"field": "thumbnailfullheightdimensions", "value": "200x1017"}, {"field": "timestamp", "value": "2017-08-03T12:27:48.000Z"}, {"field": "title", "value": "Tidenes beste plater? Les!"}, {"field": "url", "value": "http://www.adressa.no/meninger/article34078.ece"}, {"field": "urlhash", "value": "542e01b98328357400c9113171ed432480671921"}], "score": 0.58262455, "siteId": "9222270286501375973", "id": "542e01b98328357400c9113171ed432480671921"}

