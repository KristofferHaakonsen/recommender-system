{"fields": [{"field": "modifiedtime", "type": "time", "value": "2016-06-09T08:51:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Erik Hamr\u00e9n", "Fotball-EM"]}, {"field": "author", "value": "kjetil flygind"}, {"field": "body", "value": ["Saken oppdateres.", "G\u00d6TEBORG: I dr\u00f8mmene har Sveriges landslagssjef allerede vunnet mange kamper i EM. Med rett \u00abattityd\u00bb kan dr\u00f8mmene bli til virkelighet.", "\u2014 Det er ikke realistisk at vi skal g\u00e5 videre i EM. Men jeg har aldri v\u00e6rt s\u00e5 realistisk. Skulle jeg v\u00e6rt realist, s\u00e5 hadde jeg vel aldri v\u00e6rt svensk landslagssjef. Det var ikke realistisk at jeg skulle bli topptrener heller. Men det handler om \u00e5 tro p\u00e5 det. Tro at det kan g\u00e5.", "Aftenposten m\u00f8ter Erik Hamr\u00e9n (58) i G\u00f6teborg sentrum. Pen i t\u00f8yet som alltid, str\u00e5lende opplagt og med gamle norskkunnskaper som raskt hentes frem n\u00e5r han legger i vei om jobben som avtroppende landslagssjef i Sverige. Han snakker om ensomhet, kritikk, gleder \u2013 og Zlatan. Og Norge. Hamr\u00e9n liker Norge. Spesielt Trondheim og Rosenborg.", "Han har ledet Sverige til det femte EM-sluttspillet p\u00e5 rad, hans andre strake.", "\u2014 Jeg tenker jo p\u00e5 hva dette betyr for folk. Fotball betyr mye for veldig mange. Og spesielt etter playoffkampene mot Danmark var det spesielt \u00e5 g\u00e5 p\u00e5 gaten. Det var en episode hvor en bil br\u00e5bremset og stoppet. Ut hoppet en mann i 30-\u00e5rene som ga meg en klem, takket meg og sa at sommeren var reddet. Det var en artig opplevelse. Mange kommer bort til meg, jeg f\u00e5r mange brev og mail. Jeg merker at det betyr mye for folk, sier Hamr\u00e9n og smiler.", "- Det er vel fint \u00e5 kjenne p\u00e5 det?", "\u2014 Det gj\u00f8r meg glad, ja. Men det er tilsvarende skuffende n\u00e5r det ikke g\u00e5r bra. Som da vi ikke tok oss til VM i Brasil i 2014. Da fikk jeg merke folks skuffelse.", "Vi sitter i loungeomr\u00e5det p\u00e5 et hotell i G\u00f6teborg sentrum. Hamr\u00e9n kommer fra et m\u00f8te. Plukker frem mobilen som ringer.", "\u2014 Om det er min fru, m\u00e5 jeg ta den, sier han og myser ned p\u00e5 den svarte Iphonen.", "Det var ikke fru Agneta. Han skrur av lyden og legger den tilbake i innerlommen p\u00e5 blazeren.", "Overgangen blir ikke s\u00e5 veldig stor for kona n\u00e5r han etter EM st\u00e5r uten jobb. I Sverige-jobben har han v\u00e6rt mye hjemme. Mer enn de siste \u00e5rene som klubbtrener i danske Aalborg og Rosenborg. Og hvem vet, plutselig kan han gj\u00f8re et godt EM med Sverige og n\u00e6rmest peke p\u00e5 neste jobb.", "\u2014 Hehe. Nei, slik funker det nok ikke, dessverre. I fotball s\u00f8ker man som regel ikke p\u00e5 jobber, men f\u00e5r tilbud om dem.", "- Hva kommer du ikke til \u00e5 savne ved \u00e5 v\u00e6re svensk landslagssjef?", "\u2014 Det vet jeg ikke enn\u00e5. Det f\u00e5r vi ta n\u00e5r det er slutt.", "- Hva kommer du til \u00e5 savne da?", "\u2014 Den f\u00f8lelsen f\u00f8r en landskamp, den er helt spesiell. \u00c5 komme til Friends Arena og se alle menneskene i gult og bl\u00e5tt. Man kan kjenne p\u00e5 forventningene og stemningen. Med 50.000 mennesker p\u00e5 Friends er det trykk, det kommer jeg til \u00e5 savne. \u00c5 f\u00e5 representere landet sitt, er stort, synes jeg.", "Avgj\u00f8relsen om \u00e5 gi seg ble tatt i fjor h\u00f8st. Han ga beskjed til sine n\u00e6rmeste etter playoffkampene mot Danmark. Han informerte det svenske fotballforbundet i januar, og 1. februar fikk offentligheten beskjed.", "\u2014 Tiden er inne. Jeg har v\u00e6rt her i snart syv \u00e5r. Det er slik jeg har kjent i de andre jobbene jeg har hatt ogs\u00e5. Det er lenge nok. Bortsett fra i Rosenborg. Da kjentes det ikke rett \u00e5 gi seg. Jeg f\u00f8ler ikke at jeg fikk gjort meg ferdig der. Men jeg fikk en sjanse jeg bare m\u00e5tte ta.", "Han beskriver jobben sin som en krevende, men ogs\u00e5 den fineste jobben man kan ha i svensk fotball.", "\u2014 Trykket og presset kommer og g\u00e5r. Det er veldig intensivt i en periode n\u00e5r vi er sammen og spiller kamper, s\u00e5 blir det roligere imellom. Og det er jo det trykket man lengter etter p\u00e5 en m\u00e5te. Vi spiller jo ikke s\u00e5 ofte kamper p\u00e5 landslaget, og det er det som er litt trist ved jobben. Det er kampene man lengter etter. Det kan v\u00e6re t\u00f8ft innimellom, det kan v\u00e6re en ensom jobb. Man er i gang fra seks om morgenen til tolv-ett p\u00e5 natten i ti dager. Det er full fart.", "\u2014 Men selv om det er ensomt, handler det om \u00e5 bygge et team rundt seg som man kan jobbe sammen med. Da er man jo ikke alene. Men ensomt med tanke p\u00e5 at det er du som m\u00e5 st\u00e5 der og ta kritikken. Det er \u00e9n person. Men s\u00e5nn er det.", "- S\u00e5 du savner \u00e5 ha de andre i apparatet ditt rundt deg p\u00e5 pressekonferanser n\u00e5r det bl\u00e5ser litt?", "\u2014 Nei da. Jeg f\u00e5r ros ogs\u00e5. Og vi er et lag uansett.", "- Hvordan er det \u00e5 f\u00e5 kritikk, for du har f\u00e5tt litt av det ogs\u00e5?", "\u2014 Det h\u00f8rer med. Det er mange \u00e5r siden jeg l\u00e6rte meg \u00e5 leve med det. Jeg hadde aldri noe stort navn som spiller, s\u00e5 det er blitt stilt sp\u00f8rsm\u00e5l ved meg flere ganger. Jeg har m\u00e5ttet jobbe hardt, levere resultater, f\u00e5 respekt, s\u00e5 jobbet videre og kanskje f\u00e5tt jobbe p\u00e5 et h\u00f8yere niv\u00e5. Samme leksen. Det har fulgt meg hele tiden. S\u00e5nn er det med trenere.", "Sverige har deltatt i 25 EM, VM og OL. Hamr\u00e9n understreker viktigheten av \u00e5 spille internasjonale mesterskap regelmessig. Der er Sverige bortskjemt, mener han.", "\u2014 Det er viktig ikke bare for fotballen. Se bare p\u00e5 utelivsbransjen. Det er enormt mye penger som er i oml\u00f8p. Restauranter og slike ting. Det er ting jeg som landslagssjef ikke skal tenke p\u00e5, men som man gj\u00f8r likevel. Det f\u00e5r s\u00e5 store ringvirkninger. Og s\u00e5 betyr det selvsagt utrolig mye for fotballen, og ikke minst for utviklingen av fotballen i Sverige. Og for forbundet. \u00d8konomisk er gevinsten ogs\u00e5 stor. Kanskje er vi litt bortskjemte i Sverige. Dette er v\u00e5rt femte strake EM. Det er sterkt for et lite land som Sverige.", "- Hvorfor har ikke Norge klart \u00e5 f\u00f8lge opp VM i 1994, VM i 1998 og EM i 2000?", "\u2014 Hadde jeg visst det, hadde jeg vel v\u00e6rt norsk landslagssjef, svarer han kjapt og ler godt.", "\u2014 Jeg trodde Norge skulle klare det i sist kvalik. Spesielt etter Bulgaria-seieren og Kroatia-seieren. Og s\u00e5 ledet dere mot Italia. Jeg s\u00e5 kampene. Ogs\u00e5 playoffkampene. Norge var litt uheldige. Fortjente bedre. Hadde Norge lykkes der, hadde det blitt en positiv spiral. Men man savner vel kanskje en veldig god spiss. Spillemessig har Norge v\u00e6rt gode de siste \u00e5rene. Men har slitt med \u00e5 score m\u00e5l. Internasjonalt f\u00e5r man ikke s\u00e5 mange sjanser, da m\u00e5 man ta vare p\u00e5 dem. Der har jo vi Zlatan.", "Zlatan Ibrahimovic. Den store forskjellen p\u00e5 Norge og Sverige. Forskjellen p\u00e5 \u00e5 delta i EM og \u00e5 se det p\u00e5 fjernsyn. Hamr\u00e9n vet det godt. Han er i en unik posisjon med en slik verdensstjerne p\u00e5 laget.", "\u2014 Vi har spillere i Sverige som har v\u00e6rt i mesterskap tidligere. De vet hva dette handler om. Som da Rosenborg spilte Champions League \u00e5r etter \u00e5r. Det innarbeides en vinnerkultur. N\u00e5 som Norge ikke har v\u00e6rt med p\u00e5 en stund, m\u00e5 man tilbake og bygge den litt p\u00e5 nytt. Dr\u00f8yer det mer enn ti \u00e5r, forsvinner den erfaringen.", "- Det er ikke s\u00e5 store forskjeller p\u00e5 Norge og Sverige, likevel er dere regelmessig i mesterskap. Hvorfor?", "\u2014 Bra sp\u00f8rsm\u00e5l. Hvorfor er dere s\u00e5 gode i langrenn? Det har med kultur og tradisjon \u00e5 gj\u00f8re. Har man en av verdens beste langrennsl\u00f8pere som nabo, tenker folk \u00abda kan jo jeg bli det ogs\u00e5\u00bb. Men vi skal ogs\u00e5 huske p\u00e5 at b\u00e5de Norge, Danmark og Sverige er sm\u00e5 land. S\u00e5 f\u00e5r vi ogs\u00e5 regne med at det er litt ulike generasjoner. Det er jo bare s\u00e5nn det er. Se bare p\u00e5 Belgia. Det tok noen \u00e5r f\u00f8r de kom med i mesterskap igjen.", "Sverige \u00e5pner EM mot Irland p\u00e5 Stade de France 13. juni. Det blir n\u00f8kkelkampen. S\u00e5 venter Italia fire dager senere i Toulouse, f\u00f8r siste gruppespillkamp er mot Belgia i Nice 22. juni. Flere titalls tusen svenske supportere skal ha sin base i S\u00f8r-Frankrike.", "Det er un\u00f8dvendig \u00e5 si at Zlatan Ibrahimovic blir viktig.", "\u2014 Han har betydd fantastisk mye. Dels som den spilleren han er med sine m\u00e5l og prestasjoner. Men ogs\u00e5 som forbildet han er for ungdommen som vokser opp. Ogs\u00e5 for dem som kommer opp i landslaget som har vokst opp med ham som forbilde og idol. N\u00e5 skal plutselig de spille sammen med ham. Det er en litt spesiell situasjon for meg som leder. Og s\u00e5 har han selvsagt betydd enormt mye for de med innvandrerbakgrunn. De ser at det er mulig.", "- Hvorfor gjorde du Zlatan til din kaptein?", "\u2014 For at vi skulle f\u00e5 enda mer ut av ham. En kaptein har et stort ansvar for hele laget. Det har han tatt p\u00e5 en fantastisk bra m\u00e5te. Det har gjort ham til en bedre spiller. Han tar et stort ansvar. Han f\u00f8ler p\u00e5 det. Han har scoret veldig mange m\u00e5l under min tid som landslagssjef. Men n\u00e5r de som har vokst opp med ham som idol n\u00e5 blir lagkompiser, s\u00e5 stiller det stort krav til Zlatan og hvordan han h\u00e5ndterer det. Og til spillergruppen. Hvordan h\u00e5ndterer vi det at vi har en s\u00e5 stor stjerne i laget? F\u00f8r hadde man flere store stjerner som \"Henke\" Larsson, Fredrik Ljungberg, Olof Mellberg, n\u00e5 er det bare \u00e9n. Det er en utfordring \u00e5 f\u00e5 det til \u00e5 funke. Men der skal Zlatan \u2013 og gruppen \u2013 ha masse ros.", "Hamr\u00e9n snakker mye med Zlatan. Hva de snakker om, f\u00e5r ingen vite.", "\u2014 Jeg pr\u00f8ver \u00e5 la ham v\u00e6re s\u00e5 mye som mulig i fred. Presset og trykket rundt ham er stort nok som det er.", "Erik Hamr\u00e9n var n\u00e6r ved \u00e5 bli trener i V\u00e5lerenga f\u00f8r han overtok Rosenborg. Han m\u00f8tte ledelsen i VIF og var \u00f8nsket. Men andre krefter i Oslo-klubben ville ha Martin Andresen.", "Hamr\u00e9n er ikke veldig lysten p\u00e5 \u00e5 snakke om det.", "\u2014 V\u00e5lerenga var interessert, jeg var interessert i V\u00e5lerenga. Det var kontakt. Men hvorfor det ble som det ble, f\u00e5r du nesten sp\u00f8rre dem om. Men det er klart det hadde sett annerledes ut for VIF om jeg ble trener, sier han og skratter godt, f\u00f8r han legger til:", "\u2014 Det var en sp\u00f8k, alts\u00e5.", "\u2014 Kunne du tenke deg \u00e5 komme tilbake til Norge og fullf\u00f8re det du begynte p\u00e5 i Rosenborg?", "\u2014 Jeg trivdes veldig bra i Trondheim og i Rosenborg. Det opplevdes famili\u00e6rt, det var positive mennesker, stemningen p\u00e5 kampene var fantastisk, og jeg kjenner meg ikke ferdig med Rosenborg. Tidspunktet jeg dro p\u00e5, var ikke det beste. Men jeg m\u00e5tte bare ta sjansen da Sverige ville ha meg. Selv om det var t\u00f8ft \u00e5 forlate Rosenborg.", "- Men \u00e5 komme tilbake og gj\u00f8re seg ferdig?", "\u2014 Jeg vet ikke. Alt har sin tid. Rosenborg har hatt stor fremgang og gj\u00f8r det veldig bra. S\u00e5 det tenker jeg ikke p\u00e5. Men jeg f\u00f8lger med og har fine minner fra tiden der.", "H\u00f8r siste episode av Aftenpodden Sport og f\u00e5 gratis samlivsr\u00e5d for sommeren, alt du trenger og ikke trenger \u00e5 vite om EM i Frankrike:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "2dcc1071909b0c3cacd0d17a184ef9225bb11d32bffc0a92443e6ecd05c5fff4"}, {"field": "createtime", "value": "2017-05-01T08:53:31.000Z"}, {"field": "description", "value": "Det er ikke bare enkelt for Erik Hamr\u00e9n \u00e5 ha en superstjerne p\u00e5 laget."}, {"field": "heading", "value": ["- De som vokste opp med Zlatan som sitt forbilde, er n\u00e5 lagkamerat med ham. Det er utfordrende. -adressa.no", "Fikk takke-klem av ukjent mann", "Vil savne bl\u00e5gult folkehav", "Den fineste jobben", "Trodde p\u00e5 Norge", "N\u00f8kkelkamp p\u00e5 direkten", "Kunne blitt VIF-trener"]}, {"field": "id", "value": "5f7bf07c81c3f2717741b6fd37e9978365bc1215"}, {"field": "keyword", "value": ["Erik Hamr\u00e9n", "Fotball-EM"]}, {"field": "keywords", "value": "Erik Hamr\u00e9n,Fotball-EM"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["stort ansvar", "fineste jobben", "spille", "svensk landslagssjef", "jobb", "kamper"]}, {"field": "kw-entity", "value": ["olof mellberg", "hamr\u00e9n", "stade de france", "v\u00e5lerenga", "s\u00f8r-frankrike", "norge og sverige", "m. det", "danmark og sverige", "m. men", "agneta", "iphonen", "friends arena", "m. med", "aalborg og rosenborg", "trondheim og rosenborg", "aftenpodden sport", "champions league", "l. hamr\u00e9n", "rosenborg"]}, {"field": "kw-location", "value": ["toulouse", "bulgaria", "g\u00f6teborg", "danmark", "brasil", "belgia", "trondheim", "norge", "nice", "irland", "italia", "oslo", "frankrike", "sverige", "kroatia"]}, {"field": "kw-pageclass", "value": "article"}, {"field": "kw-person", "value": ["erik hamr\u00e9n", "fredrik ljungberg", "zlatan ibrahimovic", "martin andresen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/ef833ae4-b1a2-44c7-9b9b-599d62c6d25b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- De som vokste opp med Zlatan som sitt forbilde, er n\u00e5 lagkamerat med ham. Det er utfordrende."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/--De-som-vokste-opp-med-Zlatan-som-sitt-forbilde_-er-na-lagkamerat-med-ham-Det-er-utfordrende-210020b.html"}, {"field": "pageclass", "value": ["article"]}, {"field": "publishtime", "value": "2016-06-07T15:48:16.000Z"}, {"field": "recs-articleid", "value": "210020"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-06-07T15:48:16.000Z"}, {"field": "recs-rawtitle", "value": "- De som vokste opp med Zlatan som sitt forbilde, er n\u00e5 lagkamerat med ham. Det er utfordrende. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Det er ikke bare enkelt for Erik Hamr\u00e9n \u00e5 ha en superstjerne p\u00e5 laget."}, {"field": "thumbnail", "value": "http://content-thumbnail.cxpublic.com/content/thumbnail200x150/5f7bf07c81c3f2717741b6fd37e9978365bc1215.jpg?5906f78b"}, {"field": "thumbnailfullheightdimensions", "value": "200x2120"}, {"field": "timestamp", "value": "2017-05-01T08:53:31.000Z"}, {"field": "title", "value": "- De som vokste opp med Zlatan som sitt forbilde, er n\u00e5 lagkamerat med ham. Det er utfordrende."}, {"field": "url", "value": "http://www.adressa.no/100Sport/fotball/--De-som-vokste-opp-med-Zlatan-som-sitt-forbilde_-er-na-lagkamerat-med-ham-Det-er-utfordrende-210020b.html"}, {"field": "urlhash", "value": "5f7bf07c81c3f2717741b6fd37e9978365bc1215"}], "score": 0.798805, "siteId": "9222270286501375973", "id": "5f7bf07c81c3f2717741b6fd37e9978365bc1215"}

