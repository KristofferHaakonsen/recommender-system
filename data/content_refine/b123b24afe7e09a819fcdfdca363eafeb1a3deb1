{"fields": [{"field": "modifiedtime", "type": "time", "value": "2016-11-30T13:51:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "De glemte barna"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Adresseavisen har foretatt en kartlegging av dommer der barnevernsbarn er blitt misbrukt i fosterhjem, avlastningshjem eller av st\u00f8ttekontakter oppnevnt av barnevernet.", "Siden 2000 har 52 barn blitt grovt misbrukt mens barnevernet har hatt ansvaret for dem.", "LES OGS\u00c5: Slik kartla vi overgrepene", "Unders\u00f8kelsen gir en oversikt over fellende dommer der forn\u00e6rmede har v\u00e6rt barn som har v\u00e6rt helt eller delvis under statens omsorg eller bistand. Den er det n\u00e6rmeste vi kan komme i \u00e5 gi et komplett bilde av hva barn er blitt utsatt for av straffbare, d\u00f8mte handlinger utf\u00f8rt av personer som det offentlige har utpekt. Norske myndigheter har selv ingen slik oversikt.", "Hver enkelt dom synliggj\u00f8r de r\u00e5este overgrep i detalj. De viser frem overgripere som sterkt har manipulert og truet barn som i utgangspunktet var spesielt s\u00e5rbare p\u00e5 grunn av sin vanskelige historie. I mange av dommene dokumenteres det manglende tilsyn og oppf\u00f8lging fra barnevernet:", "De forteller om et offentlig system som ikke n\u00f8dvendigvis tar aff\u00e6re til tross for bekymringsmeldinger og varsling \u2013 heller ikke n\u00e5r barna selv forteller om vold.", "Adresseavisens kartleggingsarbeid har ogs\u00e5 gitt en rystende innsikt i hva som skal til for \u00e5 oppn\u00e5 domfellelse. Gjennomgangen viser at straffene blir noe strengere i tr\u00e5d med innskjerpingen de siste \u00e5rene. Men s\u00e5 sent som i 2004 f\u00e5r fosterfaren til en psykisk utviklingshemmet elleve \u00e5r gammel jente med en mental alder p\u00e5 fire \u00e5r, kun 60 dagers fengsel for seksuelt misbruk.", "LES OGS\u00c5: - Dagens ordning avdekker ikke overgrep", "Mange av dommene viser at det l\u00f8nner seg \u00e5 innr\u00f8mme forbrytelsen. Eksempelvis f\u00e5r st\u00f8ttekontakten som i tre \u00e5r misbrukte en fem\u00e5rig gutt redusert straffen fra to til ett \u00e5r fordi han tilsto.", "I to av dommene viser det seg at barnevernet har plassert barn hos personer som tidligere er d\u00f8mt eller mistenkt for seksuelt misbruk av barn. Det foreligger ogs\u00e5 to dommer der barnevernet hadde valgt \u00e5 ikke anmelde saken.", "Der barna har f\u00e5tt erstatning, ligger bel\u00f8pene stort sett p\u00e5 noen titusen kroner. Helt unntaksvis f\u00e5r barna tresifrede bel\u00f8p. I fire av dommene er det ogs\u00e5 kvinnelige gjerningspersoner.", "Historiene til 16 av barna er gjengitt under. Les om alle barna i dagens papirutgave av Adresseavisen. Kj\u00f8p den elektronisk her .", "\u00c5rstallet viser n\u00e5r det falt dom i saken.", "Jente, seks \u00e5r, 2010", "Jentas biologiske foreldre makter ikke \u00e5 ta vare p\u00e5 henne, og frem til hun er fire \u00e5r, bor hun hos sine alkoholiserte besteforeldre. Da jenta var fire \u00e5r, ble hun p\u00e5kj\u00f8rt og havner p\u00e5 sykehus. Ingen kommer p\u00e5 bes\u00f8k, og jenta blir derfor overf\u00f8rt til et barnehjem. Som seks\u00e5ring f\u00e5r hun endelig et fosterhjem \u2013 som blir beskrevet som \u00abet hjem med god materiell standard og status\u00bb. Kort tid etter starter fosterfar \u00e5 \u00abnusse\u00bb jenta, og det utvikler seg til kyssing og tungekyss. Da jenta er \u00e5tte-ni \u00e5r gammel, utvikler overgrepene seg til bef\u00f8ling. \u00c5ret hun fyller 14 blir hun for f\u00f8rste gang voldtatt av fosterfaren i foreldrenes seng. Etterp\u00e5 f\u00e5r hun 200 kroner. Det samme skjer, opp til flere ganger i uken, i syv \u00e5r. Fosterfaren truer med at han kommer til \u00e5 ta livet sitt foran resten av familien dersom hun forteller om overgrepene. Da de grove overgrepene blir anmeldt, mange \u00e5r etter at hun har flyttet ut, nekter fosterfaren for alt \u2013 og f\u00e5r st\u00f8tte av familien sin. Lagmannsretten fastsl\u00e5r at det gjennom jentas oppvekst har v\u00e6rt en lang rekke voldtekter, og at overgrepene fremst\u00e5r som hensynsl\u00f8s misbruk av en forsvarsl\u00f8s person.", "Straff: To \u00e5rs ubetinget fengsel og tre \u00e5rs betinget. Erstatning 250 000 kroner.", "Jente, ti \u00e5r, 2009", "Barnevernet kommer inn i livet til jenta da hun er to \u00e5r gammel. Hun og s\u00f8sknene lever under kaotiske forhold. Da jenta er fire \u00e5r, ordner barnevernet med et bes\u00f8kshjem, og n\u00e5r hun blir seks, gj\u00f8res dette til et permanent fosterhjem. I starten fotf\u00f8lger hun fosterforeldrene overalt, hun kan ikke leke og hun snakker babyspr\u00e5k. Etter ett \u00e5r blir hun henvist til BUP (Barne- og ungdomspsykiatrien) p\u00e5 grunn av angst, tristhet, depresjon, sorg og hyperaktivitet. Da jenta er elleve \u00e5r, sier hun til tilsynsf\u00f8reren at hun m\u00e5 snakke med henne. Men if\u00f8lge tilsynsf\u00f8reren kom det ikke \u00abnoe s\u00e6rskilt ut av dette\u00bb, og hun foretar seg ikke noe mer. F\u00f8rst noen m\u00e5neder senere forteller jenta, p\u00e5 eget initiativ, til tilsynsf\u00f8reren at \u00abpappa har sex med meg\u00bb og forteller hva fosterfaren har gjort med henne. Mens hun forteller har hun fysiske reaksjoner i form av gr\u00f8ssing, g\u00e5sehud og t\u00e5rer, men uten h\u00f8rbar gr\u00e5t. I dommeravh\u00f8ret som senere vises i retten, forteller jenta sv\u00e6rt detaljert om de sv\u00e6rt grove overgrepene fra fosterfaren. De skjedde da hun var alene med fosterfaren. P\u00e5 loftsstua, i sengen hennes, i foreldresengen, p\u00e5 badet og i dusjen. Gjennom en periode p\u00e5 over ett \u00e5r.", "Straff: Tingretten frifant fosterfaren, men i lagmannsretten ble han funnet skyldig. Ubetinget fengsel i to \u00e5r og seks m\u00e5neder. Erstatning 125 000 kroner.", "Jente, 17 \u00e5r, 2008", "Jenta blir via barnevernet plassert i et s\u00e5kalt familiehjem hos tiltalte og hans kone. Etter f\u00e5 m\u00e5neder har den 41 \u00e5r gamle mannen i familien samleie med jenta. I retten forteller tiltalte at han ble forelsket i jenta, og at det var hun som tok initiativet. If\u00f8lge jenta var det 41 \u00e5ringen som tok initiativet og hun anslo at det dreide seg om 50\u201380 samleier. Lagmannsretten fant bevis for minst 20 samleier.", "Straff: En m\u00e5ned ubetinget fengsel, fire m\u00e5neder betinget. Erstatning 30 000.", "Gutt, 17 \u00e5r, 2007", "Kort tid etter at gutten flytter inn i fosterfamilien, har fostermoren samleie med 17-\u00e5ringen. Dette gjentar seg flere ganger de n\u00e6rmeste m\u00e5nedene, og i retten sier fostermoren at de hadde innledet et kj\u00e6rlighetsforhold. Kvinnen studerte til barnevernspedagog, og retten mener hun burde ha s\u00e6rlige forutsetninger til \u00e5 forst\u00e5 at det hun gjorde var galt.", "Straff: 30 dagers ubetinget fengsel, 60 dagers betinget. Kvinnen ble frad\u00f8mt retten til \u00e5 v\u00e6re fostermor eller bes\u00f8kshjem i fem \u00e5r.", "S\u00f8skenpar, gutt 13 og gutt 14 \u00e5r, 2007", "De to guttene kommer til fosterhjemmet n\u00e5r de er fire og fem \u00e5r. 13 og 14 \u00e5r gamle r\u00f8mmer de. Da forteller de politi, barnevern og biologiske foreldre om husarrester p\u00e5 en m\u00e5ned, utskjelling og vold fra fosterfaren. If\u00f8lge guttenes bistandsadvokat var det manglende tilsyn med fosterhjemmet som gjorde at det ikke var noen de kunne fortelle om overgrepene.", "Straff: Tilst\u00e5elsesdom der fosterfaren m\u00e5 betale 10 000 kroner i bot. Bistandsadvokaten anmeldte barnevernet for tjenestefors\u00f8mmelse, men saken ble henlagt.", "Jente, elleve \u00e5r, 2006", "Hun har bodd p\u00e5 barnehjem i ett \u00e5r da hun endelig f\u00e5r en fosterfamilie. Kort tid etterp\u00e5 starter fosterfar sine seksuelle overgrep. Grove seksuelle overgrep fortsetter i fem \u00e5r, helt til jenta snakker med en helses\u00f8ster. Det settes i gang politietterforskning, men barneverntjenesten ber om at jenta slipper flere avh\u00f8r \u2013 da dette er sv\u00e6rt tungt for henne. Straffesaken blir derfor henlagt, men fire \u00e5r senere g\u00e5r jenta til erstatningssak. Her fastsl\u00e5r tingretten at \u00abdet ikke er tvil om at det foreligger klar sannsynlighetsovervekt for at tiltalte har beg\u00e5tt de sterkt klanderverdige handlingene overfor jenta\u00bb.", "Straff: Tingretten tilkjente jenta 430 000 i oppreisning og erstatning, og saksomkostninger dekket med 155 000. Fosterfaren anket og i et forlik gikk han med p\u00e5 \u00e5 betale henne 350 000 kroner.", "Jente, \u00e5tte \u00e5r, 2006", "Jenta lever i en ustabil omsorgssituasjon, og er derfor ofte p\u00e5 bes\u00f8k hos tanten og onkelen sin. I en periode er de etter en avtale med barnevernet ogs\u00e5 bes\u00f8kshjem for jenta og hennes s\u00f8sken. P\u00e5 dette tidspunktet er onkelen allerede d\u00f8mt to ganger for seksuell bef\u00f8ling av tre barn. Bes\u00f8kshjemordningen blir avsluttet da barna gir uttrykk for at de ikke vil dra dit mer. I dommeravh\u00f8r forteller jenta at onkelen pleide \u00e5 ta henne med p\u00e5 et rom, ta av sine egne og hennes kl\u00e6r, legge seg opp\u00e5 henne og ta tissen inn i henne. Hun forteller at dette var vondt. I retten kommer det frem at overgrepene har p\u00e5g\u00e5tt fra hun var fire til ni \u00e5r gammel. Retten konkluderer med at den d\u00f8mtes handlinger sannsynligvis har \u00f8delagt barndommen og ungdomslivet til jenta.", "Straff: Fem \u00e5rs fengsel. 200 000 i erstatning.", "S\u00f8skenpar, gutter ti \u00e5r, 2005", "De to guttene kommer fra et vanskeligstilt hjem, og den ene har allerede psykiske problemer. En enslig 36 \u00e5r gammel mann blir valgt ut av barnevernet til \u00e5 v\u00e6re guttenes st\u00f8ttekontakt. P\u00e5 overnattingsbes\u00f8k ligger den ene gutten i mannens seng, den andre i en egen seng i samme rom. Mannen begynner \u00e5 masturbere guttene, han tar penis inn i guttenes munn \u2013 og f\u00e5r dem til \u00e5 gj\u00f8re det samme med seg. Overgrepene p\u00e5g\u00e5r i ett \u00e5r.", "Straff: Lagmannsretten: To \u00e5r og tre m\u00e5neder i fengsel. H\u00f8yesterett gjorde seks av disse m\u00e5nedene betinget fordi mannen selv hadde meldt fra om overgrepene. Erstatning 100 000 til hver.", "Gutt, fem \u00e5r, 2005", "Gutten har en vanskelig omsorgssituasjon hjemme, og f\u00e5r tilbud om avlastningshjem en gang i m\u00e5neden. I helgene, n\u00e5r barnet er p\u00e5 bes\u00f8k, sover fem\u00e5ringen p\u00e5 samme rom som den 36 \u00e5r gamle s\u00f8nnen til kvinnen som barnevernet har engasjert som bes\u00f8kshjem. Mannen f\u00f8rer penis inn i barnets munn ved minst \u00e9n anledning. Han f\u00e5r barnet til \u00e5 masturbere seg. De grove overgrepene p\u00e5g\u00e5r i tre \u00e5r. 36-\u00e5ringen blir ogs\u00e5 d\u00f8mt for seksuelle overgrep mot to andre barn p\u00e5 tre og syv \u00e5r. Straffen omfatter ogs\u00e5 besittelse av 1600 barnepornografiske bilder.", "Straff: To \u00e5r (mannen fikk ett \u00e5r i strafferabatt fordi han tilsto).", "Gutt, to \u00e5r, 2005", "Fosterforeldrene blir politianmeldt etter at en ansatt ved en barneparkering har merket seg store bl\u00e5merker p\u00e5 baken og ryggen til gutten. Fosterforeldrene forklarer at han har falt av trehjulssykkelen, og saken blir henlagt. Etter en rekke bekymringsmeldinger fra barnehagen og andre, blir gutten flyttet ut av fosterhjemmet da han er fire \u00e5r. Da hadde han fortalt en spesialpedagog om slag, kutt, bl\u00e5merker, branns\u00e5r og mangel p\u00e5 mat. Til slutt sa han til kvinnen: \u00abDu m\u00e5 komme tilbake. Det er viktig \u00e5 snakke om dette\u00bb. Nesten to \u00e5r senere st\u00e5r fosterforeldrene tiltalt i tingretten for grov mishandling. Blant annet skulle fostermoren med ektemannens medvirkning ha kuttet den da tre \u00e5r gamle gutten i underarmen med kniv: \u00ab\u00e5tte strekkscener ble avkuttet i et tre cm langt s\u00e5r, og med det til f\u00f8lge at han m\u00e5tte opereres, med p\u00e5f\u00f8lgende opptrening av fire fingre som ikke hadde full funksjon\u00bb. I et videoavh\u00f8r med en politikvinne forklarer den da syv \u00e5r gamle gutten at \u00abDet var ikke s\u00e5 veldig greit hos mammy og pappy. De kuttet meg med kniv, her. Jeg hadde tatt noen druer\u00bb. Fosterforeldrene forklarer at gutten hadde veltet p\u00e5 sykkel og kuttet seg p\u00e5 kjedekassen. Da gutten fikk dette s\u00e5ret, reagerte verken barnevernet eller helsepersonell p\u00e5 denne forklaringen. Men legen som opererte gutten viser til at det var et rent s\u00e5r uten opprevet s\u00e5rkant og forurensninger, og at det er usannsynlig at dette skyldtes sykkelfall. De skulle ogs\u00e5 ha nektet ham mat, stengt ham inne, sl\u00e5tt ham og sk\u00e5ldet h\u00e5nden hans. En ansatt i barnehagen beskriver gutten p\u00e5 denne m\u00e5ten n\u00e5r fosterforeldrene var i n\u00e6rheten: \u00abDa var han som en tinnsoldat, det var frykt i blikket hans\u00bb.", "Tingretten fant ekteparet skyldig, og de ble d\u00f8mt til 15 m\u00e5neders fengsel. Men saken ble anket til lagmannsretten, og der ble fosterforeldrene frifunnet for de alvorligste anklagene. Flertallet p\u00e5 fire mente de var skyldig p\u00e5 alle punkter i tiltalen, men mindretallet p\u00e5 tre mente de kun var skyldig i legemsforn\u00e6rmelse. Loven krever at minst fem av de syv dommerne stemmer for domfellelse.", "Straff: 60 dagers betinget fengsel. Gutten fikk 60 000 kroner i erstatning.", "Gutt, 15 \u00e5r, 2004", "Barnevernets egen saksbehandler blir ogs\u00e5 oppnevnt som st\u00f8ttekontakt for gutten som blir beskrevet som en \u00aburokr\u00e5ke\u00bb. I retten kommer det frem at den mannlige st\u00f8ttekontakten i 40-\u00e5rene i en periode p\u00e5 om lag to \u00e5r har misbrukt gutten seksuelt.", "Straff: To \u00e5r og seks m\u00e5neders fengsel. Erstatning 100 000 kroner.", "Gutt, 12 \u00e5r, 2004", "Gutten f\u00e5r en mann i tyve\u00e5rene som st\u00f8ttekontakt. Hjemme hos mannen utsettes gutten for et seksuelt overgrep. Mannen blir ogs\u00e5 d\u00f8mt for flere overgrep mot en annen jevngammel gutt \u2013 som skjedde da mannen var ungdomsleder p\u00e5 en leir i kristen regi.", "Straff: Syv m\u00e5neders ubetinget fengsel og syv m\u00e5neders betinget. Erstatning 10 000 og 30 000.", "S\u00f8skenpar, jente syv og jente ni \u00e5r, 2002", "De to s\u00f8strene kommer til sin nye fosterfamilie n\u00e5r de er to og fire \u00e5r gamle. De har blitt utsatt for vold hjemme og det er mistanke om seksuelt misbruk. Fosterfaren er tillitsvalgt i en fosterhjemsforening. Overgrepene starter sommeren jentene er syv og ni \u00e5r gamle, da de og fosterfaren er alene p\u00e5 hytta. To \u00e5r senere setter jentene selv ord p\u00e5 hva faren gj\u00f8r med dem: \u00abJeg m\u00e5 ligge opp\u00e5 pappa, tissen hans er helt stiv. Alltid m\u00e5 vi kose med ham. Bestandig m\u00e5 jeg holde rundt tissen hans. Han tar meg inni hullet og kaller meg for kosejenta si\u00bb. Noen \u00e5r senere beskriver barna overgrepene p\u00e5 tilsvarende m\u00e5te i dommeravh\u00f8r. Tingretten mener de gjentatte overgrepene er beg\u00e5tt under s\u00e6rdeles skjerpede omstendigheter: \u00abOvergrepene omfatter samleiesurrogater, hvorav enkelte handlinger ligger n\u00e6r opp til samleie\u00bb.", "Straff: To \u00e5r og fire m\u00e5neders fengsel. 75 000 og 30 000 kroner i erstatning.", "Jente, seks \u00e5r, 2001", "Faren til jenta d\u00f8r da hun er halvannet \u00e5r, moren er mye syk. Barnevernet ordner med et bes\u00f8kshjem da jenta er seks \u00e5r, og her bor jenta flere uker av gangen. Allerede etter et par overnattingsbes\u00f8k starter faren i avlastningshjemmet overgrepene. Jenta liker \u00e5 bli kl\u00f8dd p\u00e5 ryggen, men 58-\u00e5ringen begynner snart \u00e5 bef\u00f8le 6-\u00e5ringen i skrittet. Senere tvinger han seg til oralsex. Det samme gjentar seg nesten hver gang hun er der. Og hun t\u00f8r ikke protestere fordi 58-\u00e5ringen sier at han kan skade moren hennes. En dag har jenta med seg en jevngammel venninne som skal overnatte hos henne i avlastningshjemmet. Ogs\u00e5 hun blir utsatt for overgrep, og etter at venninnen forteller om det hjemme, blir ordningen med avlastningshjemmet avsluttet. Barnevernet velger ikke \u00e5 anmelde saken til politiet, og if\u00f8lge moren til den ene jenta frar\u00e5det barnevernet henne \u00e5 g\u00e5 videre med historien. Det g\u00e5r hele fem \u00e5r f\u00f8r overgrepene blir anmeldt, og i mellomtiden forgriper mannen seg p\u00e5 to andre jenter p\u00e5 \u00e5tte \u00e5r som han var trener for.", "Straff: Tre \u00e5rs fengsel. 50 000 i erstatning til jenta som bodde i avlastningshjemmet.", "Gutt, \u00e5tte \u00e5r, 2000", "Da barnevernet engasjerer en 37 \u00e5r gammel mann som st\u00f8ttekontakt til gutten, har han allerede misbrukt gutten grovt i tre \u00e5r. Det fortsetter i to \u00e5r til. Misbruket skjer hjemme hos mannen og p\u00e5 ulike reiser og ferier. Dommen fra lagmannsretten uttaler: \u00abDet oppbygde tillits- og fortrolighetsforholdet har tiltalte kynisk utnyttet til tilfredsstillelse av sine spesielle seksuelle behov, vel vitende om at gutten i utgangspunktet befant seg i en s\u00e5rbar og vanskelig livssituasjon\u00bb.", "Straff: Tre \u00e5rs fengsel. 70 000 kroner i erstatning.", "Jente, 15 \u00e5r, 2000", "Jenta er \u00e5tte \u00e5r og lillebroren seks da de flytter fra barnehjemmet til det nye fosterhjemmet. Da jenta er 15, blir hun for f\u00f8rste gang bef\u00f8lt av fosterfar. Dette utvikler seg raskt og jenta m\u00e5 i en periode p\u00e5 fem \u00e5r tilfredsstille fosterfaren seksuelt.", "Straff: To \u00e5r og seks m\u00e5neders fengsel. Erstatning 150 000.", "Andre ofre", "Jente ni \u00e5r og jente ti \u00e5r, 2011", "Jente, ti \u00e5r, 2011", "Gutt, elleve \u00e5r, 2010", "Jente, 18 \u00e5r, 2010", "Jente, 17 \u00e5r, 2010", "Gutt, 15 \u00e5r, 2010", "Gutt, 15 \u00e5r, 2010", "Jente, 16 \u00e5r, 2008", "Gutt, sju \u00e5r, 2008", "Jente, 14 \u00e5r, 2008", "Jente, 13 \u00e5r, 2008", "Jente, 13 \u00e5r, 2007", "S\u00f8skenpar, gutt sju \u00e5r og jente fire \u00e5r, 2007", "Jente, 14 \u00e5r, 2006", "Jente, 17 \u00e5r, 2006", "Jente, seks \u00e5r, 2006", "Jente, sju \u00e5r, 2006", "Jente, 12 \u00e5r, 2005", "Gutt, 16 \u00e5r, 2005", "Jente, ni \u00e5r, 2005", "Gutt 11 \u00e5r og gutt 12 \u00e5r, 2004", "Jente, 16 \u00e5r, 2004", "Jente, elleve \u00e5r, 2004", "Gutt, 15 \u00e5r, 2004", "Gutt, 14 \u00e5r, 2003", "Gutt, 14 \u00e5r, 2001", "S\u00f8skenpar, gutt seks og jente ni \u00e5r, 2001", "Jente, ti \u00e5r, 2000", "Jente, 15 \u00e5r, 2000"]}, {"field": "category0", "value": "nyheter"}, {"field": "category1", "value": "nyheter|deglemtebarna"}, {"field": "contenthash", "value": "38cc83ec993b74f4b1dabc6915592afe385980e0d342bda1b576ccacc8878595"}, {"field": "createtime", "value": "2017-04-30T15:07:25.000Z"}, {"field": "description", "value": "Fra \u00e5r 2000 frem til i dag er 42 offentlig oppnevnte omsorgspersoner d\u00f8mt for overgrep."}, {"field": "dominantimage", "value": "http://www.adressa.no/incoming/article2124693.ece5/ALTERNATES/w980-default/kolasj169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b123b24afe7e09a819fcdfdca363eafeb1a3deb1.jpg?5956a37f"}, {"field": "dominantthumbnaildimensions", "value": "300x169"}, {"field": "heading", "value": ["52 barnevernsbarn utsatt for grove overgrep -adressa.no", "Manipulert og truet", "Kun 60 dagers fengsel", "Plassert hos overgripere"]}, {"field": "id", "value": "b123b24afe7e09a819fcdfdca363eafeb1a3deb1"}, {"field": "keyword", "value": "De glemte barna"}, {"field": "keywords", "value": "De glemte barna"}, {"field": "kw-category", "value": ["deglemtebarna", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["dagers betinget fengsel", "betinget fengsel", "jenta", "seksuelt overgrep", "grove overgrep", "m\u00e5neders fengsel", "m\u00e5ned ubetinget fengsel", "gutt", "m\u00e5ned ubetinget"]}, {"field": "kw-entity", "value": ["barne", "adresseavisen"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/deglemtebarna"]}, {"field": "og-image", "value": "http://www.adressa.no/incoming/article2124693.ece5/ALTERNATES/w980-default/kolasj169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "52 barnevernsbarn utsatt for grove overgrep"}, {"field": "og-type", "value": "article"}, {"field": "og-url", "value": "http://www.adressa.no/nyheter/deglemtebarna/2011/12/08/52-barnevernsbarn-utsatt-for-grove-overgrep-3294337.ece"}, {"field": "pageclass", "value": ["article"]}, {"field": "publishtime", "value": "2011-12-08T05:14:21.000Z"}, {"field": "recs-articleid", "value": "3294337"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|deglemtebarna"}, {"field": "recs-publishtime", "value": "2011-12-08T05:14:21.000Z"}, {"field": "recs-rawtitle", "value": "52 barnevernsbarn utsatt for grove overgrep -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/deglemtebarna"]}, {"field": "teaser", "value": "Fra \u00e5r 2000 frem til i dag er 42 offentlig oppnevnte omsorgspersoner d\u00f8mt for overgrep."}, {"field": "thumbnail", "value": "http://content-thumbnail.cxpublic.com/content/thumbnail200x150/b123b24afe7e09a819fcdfdca363eafeb1a3deb1.jpg?5956a37f"}, {"field": "thumbnailfullheightdimensions", "value": "200x3923"}, {"field": "timestamp", "value": "2017-06-30T19:16:15.000Z"}, {"field": "title", "value": "52 barnevernsbarn utsatt for grove overgrep"}, {"field": "url", "value": "http://www.adressa.no/nyheter/deglemtebarna/2011/12/08/52-barnevernsbarn-utsatt-for-grove-overgrep-3294337.ece"}, {"field": "urlhash", "value": "b123b24afe7e09a819fcdfdca363eafeb1a3deb1"}], "score": 0.62783486, "siteId": "9222270286501375973", "id": "b123b24afe7e09a819fcdfdca363eafeb1a3deb1"}

