{"fields": [{"field": "modifiedtime", "type": "time", "value": "2014-10-25T05:58:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stian moan folde"}, {"field": "body", "value": ["Unni S\u00f8r\u00e5 (53) tripper spent rundt i leiligheten p\u00e5 \u00d8ya. Prater mye. F\u00e5r litt panikk n\u00e5r en av kontaktlinsene nesten setter seg fast. Nipper til et glass r\u00f8dvin, spiller Santana p\u00e5 vinyl. Legger p\u00e5 et lite str\u00f8k mascara. P\u00e5 veggene henger flere knipper fotografier av livet p\u00e5 sj\u00f8en. Nesten ti \u00e5r p\u00e5 cruise- og tankskip. De siste tjue \u00e5rene p\u00e5 oljerigg i Nordsj\u00f8en.", "I kveld er Unni f\u00f8rstereis igjen. Hun har g\u00e5tt d\u00f8rstokkmila, hun skal treffe likesinnede gjennom Venneklubben Trondheim. Hun har utsatt \u00e5 melde seg inn utallige ganger de siste to \u00e5rene.", "\u2013 Hjelp, hva har jeg gjort, tenkte jeg etterp\u00e5, ler hun.", "Det er vanskelig \u00e5 akseptere ensomhet. Ensomhet er ikke bare smertefullt, men ogs\u00e5 pinlig. Den kan oppleves skamfull. Tabu. For \u00e5 unnslippe skammen m\u00e5 man gi inntrykk av \u00e5 ha et blomstrende sosialt liv, uansett hvordan man har det.", "Venneklubben Trondheim har en side p\u00e5 Facebook hvor folk i alle aldre s\u00f8ker et bredere kontaktnett. \u00c5rsak og alder er vidt forskjellig. De m\u00f8tes p\u00e5 pub, kaf\u00e9, i h\u00e5ndarbeidsgrupper, til g\u00e5turer langs Nidelva og mye mer. Gruppa har snart 1500 medlemmer og \u00f8ker stadig. Venneklubb finnes i de st\u00f8rste byene. I Stavanger, der det hele startet, er det 3200 medlemmer.", "Mange f\u00e5r et bedre liv. De finner venner, og enkelte finner kj\u00e6rligheten. Minst ett par har giftet seg etter \u00e5 ha m\u00f8ttes gjennom klubben. Ingen forpliktelser f\u00f8lger med medlemskapet i gruppa, annet enn \u00e5 utvise nettvett og god folkeskikk. Medlemmene oppfordres til \u00e5 v\u00e6re aktive. De m\u00e5 selv ta initiativ til arrangementer og treff, det er slik nye b\u00e5nd knyttes. Hver eneste uke finner nye m\u00f8ter mellom mennesker sted, p\u00e5 treningssenter, overnattingsturer i fjellet og over en kaffekopp p\u00e5 Bakklandet.", "\u2013 Venneklubben er en kjempesuksess. Veldig mange arrangementer skjer til enhver tid. N\u00e5 planlegger vi \u00e5 danne flere grupper eller undergrupper, tilpasset forskjellige aldre, sier Mona Grorud, administrator for Venneklubben Trondheim.", "Unni kjenner at det kribler i kroppen. Det har v\u00e6rt slik i hele dag. Hun har v\u00e6rt medlem i to uker. Ryggen hennes ber\u00f8rer ikke skinnsofaen. Hun er oppe igjen, spaserer litt, smiler og setter p\u00e5 ei ny plate. Hun viser ivrig frem alle rommene i leiligheten. Forteller om turene til Barbados, minst to ganger i \u00e5ret. Der har hun et st\u00f8rre nettverk enn her hjemme.", "Tiden er inne. Hun skal p\u00e5 Olavspuben i sentrum p\u00e5 vennetreff. Siste finpuss f\u00f8r skoene tas p\u00e5. Hun tar en siste slurk vin, virrer litt etter jakken sin, og s\u00e5 er hun p\u00e5 vei. Det er yr i den klare h\u00f8stlufta. Skoene klakker taktfast mot asfalten. Hun pr\u00f8ver \u00e5 ikke ha for h\u00f8ye forventninger. Vil helst bli positivt overrasket. Oppn\u00e5r hun varige b\u00e5nd med bare et par stykker, s\u00e5 er hun forn\u00f8yd.", "\u2013 \u00abIkke gled deg for mye, da kan du fort bli skuffet\u00bb, sa min mor ofte til meg da jeg var liten, forteller Unni.", "Unni S\u00f8r\u00e5 vokste opp p\u00e5 \u00d8ya. Hun dro tidlig til sj\u00f8s, til morens store forferdelse. Men moren var likevel hennes beste venn. P\u00e5 det tidspunktet tenkte hun ikke p\u00e5 mann og barn. Venner og bekjente stiftet familie, flyttet utenbys eller gled ifra. Hun var reiselysten, uavhengig og uredd. Hun var enebarn, vant til \u00e5 v\u00e6re alene.", "Etter noen \u00e5r til sj\u00f8s kom allikevel disse tankene, og da hun i 1990 fikk jobb i Nordsj\u00f8en, skulle alt bli s\u00e5 meget bedre; mer hjemmetid, alt ville ordne seg. Familie. Slik ble det ikke.", "F\u00f8r internettalderen satte hun inn en kontaktannonse i Dagbladet, undertegnet \u00abMiss Friendship\u00bb. Brevene som kom i kj\u00f8lvannet av annonsen bar preg av \u00f8nsker om mer enn vennskap. Det ble med fors\u00f8ket. Som mange andre har hun mange venner p\u00e5 Facebook.", "\u2013 Utad virker jeg kanskje som en vellykket jetsetter, men folk skulle bare ha visst. Mange poster sine glansbilder p\u00e5 Facebook, mens tungsinn, ensomhet og d\u00e5rlige selvbilder feies under tastaturet, sier hun ettertenksomt.", "\u2013 Det er trist \u00e5 g\u00e5 forbi alle uteserveringene i byen, i h\u00e5p om \u00e5 se et kjent fjes, uten \u00e5 gj\u00f8re det.", "Hun p\u00e5peker kontant at hun ikke anser seg selv som stakkarslig og forlatt. Slik virker hun heller ikke. Hun har litt kontakt med gamle venner, men det blir for sjelden. Hun vil ikke \u00abbelaste\u00bb andre med maset sitt, som hun selv kaller det.", "Hun vil at m\u00f8ter skal skje p\u00e5 grunn av lyst, ikke fordi noen f\u00f8ler at de m\u00e5. Hun har mange venner p\u00e5 andre breddegrader enn Norge og sier hun bare har seg selv \u00e5 takke for at ting er blitt som de er blitt. Etter morens d\u00f8d for snart tre \u00e5r siden, ble tomrommet desto st\u00f8rre. I den siste tiden har hun stort sett pratet med butikkansatte.", "Utenfor puben trekker hun pusten dypt. N\u00e5r et par kommer ut for \u00e5 r\u00f8yke, str\u00f8mmer latter og glam ut sammen med dem. Skal hun g\u00e5 inn? Bartenderen peker og forteller at en rekke bord ned mot vinduet er reservert venneklubben. Det sitter en del folk der, med albuene p\u00e5 bordet, ansikt til ansikt. Unni kjenner ingen. Hun s\u00f8ker med blikket. Et par jevnaldrende blikk m\u00f8ter hennes. Hun tar mot til seg, og g\u00e5r bort. \u00abEr dette venneklubben\u00bb, sp\u00f8r hun. Positiv respons. Unni st\u00f8tter albuene p\u00e5 bordet.", "I skimmeret fra stearinlyset g\u00e5r praten lett. Unni smiler. Hun har funnet tonen med flere. Puben begynner \u00e5 fylles opp, kontrabassisten i bandet har for lengst \u00f8st sine lydb\u00f8lger ut over lokalet. Det danses swing, og flere kommer til venneklubbens bordrekke. Det er vanskelig \u00e5 h\u00f8re i alt skr\u00e5let. Timene g\u00e5r.", "Unni nikker. Ser litt ettertenksom ut, men forn\u00f8yd. Mye skal synke inn. Hun skal ta fatt p\u00e5 turen hjemover.", "\u2013 Dette var helt supert. Jeg fikk skikkelig god kontakt med Stine og Monica. Stine er b\u00e5de ung og spirituell, som meg. Jeg og Monica har avtalt \u00e5 g\u00e5 en tur langs elva snart. Og s\u00e5 har jeg blitt invitert med p\u00e5 \u00d8rlandet Bluesfestival, forteller hun med iver.", "Unni ser seg over skuldra og vinker.", "Det er ikke n\u00f8dvendigvis noen sammenheng mellom det \u00e5 v\u00e6re ensom, og det \u00e5 v\u00e6re alene. Du kan v\u00e6re helt alene og forn\u00f8yd, eller ha en stor omgangskrets og f\u00f8le deg ensom. Mennesker med f\u00e5 kontakter er likevel oftere ensomme enn de med et stort nettverk.", "Mange f\u00f8ler p\u00e5 opplevelsen av \u00e5 v\u00e6re alene, eller \u00e5 mangle et sosialt nettverk. Det kalles sosial ensomhet. En annen type, emosjonell ensomhet, viser til et frav\u00e6r av n\u00e6re tilknytningspersoner man kan betro seg til.", "\u2013 Ensomhet defineres blant forskere som gapet mellom den faktiske, sosiale kontakten man opplever og det man \u00f8nsker seg, sier forsker Thomas Hansen ved Norsk institutt for forskning om oppvekst, velferd og aldring (Nova).", "Han sier at det er stor forskjell mellom objektiv isolasjon og f\u00f8lelsen av ensomhet, selv med et bredt kontaktnett. Selvvalgt isolasjon, en s\u00e5kalt eremittilv\u00e6relse, kan ikke betegnes som ensomhet, if\u00f8lge flere psykologer.", "\u2013 Ensomhet kan ikke m\u00e5les i st\u00f8rrelse, det er veldig individuelt. Det avhenger av ens sosiale behov og forventninger. De aller fleste deler likevel noen grunnleggende behov, for identitet, anerkjennelse, intimitet og vennskap. Hvis ikke, g\u00e5r det utover den psykiske helsen, sier Hansen.", "D\u00e5rlig psykisk helse kan videre bety d\u00e5rligere fysisk helse. Forskning viser at mennesker som f\u00f8ler seg ensomme og utvikler psykiske problemer, lever kortere enn andre. Forskningen viser ogs\u00e5 at i verste fall kan veien til selvmord bli kortere.", "I et hj\u00f8rne p\u00e5 Olavspuben sitter en ung mann med fippskjegg og holder sin forlovede i h\u00e5nden. De sitter p\u00e5 venneklubbens bordrekke. Martin Capard Andersen (26) er ogs\u00e5 f\u00f8rstereis.", "Han meldte seg inn for tre uker siden. Han forteller med klart blikk og tydelig stemme om hvorfor han er her i kveld. Etter at paret flyttet til Trondheim fra Fredrikstad for to \u00e5r siden, har han slitt med ensomhet, angst og depresjon. Terapeuten hans anbefalte ham \u00e5 ta dette steget. Han bare m\u00e5 treffe folk. Martin er v\u00e5ken og smart. Ingen kan gjette \u00e5rsaken til hans tilstedev\u00e6relse.", "\u2013 Jeg h\u00e5per jeg kan finne noen med samme interesser som meg, som data, pc-spill, maling, brettspill, paintball og samtaler om eksempelvis politikk og religion, sier han.", "Han medgir at det var t\u00f8ft \u00e5 komme seg ut d\u00f8ra. Men n\u00e5 er han her. Forloveden stryker ham over h\u00e5ret og fjerner et rusk fra brilleinnfatningen hans.", "\u2013 Vi bare s\u00f8kte etter \u00abvenner i Trondheim\u00bb p\u00e5 internett, og da var Venneklubben Trondheim p\u00e5 Facebook det f\u00f8rste som kom opp, sier hun. Hun ser p\u00e5 ham. Han ser p\u00e5 henne.", "Martin skulle \u00f8nske det var flere jevnaldrende tilstede i kveld.", "I kveld er det tilfeldigvis kvinner i 40- og 50-\u00e5rsalderen som utgj\u00f8r majoriteten rundt bordene. Han er likevel forn\u00f8yd, han har f\u00e5tt pratet med andre, kommet seg ut. De forlovede forsvinner ut i h\u00f8stnatten for \u00e5 rekke siste buss hjem.", "Avdelingsleder for Omsorg og foreningsutvikling i R\u00f8de Kors, Grete Herlofson, forteller at ensomhet finnes i alle aldre. If\u00f8lge deres forskning finnes det like mange ensomme under 19 \u00e5r som over 80.", "Unders\u00f8kelser viser at seksti prosent i aldersgruppen \u00e5tte til 19 \u00e5r har v\u00e6rt ensomme. Hele 46 prosent av jentene i samme gruppe sier at de er ensomme ofte eller relativt ofte. Hun sier at disse tallene er urovekkende.", "\u2013 Unge generelt forteller at ensomhet er veldig stigmatiserende. Unge frykter \u00e5 v\u00e6re alene. De er redde for reaksjoner, som eksempelvis mobbing, hvis de forteller om det, sier Herlofson.", "Da siste utgave av Studentenes helse- og trivselsunders\u00f8kelse (SHoT), ble offentliggjort i september, viste det seg at Trondheimsstudentene er de mest ensomme i landet. \u00c9n av seks studenter sier at de er ensomme. Riktignok fordelt p\u00e5 to typer, sosial og emosjonell.", "Det R\u00f8de Kors tidligere trodde var et ikke-eksisterende problem, kan vise seg \u00e5 bli et alvorlig samfunnsproblem.", "Unge f\u00f8ler ofte en intens ensomhet, mens eldre f\u00f8ler den noe svakere. Nova-forsker Hansen og hans kollegaer forsker spesielt p\u00e5 aldersgruppen 40 til 80 \u00e5r. I Norge \u00f8ker forekomsten av ensomhet i eldre \u00e5r, spesielt blant kvinner, i stor grad fordi de oftere enn menn eldes alene.", "Thomas Hansen sier at tiltak som venneklubber kan redusere ensomhet gjennom \u00e5 etablere nye nettverk og \u00f8ke den sosiale kontakten. Spesielt siden internettkontakt f\u00f8lges opp med personlig kontakt. Tiltaket kan ogs\u00e5 bidra til st\u00f8rre \u00e5penhet omkring ensomhet. Det er fremdeles forbundet med skam og tabu, if\u00f8lge ham.", "\u2013 Spesielt begrepet \u00abensom\u00bb f\u00f8les veldig stigmatiserende og belastende, selv om det kan bety s\u00e5 mangt, sier han.", "To uker har g\u00e5tt siden Unni l\u00f8ftet sine vinger og fl\u00f8y over bordene p\u00e5 Olavspuben. Hun har v\u00e6rt p\u00e5 Tulla Fisher sammen med Monica Silseth fra Olavspuben. Der utvekslet hun ogs\u00e5 telefonnummer med Elin Hage. N\u00e5 st\u00e5r hun ved hurtigb\u00e5tterminalen p\u00e5 piren i \u00f8sregn og modige vindkast. Hun skal p\u00e5 \u00d8rlandet Bluesfestival sammen med to andre hun traff p\u00e5 puben. Forrige helg var hun p\u00e5 pubrunde med en av dem. Mye har skjedd, hun har kontakt med mange.", "\u2013 Jeg er forn\u00f8yd. Jeg kan ikke huske sist jeg hadde s\u00e5 mye \u00e5 gj\u00f8re i helgene. Jeg er veldig glad for at jeg tok steget og meldte meg inn i venneklubben, sier hun.", "De tre f\u00f8lgesvennene g\u00e5r om bord i b\u00e5ten. Unni gliser fra \u00f8re til \u00f8re.", "\u2013 Jeg har oppn\u00e5dd det jeg \u00f8nsket, sier hun og vinker fra b\u00e5ten.", "Martin har ogs\u00e5 kommet seg videre. Gjennom nettstedet aktivitetsvenner.no fikk han napp.", "\u2013 Jeg har v\u00e6rt veldig heldig. Jeg fikk kontakt med en kar som inviterte meg p\u00e5 quiz. En gjeng veldig hyggelige folk i quizlaget tok godt imot en fyr de aldri hadde sett f\u00f8r, forteller han."]}, {"field": "category0", "value": "pluss"}, {"field": "contenthash", "value": "9831f14d709a514f6a50c50984a7b449607865f30ddcd3f6b6098a3da271d39a"}, {"field": "createtime", "value": "2017-02-26T17:27:12.000Z"}, {"field": "description", "value": "Unni S\u00f8r\u00e5 er altfor mye alene. N\u00e5 skal hun gj\u00f8re noe med det."}, {"field": "dominantimage", "value": "http://www.adressa.no/pluss/article10270393.ece/71qkfv/ALTERNATES/w980-default/Unni_03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9aa7f3a3a4a18039818a764b4544eadcc4b3626.jpg?58b30ff0"}, {"field": "dominantthumbnaildimensions", "value": "300x169"}, {"field": "heading", "value": ["Her drar Unni ut for \u00e5 komme bort fra ensomheten -adressa.no", "Venneklubben", "To bekjentskaper er nok", "Ingen vellykket jetsetter", "Nerv\u00f8s f\u00f8r m\u00f8tet", "Ensomhet kan ikke m\u00e5les", "Mann, 26, s\u00f8ker venner", "Samfunnsproblem", "De fant, de fant"]}, {"field": "id", "value": "e9aa7f3a3a4a18039818a764b4544eadcc4b3626"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-company", "value": "facebook"}, {"field": "kw-concept", "value": ["venneklubbens bordrekke", "ensom", "sosiale kontakten", "vellykket jetsetter", "bredt kontaktnett"]}, {"field": "kw-entity", "value": ["bakklandet", "\u00f8ya", "olavspuben", "r\u00f8de kors", "trondheimsstudentene", "nordsj\u00f8en", "stine og monica", "norsk", "studentenes", "dagbladet", "nidelva", "omsorg", "\u00f8rlandet bluesfestival", "stine", "venneklubben trondheim", "nova"]}, {"field": "kw-location", "value": ["stavanger", "fredrikstad", "barbados", "norge", "santana"]}, {"field": "kw-pageclass", "value": "article"}, {"field": "kw-person", "value": ["tulla fisher", "miss friendship", "grete herlofson", "unni s\u00f8r\u00e5", "thomas hansen", "monica silseth", "martin capard andersen", "elin hage", "mona grorud"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10270393.ece/71qkfv/ALTERNATES/w980-default/Unni_03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her drar Unni ut for \u00e5 komme bort fra ensomheten"}, {"field": "og-type", "value": "article"}, {"field": "og-url", "value": "http://www.adressa.no/pluss/article10270402.ece"}, {"field": "pageclass", "value": null}, {"field": "publishtime", "value": "2014-10-24T16:28:53.000Z"}, {"field": "recs-articleid", "value": "10270402"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-10-24T16:28:53.000Z"}, {"field": "recs-rawtitle", "value": "Her drar Unni ut for \u00e5 komme bort fra ensomheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Unni S\u00f8r\u00e5 er altfor mye alene. N\u00e5 skal hun gj\u00f8re noe med det."}, {"field": "thumbnail", "value": "http://content-thumbnail.cxpublic.com/content/thumbnail200x150/e9aa7f3a3a4a18039818a764b4544eadcc4b3626.jpg?58b30ff0"}, {"field": "thumbnailfullheightdimensions", "value": "200x2391"}, {"field": "timestamp", "value": "2017-02-26T17:27:12.000Z"}, {"field": "title", "value": "Unni er altfor mye alene. N\u00e5 skal hun gj\u00f8re noe med det."}, {"field": "url", "value": "http://www.adressa.no/pluss/article10270402.ece"}, {"field": "urlhash", "value": "e9aa7f3a3a4a18039818a764b4544eadcc4b3626"}], "score": 0.6992145, "siteId": "9222270286501375973", "id": "e9aa7f3a3a4a18039818a764b4544eadcc4b3626"}

