{"fields": [{"field": "modifiedtime", "type": "time", "value": "2013-08-18T11:57:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "En kunstner av et sjeldent format har tr\u00e5dt ut av rampelyset. Rolv Wesenlund d\u00f8de natt til s\u00f8ndag, 76 \u00e5r gammel.", "Men glemt blir han ikke. Wesenlund vil bli minnet hver gang man diskuterer norsk fjernsyns tilblivelse og underholdningsbransjens utvikling. Hans figur Marve Fleksnes vil for alltid st\u00e5 som modell for det naive og ufrivillig komiske hverdagsmennesket. De fleste av oss vil nok motvillig gjenkjenne flere trekk fra oss selv, og det er vel ogs\u00e5 grunnen til at vi elsker Fleksnes.", "Vi vil heller ikke glemme ham som verbal sparringpartner til Harald Heide-Steen jr. i Wesensteen, som B\u00f8r B\u00f8rson jr. b\u00e5de p\u00e5 scene og film, og som talkshowvert i Wesenstund p\u00e5 TV Norge p\u00e5 1990-tallet. Det var her han f\u00f8rst blant annet tok opp hvilken verdi samfunnet har i mennesker som har passert middagsh\u00f8yden. Senere ble han en av frontfigurene for seniorsaken.", "Mellom slagene viste Wesenlund seg ogs\u00e5 som en livsnyter, og gjett hvem som er tillagt f\u00f8lgende sitat: \u00abDet kommer ikke an p\u00e5 hva man spiser mellom jul og nytt\u00e5r, man hva man spiser mellom nytt\u00e5r og jul\u00bb.", "Se bildegalleri fra Wesenlunds liv her", "Hans fulle navn var Rolv Helge Wesenlund, f\u00f8dselsdato var 17. september 1936 og f\u00f8debyen var Horten \u2013 en by og et samfunn han benyttet enhver anledning til \u00e5 ber\u00f8mme.", "I ungdomstiden (spesielt) var han en aktiv klarinettist, og jazzmusikk sto hans hjerte n\u00e6r. To ganger var han med p\u00e5 \u00e5 vinne NM i jazz, og han var jazzjournalist i NRK med eget program og jazzspalte i Dagbladet.", "P\u00e5 1960-tallet ble han dratt mot NRK, og det var har han gjennom flere ti\u00e5r fikk utl\u00f8p for sitt store komiske talent. I NRK Radio gjorde han moroprogrammene \u00abTelefonr\u00f8ret\u00bb og \u00abH\u00f8rer\u00f8ret\u00bb legendariske.", "De som har levd noen \u00e5r vil huske samtlige av disse h\u00f8ydepunktene fra norsk underholdning: \u00abFleksnes\u00bb, \u00abOg takk for det\u00bb, \u00abLysthuset\u00bb, og \u00abKunden har alltid rett\u00bb. Her dukket det opp sketsjer som ble klassikere, som \u00abSupper\u00e5det\u00bb og \u00abDoble fustasjeopphengsforkoplinger\u00bb.", "I disse produksjonene m\u00f8tte vi medartister som ogs\u00e5 har satt sine spor: Harald Heide-Steen jr., Elsa Lystad, Kirsti Sparboe, Harald Tusberg, Bengt Calmeyer \u2013 for \u00e5 nevne noen. Og som Marve Fleksnes gjorde Wesenlund figuren nesten ud\u00f8delig. Og samspillet med Aud Sch\u00f8nemann \u2013 Moder'n \u2013 som sliter med sin hjemmeboende s\u00f8nn, gikk rett i hjerter\u00f8ttene p\u00e5 norske TV-seere.", "Wesenlund h\u00f8rte ogs\u00e5 til p\u00e5 teaterscenen, og han ble tildelt Wenche Foss' \u00e6respris i 2011.", "Stor suksess ble det for teaterforestillingene han hadde p\u00e5 flere av landets scener, og ogs\u00e5 scener ellers i Skandinavia. \u00abB\u00f8r B\u00f8rson jr\u00bb. gestaltet Wesenlund f\u00f8rst p\u00e5 Tr\u00f8ndelag Teater, f\u00f8r forestillingen inntok hovedstaden p\u00e5 Det Norske Teatret. Senere ble det film, og \u00abB\u00f8r B\u00f8rsen II\u00bb ble produsert direkte for film.", "B\u00e5de i Oslo, Aarhus og K\u00f8benhavn var han Leopold i \u00abSommer i Tyrol\u00bb, p\u00e5 Det Norske hadde han hovedrollen i \u00abCharlies Tante\u00bb, og i \u00abLa Cage aux Folles\u00bb var han homofil dragartist.", "Og s\u00e5 var det filmene da, som i stor grad er blitt klassikere: \u00abNorske byggeklosser\u00bb der han hadde i alt \u00e5tte roller, \u00abDen siste Fleksnes\u00bb og \u00abMannen som ikke kunne le\u00bb.", "Det var som skribent Rolv Wesenlund f\u00f8rst markerte seg, og skrivelysten beholdt han. Fra hans h\u00e5nd kom b\u00f8ker som \u00abLeif Sonells lesebok\u00bb og \u00abDu verden\u00bb."]}, {"field": "category0", "value": "kultur"}, {"field": "contenthash", "value": "d2b77d917b310134418d20342b8b86fed6bccc078912a7b9d00bc028e838c0da"}, {"field": "createtime", "value": "2016-03-01T15:48:10.000Z"}, {"field": "description", "value": "Skuespiller Rolv Wesenlund d\u00f8de natt til s\u00f8ndag, 76 \u00e5r gammel, etter lengre tids sykdom"}, {"field": "dominantimage", "value": "http://www.adressa.no/incoming/article8118427.ece/ALTERNATES/w980-default/rolv3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1deac1f7c001aa38d5448298af9cd0a09fac86e0.jpg?5918872e"}, {"field": "dominantthumbnaildimensions", "value": "300x169"}, {"field": "heading", "value": ["Rolv Wesenlund er d\u00f8d -adressa.no", "Jazzentusiast", "Scene-suksesser"]}, {"field": "id", "value": "1deac1f7c001aa38d5448298af9cd0a09fac86e0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "horten"}, {"field": "kw-concept", "value": ["d\u00f8d", "d\u00f8de natt", "norsk", "film", "scene"]}, {"field": "kw-entity", "value": ["kirsti sparboe", "skandinavia", "marve fleksnes", "doble", "telefonr\u00f8ret", "radio", "det norske", "charlies tante", "supper\u00e5det", "tr\u00f8ndelag teater", "lysthuset", "b\u00f8r b\u00f8rsen ii", "la cage", "wesensteen", "wesenlund", "sommer", "folles", "det norske teatret", "aarhus og k\u00f8benhavn", "dagbladet", "h\u00f8rer\u00f8ret", "tyrol", "kunden", "b\u00f8r b\u00f8rson", "mannen", "wesenstund"]}, {"field": "kw-location", "value": ["norge", "leopold", "oslo"]}, {"field": "kw-pageclass", "value": "article"}, {"field": "kw-person", "value": ["wenche foss", "harald tusberg", "elsa lystad", "bengt calmeyer", "harald heide-steen", "aud sch\u00f8nemann", "rolv helge wesenlund", "rolv wesenlund", "leif sonells"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8118427.ece/ALTERNATES/w980-default/rolv3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rolv Wesenlund er d\u00f8d"}, {"field": "og-type", "value": "article"}, {"field": "og-url", "value": "http://www.adressa.no/kultur/article8118415.ece"}, {"field": "pageclass", "value": ["article"]}, {"field": "publishtime", "value": "2013-08-18T09:25:35.000Z"}, {"field": "recs-articleid", "value": "8118415"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-08-18T09:25:35.000Z"}, {"field": "recs-rawtitle", "value": "Rolv Wesenlund er d\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Skuespiller Rolv Wesenlund d\u00f8de natt til s\u00f8ndag, 76 \u00e5r gammel, etter lengre tids sykdom"}, {"field": "thumbnail", "value": "http://content-thumbnail.cxpublic.com/content/thumbnail200x150/1deac1f7c001aa38d5448298af9cd0a09fac86e0.jpg?5918872e"}, {"field": "thumbnailfullheightdimensions", "value": "200x1301"}, {"field": "timestamp", "value": "2017-05-14T16:34:54.000Z"}, {"field": "title", "value": "Rolv Wesenlund er d\u00f8d"}, {"field": "url", "value": "http://www.adressa.no/kultur/article8118415.ece"}, {"field": "urlhash", "value": "1deac1f7c001aa38d5448298af9cd0a09fac86e0"}], "score": 1.3899581, "siteId": "9222270286501375973", "id": "1deac1f7c001aa38d5448298af9cd0a09fac86e0"}

