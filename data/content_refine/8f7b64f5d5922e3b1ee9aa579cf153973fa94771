{"fields": [{"field": "modifiedtime", "type": "time", "value": "2012-04-17T09:43:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["vebj\u00f8rg tingstad f\u00f8rsteamanunsis", "norsk senter for barneforskning", "ntnu"]}, {"field": "body", "value": ["Saken oppdateres.", "H\u00f8sten 2008 var dette temaet igjen p\u00e5 dagsordenen; denne gang blant annet som en spin-off av Simen Tveitereids bok \u00abHva skal vi med barn?\u00bb, og n\u00e5 med de aller yngste barna som fokus. Interessant nok handler debattene ofte om de offentlige tilsynsordningene (barnehage), og i mindre grad om livet barn lever innenfor rammene av privatsf\u00e6ren. Mer og mindre tabloide oppslag om omsorgssvikt og overgrep innenfor familien er ikke sjeldne, men institusjonen familie blir likevel sjelden gjenstand for grunnleggende systemkritikk med samme inderlighet som barnehagen.", "Mens mange av de tidligere barnehagedebattene i stor grad har dreid seg om innhold, organisering og bemanning i barnehagen, er et hovedpremiss i Tveitereids bok \u00e5 stille sp\u00f8rsm\u00e5l ved hvorvidt det i det hele tatt kan forsvares \u00e5 \u00absende ett\u00e5ringen i barnehagen\u00bb. Han har blant annet, ved siden av \u00e5 sette seg inn i aktuell litteratur, gjort observasjoner i barnehagen; noe som har gjort ham urolig p\u00e5 de minste barnas vegne. Med overbevisende dokumentasjon viser han til eksempler som burde f\u00e5 enhver til \u00e5 l\u00f8fte p\u00e5 \u00f8yebrynet og sp\u00f8rre om det er slik vi \u00f8nsker at sm\u00e5 barn skal ha det. Han beskriver en virkelighet i dagens barnehage som skiller seg drastisk fra det bildet mange voksne med egenerfaring som foreldre eller ansatte har av en sm\u00e5barnsavdeling; rike som de p\u00e5 sitt beste kunne (og kan) v\u00e6re b\u00e5de som omsorgsarenaer for barn (og foreldre), kultur- og tradisjonsb\u00e6rere, samt samlingspunkt i et lokalmilj\u00f8.", "Som nyhetssak i det offentlige ordskiftet er deler av denne debatten verdt \u00e5 se n\u00e6rmere p\u00e5. I Adresseavisen 18. desember etterlyser Alfred Oftedal Telhaug barnehageekspertisen og sp\u00f8r, med henvisning til tre navngitte forskere, hvor de er og, hvorvidt den pedagogiske ekspertisen har tenkt at den skal kunne vinne debatten ved \u00e5 tie saken i hjel. N\u00e5 er det vel ikke helt slik at forskerne har tiet. Noen milj\u00f8er har riktignok glimret med sitt frav\u00e6r, men andre har faktisk deltatt b\u00e5de i muntlige og skriftlige ordskifter. Flere forskere, deriblant noen av de som har barnehage som sitt forskningsfelt og arbeidsomr\u00e5det ved flere h\u00f8gskoler, universitet og ved Norsk senter for barneforskning, har deltatt i s\u00e5 vel aviser som radio, tv, \u00e5pne m\u00f8ter for \u00e5 bidra med sin kunnskap og sine refleksjoner om temaet.", "Telhaug hevder videre at debatten er \u00ab\u00f8mfintlig\u00bb, at foreldre sender fra seg barna fordi de kjeder seg sammen med dem hjemme eller at familie\u00f8konomien krever at de jobber. Denne kronikken f\u00f8yer seg inn i rekken av innlegg som tydeliggj\u00f8r at barnehagedebatten i h\u00f8st og vinter har v\u00e6rt en debatt med mange lag. Hva er det som egentlig diskuteres? Uten \u00e5 trekke noens motiver i tvil, kan en undre seg over om det er omsorgen for de sm\u00e5 barna debattantene er opptatt av eller om det er noe annet. Hva skulle eventuelt det v\u00e6re? Handler debatten om de voksne? Arbeidslivet? Samfunns\u00f8konomi? Moral? Kj\u00f8nn? Nostalgi? Det er ikke godt \u00e5 si. Noe av det mest i\u00f8ynefallende er kanskje hvor politisk og ideologisk debatten i bunn og grunn er uten at dette blir diskutert som et tema i seg selv. Faren er at det oppst\u00e5r en sm\u00f8rje av fragmentert kunnskap blandet med en god porsjon ideologi og synsing. I den grad forskning blir brukt, skjer det gjerne p\u00e5 en lite nyansert m\u00e5te og i den retning som \u00abtjener saken\u00bb. Selv om Tveitereids henvisning til stress-forskning kan v\u00e6re relevant, ville forskning omkring stress blant norske ett\u00e5ringer i barnehage f\u00e5tt en helt annen gyldighet som ny kunnskap hvis den for eksempel hadde v\u00e6rt basert p\u00e5 sammenligninger av sammenlignbare st\u00f8rrelser, for eksempel av de ulike arenaene barn oppholder seg p\u00e5, det v\u00e6re seg kino for sm\u00e5barnsforeldre eller andre tilbud av mer privat eller kommersiell karakter, eller for den slags skyld, p\u00e5 kj\u00f8pesenteret, p\u00e5 kaf\u00e9 eller hjemme.", "Telhaug er av de forskere som gjennom en \u00e5rrekke har bidratt i den offentlige debatten, spesielt innenfor feltet utdanningshistorie og deriblant skolereformer. Mange av oss forskere har, slik han mer enn antyder, en samfunnsforpliktelse til \u00e5 bidra i kunnskapsutvikling- og formid\u00bfling, ikke bare internt i v\u00e5re respektive forskerfellesskap, men ogs\u00e5 ute i den \u00abvirkelige verden\u00bb eller blant vanlige folk, slik Telhaug kaller det. Selv om jeg ikke tilh\u00f8rer gruppen av dem han etterlyser kan det tenkes jeg ville tenkt meg grundig om f\u00f8r jeg kastet meg ut i debatten. Hvorfor? Fordi, som s\u00e5 mange ganger n\u00e5r det handler om barn, handler dette mer om ideologi enn om forskning. Og en annen grunn, som henger n\u00f8ye sammen med den f\u00f8rste: N\u00e5r fagekspertisen tidligere har uttalt seg, det v\u00e6re seg da 6-\u00e5ringene skulle flyttes fra barnehage til skole, eller da barnehagebygget skulle endres for \u00e5 kunne fylles med flere barn, er den samme ekspertisen Telhaug etterlyser, gjerne blitt m\u00f8tt med p\u00e5stander om \u00e5 drive profesjonskamp og om \u00e5 mangle endringskompetanse.", "Selv om et n\u00e6rliggende motargument selvsagt er at det er nettopp slik et offentlig ordskifte foreg\u00e5r, tror jeg flere ville kommet p\u00e5 banen hvis diskusjonen hadde v\u00e6rt mindre tabloid. Barnehagene har gjennomg\u00e5tt store endringer de siste \u00e5rene. Disse endringene har stort sett f\u00e5tt g\u00e5 up\u00e5aktet hen. Det har v\u00e6rt s\u00f8rgelig stille blant de gruppene som har hatt n\u00e6rkontakt med de strukturelle endringene.", "Mange forskere vil betakke seg mot \u00e5 bruke dyrebar tid for \u00e5 tilfredsstille medienes behov for lettkj\u00f8pte innslag av et og et halvt minutts varighet der den ene debattanten st\u00e5r steilt mot den andre. I den grad en \u00f8nsker seg friske diskusjoner i de s\u00e5kalte ledende medier, er tabloidiseringen kanskje noe av grunnen til stillheten Telhaug kritiserer, og ikke det at barnehageforskerne er noen feiginger?", "vebjorg.tingstad@svt.ntnu.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9b5ba6b2d50bf11b654fd51aed580a288f4949f6b20d585e7d76da28dc99f447"}, {"field": "createtime", "value": "2016-12-11T18:42:26.000Z"}, {"field": "description", "value": "Med jevne og ujevne mellomrom popper det i media opp diskusjoner og debattinnlegg om hva som er bra for barn, hvor det er bra for dem \u00e5 v\u00e6re og hvem som er best egnet til \u00e5 \u00abta seg av dem\u00bb, \u00abse etter dem\u00bb eller \u00abstimulere\u00bb dem."}, {"field": "dominantimage", "value": "http://www.adressa.no/incoming/article1286328.ece5/ALTERNATES/w980-default/VebjorgTingstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8f7b64f5d5922e3b1ee9aa579cf153973fa94771.jpg?58b3f811"}, {"field": "dominantthumbnaildimensions", "value": "300x169"}, {"field": "heading", "value": "Tabloidisering av barnehagedebatten -adressa.no"}, {"field": "id", "value": "8f7b64f5d5922e3b1ee9aa579cf153973fa94771"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["debatt", "barn", "sm\u00e5 barn", "forskere", "handler debatten", "barnehage", "offentlig ordskifte"]}, {"field": "kw-entity", "value": ["norsk", "adresseavisen"]}, {"field": "kw-pageclass", "value": "article"}, {"field": "kw-person", "value": ["alfred oftedal telhaug", "simen tveitereids"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1286328.ece5/ALTERNATES/w980-default/VebjorgTingstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tabloidisering av barnehagedebatten"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1227749.ece"}, {"field": "pageclass", "value": null}, {"field": "publishtime", "value": "2009-01-15T08:37:03.000Z"}, {"field": "recs-articleid", "value": "1480512"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2009-01-15T08:37:03.000Z"}, {"field": "recs-rawtitle", "value": "Tabloidisering av barnehagedebatten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Med jevne og ujevne mellomrom popper det i media opp diskusjoner og debattinnlegg om hva som er bra for barn, hvor det er bra for dem \u00e5 v\u00e6re og hvem som er best egnet til \u00e5 \u00abta seg av dem\u00bb, \u00abse etter dem\u00bb eller \u00abstimulere\u00bb dem."}, {"field": "thumbnail", "value": "http://content-thumbnail.cxpublic.com/content/thumbnail200x150/8f7b64f5d5922e3b1ee9aa579cf153973fa94771.jpg?58b3f811"}, {"field": "thumbnailfullheightdimensions", "value": "200x1684"}, {"field": "timestamp", "value": "2017-02-27T09:57:37.000Z"}, {"field": "title", "value": "Tabloidisering av barnehagedebatten"}, {"field": "url", "value": "http://www.adressa.no/meninger/kronikker/article1227749.ece"}, {"field": "urlhash", "value": "8f7b64f5d5922e3b1ee9aa579cf153973fa94771"}], "score": 0.9253049, "siteId": "9222270286501375973", "id": "8f7b64f5d5922e3b1ee9aa579cf153973fa94771"}

