{"fields": [{"field": "modifiedtime", "type": "time", "value": "2012-04-17T12:04:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "M\u00f8t tr\u00f8nderen Stig. En h\u00f8rselsskadet rockeklubbentusiast som har m\u00e5ttet omskolere seg til nytt yrke, et godt stykke unna bart- og lisseslips-tr\u00f8nderne du vanligvis ser karikert.", "- Stig er litt selvgod og kvasiintellektuell. Han er en av de tr\u00f8nderne som har kommet til Oslo og begynt p\u00e5 bunnen, i undergrunnsmilj\u00f8et, sier Espen Eckbo.", "Stig var den siste karakteren som dukket opp i utviklingen av humorserien \u00abTett p\u00e5 tre\u00bb. Da hadde Eckbo allerede f\u00e5tt inn en vestlending, en nordlending og en s\u00f8rlending blant de ti nye fjesene i sitt splitter nye persongalleri - og brukt opp budsjettet for serien.", "- Jeg satt i sminke- og kostymeavdelingen med parykk, skjegg og et haresk\u00e5r vi hadde til overs og tittet p\u00e5 meg selv i speilet i en halvtimes tid. Da s\u00e5 jeg denne tr\u00f8nderen, forteller Eckbo.", "Han m\u00e5tte ta mange replikker p\u00e5 nytt under opptak fordi han h\u00f8rtes ut som en \u00f8stlending som snakket tulletr\u00f8ndersk.", "- Tr\u00f8ndersk er en av mine svakeste dialekter, det blir fort overkarikert og altfor mye. Men jeg sikrer meg ved at Stig har bodd i Oslo noen \u00e5r. Da har tr\u00f8nderne gjerne lagt av seg den bredeste dialekten.", "Mange rare f\u00f8lelser", "\u00abTett p\u00e5 tre\u00bb er bygd opp som liksom-dokumentarer der tre karakterer uttaler seg om et tema hver uke; kj\u00e6rlighet, d\u00f8den, familie, vennskap, samliv og helse. Dermed f\u00e5r hver karakter mye mer plass enn i sketsjene Eckbo har laget tidligere.", "- Dette er et knippe karakterer som er mer gjennomarbeidet og helst\u00f8pt enn noe jeg har laget tidligere. N\u00e5 har vi jobbet med hele historier, karakterene har et langt liv bak seg og mer dybde enn tidligere. Jeg er litt redd folk forventer ellevill og hysterisk humor i en halvtime. Det er nok mer et humordrama med mange forskjellige f\u00f8lelser underveis, sier Eckbo.", "Han har litt forskjellige f\u00f8lelser selv, n\u00e5 rett f\u00f8r premi\u00e8ren.", "- Det er mye rumling i magen og rare f\u00f8lelser om dagen.", "F\u00f8rsteelsker p\u00e5 84 \u00e5r", "For f\u00f8rste gang har Eckbo ogs\u00e5 funnet fram til en gammel mann. Den 84 \u00e5r gamle bergenseren Lauritz, en tidligere f\u00f8rsteelsker, er en definitiv favoritt i Eckbos nye ansiktsvokabular.", "- Men jeg blir veldig glad i dem alle sammen. Det er nesten trist at de ikke finnes. Heldigvis har jeg dem her p\u00e5 en tavle foran meg, alle sammen. Jeg f\u00f8ler vi er blitt en veldig fin gjeng. Skal jeg sende deg et bilde p\u00e5 mobilen? sp\u00f8r Eckbo ivrig over telefonen, som om det var familiealbumet han stolt satt med.", "- Blir karakterene med inn i hverdagslivet n\u00e5r du sjonglere med s\u00e5 mange personligheter?", "- Det som skjer etter tolv timers opptaksdager, er at jeg kommer hjem til samboer og barn og fortsetter i samme spor - uten sminken. B\u00e5de dialekt og v\u00e6rem\u00e5te. Det blir litt rart hjemme rundt middagsbordet. Samboeren min synes vel det er litt morsomt og litt irriterende, spesielt om det sitter en indignert tr\u00f8nder gjennom tre retter.", "\u00abTett p\u00e5 tre\u00bb p\u00e5 TV 2 onsdag kl. 22.30"]}, {"field": "category0", "value": "kultur"}, {"field": "category1", "value": "kultur|tv"}, {"field": "contenthash", "value": "3c32ef638fe2b9d8f17bf9757eeaf4746442945b6081855e113dbf30c1fa6499"}, {"field": "createtime", "value": "2015-05-26T19:08:42.000Z"}, {"field": "description", "value": "- Jeg blir veldig glad i dem. Det er nesten trist \u00e5 tenke p\u00e5 at de ikke finnes, sier Espen Eckbo. Han fant sin indre tr\u00f8nder etter \u00e5 ha stirret en halvtime inn i speilbildet sitt."}, {"field": "dominantimage", "value": "http://www.adressa.no/incoming/article1272228.ece5/ALTERNATES/w980-default/eckbo"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a9d97e601047575dd33760b7a3161b9b34969a27.jpg?59974317"}, {"field": "dominantthumbnaildimensions", "value": "300x169"}, {"field": "heading", "value": "Eckbo elsker alle  sine menn -adressa.no"}, {"field": "id", "value": "a9d97e601047575dd33760b7a3161b9b34969a27"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "tv"]}, {"field": "kw-classification", "value": "arts-and-entertainment"}, {"field": "kw-concept", "value": ["tr\u00f8nder", "karakter", "f\u00f8lelser", "rare f\u00f8lelser", "forskjellige f\u00f8lelser"]}, {"field": "kw-entity", "value": ["lauritz", "stig", "tett"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": "espen eckbo"}, {"field": "kw-taxonomy", "value": ["kultur", "kultur/tv"]}, {"field": "og-image", "value": "http://www.adressa.no/incoming/article1272228.ece5/ALTERNATES/w980-default/eckbo"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eckbo elsker alle sine menn"}, {"field": "og-type", "value": "article"}, {"field": "og-url", "value": "http://www.adressa.no/kultur/tv/article1175364.ece"}, {"field": "pageclass", "value": ["article"]}, {"field": "publishtime", "value": "2008-10-22T08:02:02.000Z"}, {"field": "recs-articleid", "value": "1536704"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|tv"}, {"field": "recs-publishtime", "value": "2008-10-22T08:02:02.000Z"}, {"field": "recs-rawtitle", "value": "Eckbo elsker alle sine menn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/tv"]}, {"field": "teaser", "value": "- Jeg blir veldig glad i dem. Det er nesten trist \u00e5 tenke p\u00e5 at de ikke finnes, sier Espen Eckbo. Han fant sin indre tr\u00f8nder etter \u00e5 ha stirret en halvtime inn i speilbildet sitt."}, {"field": "thumbnail", "value": "http://content-thumbnail.cxpublic.com/content/thumbnail200x150/a9d97e601047575dd33760b7a3161b9b34969a27.jpg?59974317"}, {"field": "thumbnailfullheightdimensions", "value": "200x1098"}, {"field": "timestamp", "value": "2017-08-18T19:42:15.000Z"}, {"field": "title", "value": "Eckbo elsker alle sine menn"}, {"field": "url", "value": "http://www.adressa.no/kultur/tv/article1175364.ece"}, {"field": "urlhash", "value": "a9d97e601047575dd33760b7a3161b9b34969a27"}], "score": 1.227445, "siteId": "9222270286501375973", "id": "a9d97e601047575dd33760b7a3161b9b34969a27"}

