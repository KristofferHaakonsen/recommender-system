{"fields": [{"field": "modifiedtime", "type": "time", "value": "2013-07-22T08:12:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jorid h. nordmelan", "overlevende fra ut\u00f8ya"]}, {"field": "body", "value": ["Saken oppdateres.", "I dag er det to \u00e5r siden den svarteste dagen i norsk moderne historie, den m\u00f8rkeste dagen i mitt liv. 731 dager siden det norske folk ble frar\u00f8vet sin naivitet. Over 17500 timer siden vi viste kulden v\u00e5r varme, siden vi svarte p\u00e5 ondskapen med \u00e5 vise fram styrken i v\u00e5rt fellesskap. Samholdet vi f\u00f8ler. V\u00e5r felles avsky mot marerittet en medborger med d\u00f8den som skygge utsatte oss for. To \u00e5r er ikke lang tid.", "LES OGS\u00c5: Slik vil 22. juli bli markert i Tr\u00f8ndelag", "Frykten glemmes ikke  Jeg kan fortsatt kjenne den forferdelige frykten jeg f\u00f8lte den dagen. Den kan jeg aldri glemme. Hvis jeg lukker \u00f8ynene, er angsten der hvis jeg vil. Hjelpesl\u00f8sheten, vissheten om at det ikke var opp til meg om jeg fikk leve forbi den neste timen. Fortsatt i dag kommer nye detaljer fra de grusomme timene plutselig tilbake til meg. Det er ubehagelig, skremmende, og det kan gj\u00f8re dagene mine tunge. Men jeg vil huske. Jeg vil ikke glemme hvor brutalt angrepet var, hvor nakne og ute av stand vi var til \u00e5 beskytte oss. Det uvirkelige skjedde, det ble planlagt og gjennomf\u00f8rt.", "For meg forsvant 2011 i en m\u00f8rk natt, en vond dr\u00f8m jeg ikke husker detaljene fra \u2013 bare hvordan det f\u00f8ltes \u00e5 v\u00e5kne. Jeg var i sjokk lenge. Kanskje til og med i over et \u00e5r. Jeg f\u00f8lte sinne, oppgitthet og et intenst savn. Sorgen kom f\u00f8rst senere. Den hjelpesl\u00f8se, tunge tomheten som ikke gir rom for \u00e5 f\u00f8le glede.", "Han ville ramme oss der det gjorde mest vondt. Han ville splitte oss, spre sitt budskap om hatet som ideologi, mangelen p\u00e5 forst\u00e5else og vilje til solidaritet. Igjen st\u00e5r vi sterkere.", "SE VIDEO: - H\u00f8yblokka var en tungvint arbeidsplass", "Livet er en seier. To \u00e5r etter vet vi at han ikke vant. Men kampen er ikke over. To \u00e5r er ikke lang tid \u00e5 skulle bli vant til \u00e5 leve videre n\u00e5r mennesker som har v\u00e6rt der i 14 \u00e5r, 17 \u00e5r, 20 \u00e5r, ikke lenger er der. To \u00e5r er ikke lang tid n\u00e5r hver dag er ulik, med nye f\u00f8lelser som dominerer fra time til time. To \u00e5r er ikke lang tid n\u00e5r det handler om \u00e5 tillate seg selv \u00e5 ikke tenke p\u00e5 det vonde, men heller fokusere p\u00e5 det gode i livet. Hvis vi ikke velger \u00e5 leve videre, og minnes de stj\u00e5lne livene ved \u00e5 leve v\u00e5re liv som best vi kan, da kan han fortsatt vinne. Da stjeler han flere liv, frar\u00f8ver oss den framtiden vi skulle hatt. Det finnes s\u00e5 mye godt i livet. To \u00e5r etter er det hovedsakelig glede som dominerer mine dager. Gleden av \u00e5 kjenne at jeg lever.", "Det er gleden av \u00e5 aldri glemme hvordan det norske folk reagerte. Rosetogene, blomsterhavet, de mange, mange menneskene som m\u00f8ttes, klemte hverandre og gr\u00e5t sammen. I en tid der klisjeer blir for sm\u00e5, reiste det norske folk seg opp i stillhet, med et kroppspr\u00e5k og et samhold som er sterkere enn ord.", "LES OGS\u00c5: AUF-leder vil ha internasjonal markering 22. juli", "Det er noe unorsk over det hele. Ikke det at vi har et samhold, men det at vi s\u00e5 aktivt s\u00f8ker \u00e5 vise det fram. For jeg tror ikke samholdet ble borte den dagen blomsterhavet ble pakket ned. Jeg blir fortsatt stoppet p\u00e5 gata av folk som bryr seg, mennesker som byr seg fram p\u00e5 det mest s\u00e5rbare for \u00e5 vise at vi fortsatt st\u00e5r sammen i det vonde. De riktige ordene finnes ikke, men vi vil hjelpe hverandre som best vi kan. Vi er et flott folk. Jammen viste vi ham.", "M\u00e5ten vi reiste oss sammen mot terror p\u00e5, g\u00e5r inn i historien. Noe i oss gikk i stykker den dagen, men vi ble ikke svakere. Jeg er s\u00e5 inderlig stolt over \u00e5 v\u00e6re norsk. Jeg er s\u00e5 inderlig glad jeg lever.", "LES OGS\u00c5: Halvparten tror ikke terrorberedskapen er bedre", "Gleden i en regnv\u00e6rsdag. Det er jo ingen selvf\u00f8lge \u00e5 f\u00e5 muligheten til \u00e5 minnes det vonde den dagen. Det var ikke gitt at det var vi som skulle savne og ikke bli savnet. \u00c5 bli s\u00e5 bevisst p\u00e5 det i ung alder endrer noe i deg. Vi ble frar\u00f8vet en uskyld den dagen, som ikke lett kan erstattes. Det er 104 uker siden. Det f\u00f8les som et par uker og en hel evighet samtidig. Det er ikke lenge, men lenge nok til at jeg kan sette mer pris p\u00e5 livet n\u00e5 enn noen gang tidligere.", "LES OGS\u00c5: 22.juli-minnene kommer p\u00e5 museum", "Jeg elsker \u00e5 kjenne regn mot huden. Se i blikket til venner at de vet n\u00f8yaktig hva jeg tenker uten at ord er n\u00f8dvendig. \u00c5 kunne jogge i skogen. Jeg f\u00f8ler meg privilegert n\u00e5r jeg kan diskutere hverdagslige problemer, som hvilken jakke som passer best til hvilket antrekk. Samtidig gleder det meg stort \u00e5 kunne engasjere meg videre politisk. Det er en seier \u00e5 kunne engasjere seg for de verdiene han \u00f8nsket \u00e5 knuse.", "I dag, n\u00f8yaktig to \u00e5r etter, velger jeg \u00e5 fokusere p\u00e5 alt som er verdt \u00e5 leve for. Vennene mine, familien min. \u00c5 kunne velge mellom \u00e5 kj\u00f8re eller g\u00e5 til byen. \u00c5 kunne sette alarmen til en time senere enn normalt p\u00e5 morgenen. Jeg kan velge \u00e5 huske blodbadet, vonde detaljer om hvor jeg s\u00e5 d\u00f8de venner. Jeg velger i stedet \u00e5 fokusere p\u00e5 det som beriker livet mitt. Jeg vil ikke tenke p\u00e5 hvordan de d\u00f8de, men hvorfor. Og jeg vil som best jeg kan vie livet mitt til \u00e5 leve i deres \u00e5nd, og til \u00e5 kjempe mot at Norge igjen skal bli rammet av grusomheten. For vi har ikke vunnet over terroren. Men vi vant over terroristen."]}, {"field": "category0", "value": "meninger"}, {"field": "contenthash", "value": "df2003f69da096e274746072d86befad58069c6817ba967e17d783daa73f0093"}, {"field": "createtime", "value": "2016-07-23T17:52:44.000Z"}, {"field": "description", "value": "Hvis vi ikke velger \u00e5 leve videre, kan han fortsatt vinne."}, {"field": "dominantimage", "value": "http://www.adressa.no/meninger/article7967857.ece/ALTERNATES/w980-default/jorid5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2245554b84acfcb24c235e9df3cdf82806969639.jpg?597465b8"}, {"field": "dominantthumbnaildimensions", "value": "300x169"}, {"field": "heading", "value": "\u00abTo \u00e5r etter er det glede som dominerer\u00bb -adressa.no"}, {"field": "id", "value": "2245554b84acfcb24c235e9df3cdf82806969639"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["liv", "f\u00f8le", "leve", "dag", "leve videre", "glede"]}, {"field": "kw-location", "value": ["norge", "tr\u00f8ndelag"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article7967857.ece/ALTERNATES/w980-default/jorid5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abTo \u00e5r etter er det glede som dominerer\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article7967859.ece"}, {"field": "pageclass", "value": ["article"]}, {"field": "publishtime", "value": "2013-07-22T07:21:01.000Z"}, {"field": "recs-articleid", "value": "7967859"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-07-22T07:21:01.000Z"}, {"field": "recs-rawtitle", "value": "\u00abTo \u00e5r etter er det glede som dominerer\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvis vi ikke velger \u00e5 leve videre, kan han fortsatt vinne."}, {"field": "thumbnail", "value": "http://content-thumbnail.cxpublic.com/content/thumbnail200x150/2245554b84acfcb24c235e9df3cdf82806969639.jpg?597465b8"}, {"field": "thumbnailfullheightdimensions", "value": "200x1348"}, {"field": "timestamp", "value": "2017-07-23T09:00:40.000Z"}, {"field": "title", "value": "\u00abTo \u00e5r etter er det glede som dominerer\u00bb"}, {"field": "url", "value": "http://www.adressa.no/meninger/article7967859.ece"}, {"field": "urlhash", "value": "2245554b84acfcb24c235e9df3cdf82806969639"}], "score": 0.6147801, "siteId": "9222270286501375973", "id": "2245554b84acfcb24c235e9df3cdf82806969639"}

