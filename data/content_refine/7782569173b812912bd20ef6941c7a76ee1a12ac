{"fields": [{"field": "modifiedtime", "type": "time", "value": "2015-02-17T13:34:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["vegard haugen", "tek.no"]}, {"field": "body", "value": ["Saken oppdateres.", "Noe av poenget med \u00e5 komme seg ut p\u00e5 skitur er vel \u00e5 komme n\u00e6rmere naturen, og samtidig unna alt teknologisk mas og kjas. Men du trenger ikke \u00e5 legge igjen mobilen hjemme for \u00e5 nyte turen \u2013 snarere tvert i mot. Det finnes flere ski-apper som til og med kan gj\u00f8re opplevelsen enda litt bedre \u2013 eller morsommere.", "Vi har kj\u00f8rt slalom gjennom app-utvalget i Apple App Store og Google Play, og plukket opp noen av appene som v\u00e6re nyttige \u00e5 ha p\u00e5 mobilen i vinter. Utvalget av slike apper begynner \u00e5 bli ganske bra ogs\u00e5, selv om flere av dem burde v\u00e6rt oppdatert oftere.", "Vi har delt opp i to kategorier: Appene du trenger f\u00f8r du drar ut, og apper du kan bruke i l\u00f8ypa eller i bakken.", "F\u00f8r du skal ut p\u00e5 skitur eller i bakken, er det selvf\u00f8lgelig en god id\u00e9 \u00e5 sjekke v\u00e6rmeldingen. Bruk din foretrukne v\u00e6r-app, for eksempel:", "Derimot finnes det andre apper som kanskje kan gi deg en enda bedre pekepinn p\u00e5 hvordan forholdene er i bakken eller i skil\u00f8ypa. Dessverre er ikke alle appene tilgjengelige eller oppdaterte i hele landet, men flere av dem vil nok kunne v\u00e6re til hjelp.", "Disse har vi plukket ut:", "Denne appen er for deg som skal st\u00e5 p\u00e5 snowboard eller slalom, og vil sjekke hvordan forholdene er f\u00f8r du drar i bakken. P\u00e5 de fleste popul\u00e6re vintersportstedene i Norge vil du finne relativt ny informasjon om hvor mye sn\u00f8 som har falt, og hvordan forholdene er i l\u00f8ypene. Flere steder kan du dessuten se webcam-bilder fra bakken, samt l\u00f8ypekart. Appen viser ogs\u00e5 en oversikt over hvor mange skiheiser og bakker som er \u00e5pne.", "Skal du til for eksempel Hafjell eller Geilo for \u00e5 st\u00e5 p\u00e5 ski eller snowboard, b\u00f8r det v\u00e6re mulig \u00e5 f\u00e5 en oppdatert sn\u00f8rapport rett i appen. Den dekker for \u00f8vrig utenlandske vintersportsteder ogs\u00e5.", "Skiinfo kunne v\u00e6rt en veldig nyttig app for flere, men dessverre lider den litt av at mange av stedene ikke har oppdatert informasjon om bakkeforholdene. Dermed forsvinner mye av poenget i de mindre bakkene.", "Skiforeningen har laget en veldig kjekk app om l\u00f8ypeforholdene i Oslo og Akershus kalt iMarka. Den viser ogs\u00e5 noen f\u00e5 l\u00f8yper i Oppland. iMarka-appen vil alts\u00e5 f\u00f8rst og fremst komme deg til gode hvis du liker \u00e5 g\u00e5 langrenn i omr\u00e5dene rundt hovedstaden.", "Her kan du sjekke f\u00f8remeldinger for blant annet Nordmarka, Follomarka, Gj\u00f8vik og Kjekstadsmarka, og se hvilke l\u00f8yper som skal v\u00e6re nypreparerte.", "Det virker som om denne informasjonen ogs\u00e5 blir hyppig oppdatert i l\u00f8pet av skisesongen. Du kan ogs\u00e5 laste ned offline-kart for omr\u00e5det du vil g\u00e5 i, slik at du lettere finner l\u00f8ypene.", "Den uoffisielle appen Markaguiden til Android byr p\u00e5 de samme f\u00f8remeldingene til Skiforeningen. L\u00f8ypene vises p\u00e5 en fin og oversiktlig m\u00e5te i appen.", "Denne appen er ment \u00e5 dekke st\u00f8rre deler av landet enn Skiforeningens app, og det gj\u00f8r den. Likevel er det mange omr\u00e5der som ikke er tatt med i det hele tatt. S\u00f8kefunksjonen i iPhone-appen er helt h\u00e5pl\u00f8s, men hvis du vet n\u00f8yaktig hva l\u00f8ypen heter, kan det hende at du f\u00e5r sjekke n\u00e5r den sist ble preparert. I Android-appen kan du derimot velge region eller fylke, og det gj\u00f8r det litt lettere \u00e5 finne l\u00f8ypene.", "Kartet virker likevel ganske uoversiktlig, s\u00e5 denne appen fremst\u00e5r mest som en n\u00f8dl\u00f8sning for de som vil g\u00e5 p\u00e5 ski utenfor Stor-Oslo.", "I Skisporet-appen f\u00e5r du i det minste detaljert prepareringsvarsel for noen utvalgte skil\u00f8yper, og p\u00e5 disse stedene vil appen helt klart v\u00e6re nyttig. Du ser ogs\u00e5 hvor mange l\u00f8yper som er tilgjengelig i det aktuelle omr\u00e5det.", "Den popul\u00e6re appen UT.no, laget av Turistforeningen og NRK, forbinder du kanskje f\u00f8rst og fremst med fotturer. I innstillingene p\u00e5 kartet kan du imidlertid velge at den skal vise langrennsl\u00f8yper ogs\u00e5.", "P\u00e5 kartet vil det da dukke opp foresl\u00e5tte turl\u00f8yper for langrennsl\u00f8pere, markert med et skil\u00f8per-symbol. Fargene indikerer vanskelighetsgraden p\u00e5 l\u00f8ypa.", "Du f\u00e5r kanskje ikke info om preparerte l\u00f8yper i denne appen, men du f\u00e5r gode turforslag. Ikke minst finner du langrennsl\u00f8yper i store deler av Norge.", "B\u00e5de langrenn, slalom og snowboard regnes naturligvis som trening, i tillegg til rekreasjon. I flere av de mest popul\u00e6re treningsappene kan du ogs\u00e5 stille inn trenings\u00f8kten deretter. Vi kommer tilbake til noen andre alternativer lenger ned, men husk at du fint kan bruke treningsappen du (kanskje) bruker fra f\u00f8r.", "For eksempel:", "Hvis du bruker en av disse treningsappene, eller en som ligner, kan du se etter \u00abdownhill skiing\u00bb (slalom), \u00absnowboarding\u00bb eller \u00abCross country skiing\u00bb (langrenn) der du velger \u00f8velse.", "Med disse appene kan du for eksempel se hvor lenge du har holdt p\u00e5 i bakken, eller hvor langt du har g\u00e5tt p\u00e5 ski , og hvilken rute du har g\u00e5tt, samt hvor mange kalorier du har forbrent.", "Det finnes selvf\u00f8lgelig apper som spesialiserer seg mye mer enn dette. Vi har funnet frem en haug av apper som kan v\u00e6re nyttige n\u00e5r du suser nedover bakken med mobilen i lomma.", "F\u00e5 ting er verre enn \u00e5 legge ut p\u00e5 skitur med feilsmurte ski. Det kan appen God glid hjelpe deg med \u00e5 unng\u00e5. Appen byr p\u00e5 en rekke instruksjonsvideoer som viser hvordan du b\u00f8r sm\u00f8re og preparere langrennskiene dine.", "Videoene er ment som et tillegg til en bok med samme navn, s\u00e5 du f\u00e5r ikke alle tipsene i denne appen.", "Den er imidlertid gratis, og kan v\u00e6re kjekk for deg som for eksempel ikke vet hvordan du b\u00f8r fjerne klister eller legge p\u00e5 voks.", "Silkef\u00f8re er en annen sm\u00f8re-app, som kun finnes til Android-mobiler. Denne skiller seg imidlertid litt ut fra andre sm\u00f8re-apper.", "Appen gir deg b\u00e5de generelle og litt mer spesifikke sm\u00f8retips, som hvordan du skal unng\u00e5 kladder og ising i klisteret. Ikke minst kan du velge temperatur og sn\u00f8type og f\u00e5 konkrete tips til hva slags sm\u00f8ring som kan passe.", "Da Tek.no testet appen for et par \u00e5r siden, fikk den gode skussm\u00e5l. Dessverre har den ikke blitt oppdatert siden 2013, og designmessig ser ikke appen s\u00e5 veldig bra ut i forhold til nyere apper.", "Sm\u00f8retips g\u00e5r imidlertid ikke ut p\u00e5 dato, s\u00e5 informasjonen den byr p\u00e5 er fortsatt nyttig og relevant fortsatt \u2013 s\u00e6rlig hvis du er litt r\u00e5dvill n\u00e5r det gjelder riktig sm\u00f8ring.", "Silkef\u00f8re (10 kroner) \u2013 Android", "Appen Ski Tracks finnes til b\u00e5de Android og iPhone, og er ment \u00e5 v\u00e6re en litt mer detaljert \u00abGPS-tracker\u00bb til snowboarding og slalomkj\u00f8ring. Her f\u00e5r du se maks hastighet, distanse, h\u00f8ydeforskjell og hvor bratte l\u00f8yper du har kj\u00f8rt.", "Hver gang du bruker appen kan du ogs\u00e5 registrere ting som hvordan v\u00e6rforholdene var, og hvordan du synes trenings\u00f8kten gikk.", "Vi ville nok heller brukt en vanlig treningsapp, men Ski Tracks eller en lignende app kan v\u00e6re artig for de mest ihuga vintersportut\u00f8verne.", "Ski School viser deg noen smarte triks til bakken - rett p\u00e5 mobilen.For de som ikke har st\u00e5tt s\u00e5 mye p\u00e5 slalomski, kan noen enkle r\u00e5d og tips gj\u00f8re underverker for opplevelsen i bakken. Appen Ski School er laget av en fyr som etter sigende har jobbet som skiinstrukt\u00f8r i fire forskjellige land, og kan gi r\u00e5d uansett hvilket niv\u00e5 du er p\u00e5. Instruksjonene er p\u00e5 engelsk.", "I gratis-appen Ski School Lite f\u00e5r du utdrag fra noen av videoene som finnes i betalings-appene. For eksempel viser han hvordan du skal ploge, og forklarer hvorfor du b\u00f8r pr\u00f8ve \u00e5 f\u00e5 en S-form p\u00e5 svingene, og ikke Z-form.", "Hvis du synes videoene i gratisversjonen har noe for seg, kan du kj\u00f8pe en av de andre Ski School-appene for flere tips. Vi kj\u00f8pte \u00abBeginners\u00bb-appen, som byr p\u00e5 11 instruksjonsvideoer for nybegynnere, samt en funksjon som lar deg sammenligne med et videoopptak av deg selv. Alt i alt en ganske bra app for deg som ikke er helt trygg i slalombakken.", "Ski School Lite (gratis) \u2013 Android / iPhone", "Ski School Beginners \u2013 Android (25 kr.) / iPhone (49 kr.)", "Utgiver Elate Media har ogs\u00e5 apper for Intermediate (viderekomne), Advanced (avanserte) og Experts (eksperter, kun iPhone). Disse finner du i Google Play (Android) eller Apple App Store (iPhone).", "Dette er en app-serie som ligner veldig p\u00e5 Ski School, men vi synes Ski School er hakket bedre. Instruksjonsvideoene til Ski Lessons 4U er riktignok p\u00e5 h\u00f8yde, men grensesnittet i appen er ganske rotete. Se gjerne videoene du f\u00e5r i gratis-appen f\u00f8rst, men vi tror du vil synes det er bortkastede penger \u00e5 bruke 20-40 kroner p\u00e5 fullversjonene.", "Ski Lessons 4U Free (gratis) \u2013 Android / iPhone", "De \u00f8vrige skiskole-appene finner du hos utgiver SkiLessons4U.com i Google Play, og DAT1 i Apple App Store.", "Hvilke apper bruker du i skibakken eller i langrennsl\u00f8ypa? Komment\u00e9r i forumet!", "Et bittelite varmeelement kan gj\u00f8re vintersportopplevelsen enda bedre", "Disse skibrillene blir aldri duggete"]}, {"field": "category0", "value": "forbruker"}, {"field": "contenthash", "value": "31c0173b1c0fffc9f22b171ef805d42fc2b101f825d87400851eadb5bb440988"}, {"field": "createtime", "value": "2017-04-29T07:28:56.000Z"}, {"field": "description", "value": "F\u00e5 maksimalt ut av turen."}, {"field": "dominantimage", "value": "http://www.adressa.no/incoming/article10660648.ece/p0mlp0/ALTERNATES/w980-default/ski12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7782569173b812912bd20ef6941c7a76ee1a12ac.jpg?59635af8"}, {"field": "dominantthumbnaildimensions", "value": "300x169"}, {"field": "heading", "value": ["Ti apper du b\u00f8r ha hvis du elsker \u00e5 g\u00e5 p\u00e5 ski -adressa.no", "Sjekk forholdene f\u00f8r du drar ut", "Skiinfo Ski & Sn\u00f8rapport (slalom/snowboard)", "iMarka (langrenn)", "Skisporet (langrenn)", "UT.no (langrenn)", "I l\u00f8ypa, eller i bakken", "God glid (langrenn)", "Silkef\u00f8re (langrenn)", "Ski Tracks (snowboard/slalom)", "Alternativer:", "Ski School (slalom)", "Ski Lessons 4U (slalom)"]}, {"field": "id", "value": "7782569173b812912bd20ef6941c7a76ee1a12ac"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "technology-and-computing"}, {"field": "kw-company", "value": "elate media"}, {"field": "kw-concept", "value": ["ski", "appen ski", "appen", "l\u00f8ypa", "bakken", "apper"]}, {"field": "kw-entity", "value": ["stor-oslo", "nordmarka", "advanced", "android", "follomarka", "markaguiden", "gj\u00f8vik og kjekstadsmarka", "skiforeningen", "oslo og akershus", "hafjell", "ski school lite", "ski tracks", "tek", "free", "apple app store og google play", "school beginners", "ski lessons 4u", "skisporet", "google play", "cross", "iphone", "z-form", "imarka", "sn\u00f8rapport", "skiinfo ski", "android og iphone", "apple app store", "turistforeningen", "intermediate", "s-form", "experts", "ski school"]}, {"field": "kw-location", "value": ["geilo", "norge", "oppland"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10660648.ece/p0mlp0/ALTERNATES/w980-default/ski12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti apper du b\u00f8r ha hvis du elsker \u00e5 g\u00e5 p\u00e5 ski"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10660656.ece"}, {"field": "pageclass", "value": ["article"]}, {"field": "publishtime", "value": "2015-02-17T11:51:25.000Z"}, {"field": "recs-articleid", "value": "10660656"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2015-02-17T11:51:25.000Z"}, {"field": "recs-rawtitle", "value": "Ti apper du b\u00f8r ha hvis du elsker \u00e5 g\u00e5 p\u00e5 ski -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "F\u00e5 maksimalt ut av turen."}, {"field": "thumbnail", "value": "http://content-thumbnail.cxpublic.com/content/thumbnail200x150/7782569173b812912bd20ef6941c7a76ee1a12ac.jpg?59635af8"}, {"field": "thumbnailfullheightdimensions", "value": "200x2337"}, {"field": "timestamp", "value": "2017-07-10T10:46:16.000Z"}, {"field": "title", "value": "Ti apper du b\u00f8r ha hvis du elsker \u00e5 g\u00e5 p\u00e5 ski"}, {"field": "url", "value": "http://www.adressa.no/forbruker/article10660656.ece"}, {"field": "urlhash", "value": "7782569173b812912bd20ef6941c7a76ee1a12ac"}], "score": 0.86133564, "siteId": "9222270286501375973", "id": "7782569173b812912bd20ef6941c7a76ee1a12ac"}

