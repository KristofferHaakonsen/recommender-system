{"fields": [{"field": "modifiedtime", "type": "time", "value": "2015-04-09T14:03:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "leif gjerstad"}, {"field": "body", "value": ["Saken oppdateres.", "Dagens utstilling har f\u00e5tt navnet \u00abNye malerier\u00bb og kommer bare dr\u00f8ye \u00e5ret etter forrige gang han stilte ut i de samme lokalene.", "Likevel bedyrer kunstneren at tittelen p\u00e5 utstillingen ikke er misvisende, for samtlige 21 bilder, alle i stort eller enda st\u00f8rre format, er malt \u00absiden sist\u00bb.", "LES OGS\u00c5: Solgte for 2 millioner i Stavanger", "- Enkelte riktignok delvis opp\u00e5 gamle bilder. Du maler noe, lar det st\u00e5, s\u00e5 oppst\u00e5r det noe som gj\u00f8r at du ser det med litt nytt blikk og tar det videre, forklarer H\u00e5kon Bleken mens han viser oss rundt i utstillingslokalene p\u00e5 Tjuvholmen i Oslo, timer f\u00f8r den offisielle \u00e5pningen av \u00abNye malerier\u00bb skal skje.", "Noen av bildene er collage, sammensatt av gamle avisutklipp som det er malt utp\u00e5. Det nyeste for \u00f8vrig s\u00e5 fersk at det kommenterer Charlie Hebdo-hendelsen i Paris i januar.", "Samfunnsengasjementet har alltid st\u00e5tt sentralt i Blekens kunst, men leende avviser han at vi b\u00f8r legge noe symbolsk i at \u00e5pningsdagen for hans utstilling er p\u00e5 75-\u00e5rsdagen for nazi-Tysklands okkupasjon av Norge.", "- Jeg var 11 \u00e5r da krigen kom til Norge og 16 da tyskerne kapitulerte. Det er den fasen i livet hvor inntrykkene er som aller st\u00f8rst, s\u00e5 9. april og krigen ligger helt klart som et bakteppe til all kunsten min. Men at \u00e5pningen ble i dag er bare helt tilfeldig, p\u00e5st\u00e5r Bleken.", "NRKs kunstnamelder Mona Pahle Bjerke var sv\u00e6rt begeistret for utstillingen i dagens utgave av Kulturnytt.", "Hun mener utstillingen representerer en dreining fra politiske problemstillinger til refleksjoner rundt d\u00f8den og egen alderdom.", "- Noen av bildene er uhyggelige, sk\u00e5nsell\u00f8se selvstudier av alderdomskroppen, med d\u00f8den lurende i bakgrunnen. Det er noen fantastiske farger som er stemt opp mot hverandre, heslig og vakkert til samme tid, sa Pahle Bjerke til NRK .", "Hun mener \u00abNye malerier\u00bb p\u00e5 ingen m\u00e5te er en avsluttende utstilling.", "- Han er helt fantastisk vital. Disse selvportrettene er s\u00e5 sterke. Dette er det beste jeg har sett fra Blekens h\u00e5nd.", "Klassekampens anmelder \u00d8ivind Storm Bjerke mener Blekens alderdomsproduksjon er helt unik i den norske kunsthistorien:", "\u00abVed at den til de grader er preget av fornyende kraft og et kritisk blikk p\u00e5 samtiden. Noe han evner \u00e5 formulere med engasjement og presisjon\u00bb, skriver han.", "\u00abNye malerier\u00bb henger ut mai m\u00e5ned, og H\u00e5kon Bleken og deretter venter en ustilling i Bod\u00f8.", "Det er heller ikke mange m\u00e5neder siden han hang i Stavanger, s\u00e5 kunstneren fra Trondheim har ikke akkurat sl\u00e5tt seg til ro i pensjoniststolen. Noe han heller ikke har noen planer om.", "- Jeg sier som Picasso; den eneste gangen jeg har ordentlig fri er n\u00e5r jeg maler. Og selv om jeg sterkt tviler p\u00e5 at jeg vil p\u00e5ta meg noen flere st\u00f8rre offisielle oppdrag, har jeg ingen planer om \u00e5 legge ned penselen. Jeg er for rastl\u00f8s for \u00e5 pensjonere meg, og \u00e5 bare sitte i en stol og glo h\u00f8res da for j\u00e6vlig kjedelig ut!"]}, {"field": "category0", "value": "kultur"}, {"field": "contenthash", "value": "01047ba0ee26c593be09168d602a035dfdddf210af759f27c15be37343d7481b"}, {"field": "createtime", "value": "2015-04-09T13:06:47.000Z"}, {"field": "description", "value": "Han er 86 \u00e5r, men uten planer om \u00e5 trekke seg tilbake. Torsdag 9. april \u00e5pner en ny ustilling med H\u00e5kon Bleken p\u00e5 Galleri Brandstrup i Oslo."}, {"field": "dominantimage", "value": "http://www.adressa.no/incoming/article10835632.ece/d4i525/ALTERNATES/w980-default/1Bleken.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2dbcfdf8996997ab3bc0edadc73d5c2f965f0c7b.jpg?59602e29"}, {"field": "dominantthumbnaildimensions", "value": "300x169"}, {"field": "heading", "value": ["Fargerik Bleken \u00e5pner i Oslo -adressa.no", "Krigen bakteppe for kunsten", "- Hans beste noensinne", "For rastl\u00f8s til \u00e5 pensjonere seg"]}, {"field": "id", "value": "2dbcfdf8996997ab3bc0edadc73d5c2f965f0c7b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["st\u00e5", "utstilling", "bilder", "dag", "malerier", "malt", "kunst"]}, {"field": "kw-entity", "value": ["galleri brandstrup", "tjuvholmen", "kulturnytt", "picasso"]}, {"field": "kw-location", "value": ["stavanger", "trondheim", "oslo", "paris", "norge", "bod\u00f8"]}, {"field": "kw-pageclass", "value": "article"}, {"field": "kw-person", "value": ["\u00f8ivind storm bjerke", "charlie hebdo", "pahle bjerke", "mona pahle bjerke", "h\u00e5kon bleken"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10835632.ece/d4i525/ALTERNATES/w980-default/1Bleken.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fargerik Bleken \u00e5pner i Oslo"}, {"field": "og-type", "value": "article"}, {"field": "og-url", "value": "http://www.adressa.no/kultur/article10835641.ece"}, {"field": "pageclass", "value": ["article"]}, {"field": "publishtime", "value": "2015-04-09T13:30:50.000Z"}, {"field": "recs-articleid", "value": "10835641"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-04-09T13:30:50.000Z"}, {"field": "recs-rawtitle", "value": "Fargerik Bleken \u00e5pner i Oslo -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Han er 86 \u00e5r, men uten planer om \u00e5 trekke seg tilbake. Torsdag 9. april \u00e5pner en ny ustilling med H\u00e5kon Bleken p\u00e5 Galleri Brandstrup i Oslo."}, {"field": "thumbnail", "value": "http://content-thumbnail.cxpublic.com/content/thumbnail200x150/2dbcfdf8996997ab3bc0edadc73d5c2f965f0c7b.jpg?59602e29"}, {"field": "thumbnailfullheightdimensions", "value": "200x1338"}, {"field": "timestamp", "value": "2017-07-08T00:58:17.000Z"}, {"field": "title", "value": "Fargerik Bleken \u00e5pner i Oslo"}, {"field": "url", "value": "http://www.adressa.no/kultur/article10835641.ece"}, {"field": "urlhash", "value": "2dbcfdf8996997ab3bc0edadc73d5c2f965f0c7b"}], "score": 0.81501603, "siteId": "9222270286501375973", "id": "2dbcfdf8996997ab3bc0edadc73d5c2f965f0c7b"}

