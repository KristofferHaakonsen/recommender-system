{"fields": [{"field": "modifiedtime", "type": "time", "value": "2016-08-31T09:53:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Donald Trump", "Politikk", "Kommunikasjon"]}, {"field": "author", "value": ["toril aalberg", "professor", "institutt for sosiologi", "statsvitenskap", "ntnu"]}, {"field": "body", "value": ["Saken oppdateres.", "Populisme, er et stadig mer utbredt fenomen, og vi har etter hvert f\u00e5tt en del forskning som gj\u00f8r at vi forst\u00e5r egenskapene og organisering av populistiske partier, s\u00e5 vel som deres velgergrunnlag.", "S\u00e5 langt har forskningen imidlertid, dessverre, stort sett oversett hvordan de kommuniserer. Vi har lite systematisk kunnskap om hva som kjennetegner populistenes kommunikasjon, hvilken rolle mediene spiller, og hvordan velgerne blir p\u00e5virket av populistiske budskap.", "Dette til tross for at mange mener at nettopp populistene er spesielt avhengig av mediene og at de kommuniserer p\u00e5 en spesiell m\u00e5te.", "I en ny bok har forskere fra 24 europeiske land g\u00e5tt sammen om \u00e5 skape en oversikt over hva vi faktisk vet.", "Du m\u00e5 f\u00e5 med deg videoen med den heftige debatten om byutvikling i baksetet p\u00e5 en liten bil", "De populistiske partiene og kandidatene er mange og varierte, noe som blant annet illustreres i den p\u00e5g\u00e5ende amerikanske presidentvalgkampen ved at b\u00e5de Donald Trump og Bernie Sanders omtales som populister.", "I Norge har Sosialistisk Venstreparti blitt kalt populistisk, mens Fremskrittspartiet blir definert som et h\u00f8yreorientert populistiske parti. Med s\u00e5 ulike politiske standpunkt er det naturlig \u00e5 lure p\u00e5 hva populisme egentlig er og hva disse forskjellige partiene og kandidatene har til felles.", "I l\u00f8pet av det siste ti\u00e5ret har noen forskere pekt p\u00e5 at populisme m\u00e5 forst\u00e5s som en form for politisk kommunikasjon, enten som en spesiell kommunikasjonsstil eller et slags mentalt kart som brukes for \u00e5 analysere og oppfatte virkeligheten. Med en slik forst\u00e5else er det alts\u00e5 egenskaper ved selve budskapet som er populistisk, og ikke egenskaper ved avsenderen.", "Les ogs\u00e5 kommentaren: N\u00e5r frykten trumfer alt", "Forst\u00e5elsen av populisme som en kommunikasjonsstil har etter hvert f\u00e5tt en del oppmerksomhet. \u00c5rsaken til dette er at den p\u00e5 en god m\u00e5te hjelper oss \u00e5 skille mellom ulike typer populisme.", "Basert p\u00e5 en belgisk studie viste forskerne at tre dimensjoner bidro til \u00e5 skille mellom det de kalte komplett populisme, anti-elite populisme, ekskluderende populisme, og tom populisme.", "N\u00f8kkelkomponenten i alle populistiske budskap ligger i henvisningen til folket. Budskapet vektlegger at partiet eller politikeren snakker p\u00e5 vegne av \u00abvanlige folk\u00bb eller \u00abfolk flest\u00bb, og at det er i denne majoriteten av folket at samfunnets suverenitet ligger. Man antar at folket, det vil si majoriteten, har en felles vilje, med identiske interesser og verdier.", "Denne folkeviljen blir ofte antatt \u00e5 st\u00e5 i motsetning til interessene og verdiene til grupper som ikke representerer folket.", "Populistiske budskap vil derfor gjerne ogs\u00e5 inneholde elitekritikk og/eller angrep p\u00e5 ulike minoriteter.", "Sjekk ut kronikken til NTNU-professoren som mener Trump vil st\u00e5 sterkt ved presidentvalget", "Disse minoritetene og elitene blir ansett som u\u00e6rlige og umoralske, sammenlignet med den \u00e6rlige og anstendige majoriteten, som lider fordi det er elitenes og minoritetenes interesser som f\u00e5r gjennomslag.", "Disse buskapene kan kombineres p\u00e5 ulike m\u00e5ter og dermed bidra til \u00e5 skille mellom forskjellige typer eller grader av populisme.", "De fleste politiske partier vil for eksempel kunne benytte seg av den tomme formen for populisme, der de p\u00e5st\u00e5r at det er de som representerer folk flest, men uten at budskapet inneholder kritikk av minoriteter eller eliter.", "Den antielitistiske populismen, som henviser til folkeviljen og kritiserer det etablerte systemet og eliten, st\u00e5r typisk sterkere hos venstreorienterte partier, prim\u00e6rt fordi budskapet sjeldent angriper og ekskluderer minoriteter.", "Den ekskluderende populismen derimot, beskylder gjerne kulturelle, religi\u00f8se eller seksuelle minoriteter for \u00e5 skape store problemer for det anstendige folket, men uten at eliten kritiseres.", "Den sterkeste formen for populisme, den komplette populismen, inkluderer b\u00e5de angrep p\u00e5 eliten og ulike minoriteter. Ekskluderende og komplett populisme kjennetegner det politiske budskapet til de fleste av Europas h\u00f8yrepopulistiske partier.", "Ser vi p\u00e5 den rollen medienes spiller vis-\u00e0-vis populistiske partier og politikere avdekkes, i europeisk sammenheng, tre hovedm\u00f8nstre.", "Les hvordan Klaus Sonstad kaster seg inn i storhall-debatten", "For det f\u00f8rste har mediedekningen av disse partiene g\u00e5tt fra \u00e5 v\u00e6re sv\u00e6rt begrenset, til og bli ganske omfattende, ofte ansporet av stigende oppslutning p\u00e5 meningsm\u00e5lingene.", "Det andre hovedm\u00f8nsteret er at mye av den \u00f8kte mediedekningen best\u00e5r av negativ omtale. P\u00e5 grunn av antielitismen som kjennetegner mange populistiske budskap, vil imidlertid ikke en slik negativ dekning n\u00f8dvendigvis skade oppslutningen om de populistiske partiene eller kandidatene. En negativ mediedekning kan til og med ha en positiv effekt om mediedekningen kan brukes til \u00e5 illustrerer hvordan mediene er en del av eliten som \u00f8nsker \u00e5 angripe de som egentlig representerer folket.", "Et tredje hovedm\u00f8nster er at mye av den kritiske dekningen av partier og kandidater med populistiske budskap, er grunnet i en bekymring for tilstanden og utviklingen av demokratiet.", "M\u00e5ten mediene dekker og videreformidler populistiske budskap kan dermed spille en medvirkende rolle til fremveksten av populismen. Men mediene kan ogs\u00e5 selv i varierende grad, p\u00e5 selvstendig initiativ, fremme populistiske budskap eller \u00e5pne for populistisk borgerjournalistikk.", "PODCAST: H\u00f8r v\u00e5re kommentatorer snakke om mediekrise, burkini og Norges svar p\u00e5 Donald Trump", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "a4b6fbe2ffd1007cc05e219e96c8bae04df747d9b132f94fc09562c637918b2a"}, {"field": "createtime", "value": "2017-03-08T14:20:28.000Z"}, {"field": "description", "value": "Det er ikke egenskapene til Donald Trump, Bernie Sanders eller Nigel Farage som gj\u00f8r dem til populister, men egenskaper ved selve budskapet. Og media, de fungerer lett som nyttige idioter."}, {"field": "dominantimage", "value": "http://www.adressa.no/pluss/meninger/article13254987.ece/5oe3xz/ALTERNATES/w980-default/tb590e08.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aea19f233cf8bc35f0717ed590f35909a4b6e88f.jpg?59625b80"}, {"field": "dominantthumbnaildimensions", "value": "300x169"}, {"field": "heading", "value": "Hvordan kommuniserer populistene? -adressa.no"}, {"field": "id", "value": "aea19f233cf8bc35f0717ed590f35909a4b6e88f"}, {"field": "keyword", "value": ["Donald Trump", "Politikk", "Kommunikasjon"]}, {"field": "keywords", "value": "Donald Trump,Politikk,Kommunikasjon"}, {"field": "kw-category", "value": ["pluss", "meninger"]}, {"field": "kw-classification", "value": "law-government-and-politics"}, {"field": "kw-concept", "value": ["rolle mediene spiller", "populistiske budskap", "populisme", "populistisk", "parti", "populistiske parti"]}, {"field": "kw-entity", "value": ["donald trump og bernie sanders", "europas", "fremskrittspartiet", "sosialistisk venstreparti"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["klaus sonstad", "bernie sanders", "nigel farage", "donald trump"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13254987.ece/5oe3xz/ALTERNATES/w980-default/tb590e08.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvordan kommuniserer populistene?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/08/29/Hvordan-kommuniserer-populistene-13254988.ece"}, {"field": "pageclass", "value": ["article"]}, {"field": "publishtime", "value": "2016-08-29T19:46:32.000Z"}, {"field": "recs-articleid", "value": "13254988"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-08-29T19:46:32.000Z"}, {"field": "recs-rawtitle", "value": "Hvordan kommuniserer populistene? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Det er ikke egenskapene til Donald Trump, Bernie Sanders eller Nigel Farage som gj\u00f8r dem til populister, men egenskaper ved selve budskapet. Og media, de fungerer lett som nyttige idioter."}, {"field": "thumbnail", "value": "http://content-thumbnail.cxpublic.com/content/thumbnail200x150/aea19f233cf8bc35f0717ed590f35909a4b6e88f.jpg?59625b80"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-07-09T16:36:16.000Z"}, {"field": "title", "value": "Hvordan kommuniserer populistene?"}, {"field": "url", "value": "http://www.adressa.no/pluss/meninger/2016/08/29/Hvordan-kommuniserer-populistene-13254988.ece"}, {"field": "urlhash", "value": "aea19f233cf8bc35f0717ed590f35909a4b6e88f"}], "score": 0.7946859, "siteId": "9222270286501375973", "id": "aea19f233cf8bc35f0717ed590f35909a4b6e88f"}

