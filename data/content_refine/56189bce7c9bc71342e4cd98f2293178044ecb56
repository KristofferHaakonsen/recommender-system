{"fields": [{"field": "modifiedtime", "type": "time", "value": "2012-04-18T16:04:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "asbj\u00f8rn grav\u00e5s"}, {"field": "body", "value": ["Saken oppdateres.", "F\u00f8r februar er omme, skal Bunnpris-butikk nummer 130 v\u00e6re \u00e5pnet. Men Trond Lykke er sulten p\u00e5 mer, og sp\u00e5r at antallet om et \u00e5rs tid vil passere 150.", "- Det hender vi legger ned butikker, ogs\u00e5. I Vestfold hadde vi tre stykker p\u00e5 et tidspunkt, men da de ikke fikk det til, m\u00e5tte vi bare trekke oss ut. S\u00e5nt m\u00e5 man regne med. Om vi legger ned f\u00e6rre enn hver femte av butikkene vi \u00e5pner, er det bra, sier Trond Lykke (60 \u00e5r i dag) til Adresseavisen.", "Han er ikke lenger enehersker i I. K. Lykke/Bunnpris-imperiet. If\u00f8lge ham selv er daglig leder-funksjonene n\u00e5 likelig fordelt mellom Trond Lykke og eldstes\u00f8nnen Christian. Junior har ogs\u00e5 den st\u00f8rste aksjeposten i morselskapet. Til sammen kontrollerer far Trond og s\u00f8nnene Christian (31) og Ivar (27) n\u00e6rmere 60 prosent, mens resten er fordelt p\u00e5 seniors br\u00f8dre og fettere.", "- Christian bestemmer s\u00e5 mye han vil. Alle nye styreverv f\u00e5r han ta seg av, sier Trond Lykke.", "Han sikter til styrer i selskapene som st\u00e5r for driften av hver enkelt butikk, og som dermed blir mange i tallet. Ofte best\u00e5r styret av \u00e9n person.", "I. K. Lykke hadde interesser i 14 butikker da unge Trond begynte i familiefirmaet i 1968. Men \u00f8konomien i det da 138 \u00e5r gamle selskapet var ikke spesielt god. \u00c5ret etter ble b\u00e5de engrosforretningen og firmaets eiendom p\u00e5 Sorgenfri solgt.", "Det var som driver av Lykke-butikken p\u00e5 Angelltr\u00f8a fra 1969 Trond Lykke fikk pr\u00f8ve seg. Etter halvannet \u00e5rs brakketilv\u00e6relse kunne butikken ta i bruk et nybygg, og her ble det satset stort p\u00e5 kj\u00f8ttvarer. Ett \u00e5r kj\u00f8pte og videresolgte butikken s\u00e5 mye som 600 tonn slakt.", "- En spennende tid, erindrer Trond Lykke.", "Fagutdannelse hadde han ikke, men han var interessert i og leste seg til kunnskaper om kj\u00f8tt og ferskvarer. Han drev det s\u00e5 langt at han ble oldermann i byens p\u00f8lsemakerlaug og formann i den offentlige pr\u00f8venemnda for butikkslaktere i S\u00f8r-Tr\u00f8ndelag.", "Mat opptar ham fremdeles sterkt. Dagens 60-\u00e5rsjubilant er formann i matklubben Cha\u00eene des Rotisseurs. I helgene st\u00e5r han for matlagingen hjemme.", "- Det g\u00e5r i raffinerte retter, da?", "- Ikke n\u00f8dvendigvis. Det enkle er ofte det beste, vet du, sier Lykke.", "Pokeransiktet gj\u00f8r det umulig \u00e5 si om det er bevisst eller ikke n\u00e5r han siterer munnhellet Rema 1000 har gjort til sitt.", "Kj\u00f8ttspesialisten r\u00f8per at kveite, breiflabb og selvfisket, hjemmer\u00f8kt \u00e5l - i den rekkef\u00f8lgen - er det han liker aller best. Fiske bedriver han helst fra sommerresidensen p\u00e5 Tj\u00f8me, der han og familien hvert \u00e5r tilbringer to og en halv m\u00e5ned.", "Den travle forretningsmannen har i det hele tatt visst \u00e5 nyte livet - ikke minst friluftslivet. Som tidligere skiinstrukt\u00f8r er han medlem av Gr\u00e5kallgubbens forening. Alpinfrelst som Trond Lykke er, farter han regelmessig til Alpene. \u00d8sterrike er favorittlandet - Sveits blir for snobbete, betror han Adresseavisen.", "S\u00e5 snart feiringen av 60-\u00e5rsdagen er unnagjort, med 250 gjester i Britannia i kveld, b\u00e6rer det av g\u00e5rde til Torino-OL og senere ekte skiferie i St. Anton.", "I yngre \u00e5r befattet Trond Lykke seg ogs\u00e5 med politikk. Men han ga seg som aktiv etter to perioder i Trondheim bystyre, f\u00f8rst som varamedlem, etter hvert som fast m\u00f8tende.", "- Jeg l\u00e6rte mye som lokalpolitiker. Ikke minst satte jeg pris p\u00e5 \u00e5 bli kjent med mange flotte mennesker - ogs\u00e5 fra andre partier enn mitt eget, sier H\u00f8yre-mannen Lykke.", "De politiske familietradisjonene er sterke. Farfaren Ivar Lykke (1872-1949) var stortingsmann fra 1916, stortingspresident fra 1920 og statsminister fra 1926 til 1928. I dag sitter Christian Lykke i bystyret.", "Ivar Lykke jr., s\u00f8nn av rikspolitikeren, var sjef da s\u00f8nnen Trond tr\u00e5dte inn i familiefirmaet. Etter \u00e5 ha gjort Lykke Angelltr\u00f8a til en kjent og blomstrende butikk, ble Trond Lykke direkt\u00f8r i morselskapet i 1975. Tre \u00e5r senere avl\u00f8ste han faren som administrerende direkt\u00f8r i I. K. Lykke.", "Bunnpris-eventyret startet i 1981 - med omprofilering av dav\u00e6rende \u00d8ya Varehus (tidligere Tempo). Det ble snart flere av samme sort, men enn\u00e5 i 1987 var det ikke flere enn 20 Lykke-butikker - fordelt p\u00e5 konseptene Lykke, Kl\u00f8vermarked, Bunnpris og Lavpris.", "- Veksten kom da vi bestemte oss for \u00e5 \u00e5pne butikker utenfor Trondheim, sier Trond Lykke. S\u00e6rlig nord for hjembyen, opp gjennom Nord-Norge, skj\u00f8t det opp nye gul-svarte butikker. En barriere ble brutt da Oslo tidlig i 2002 fikk den f\u00f8rste Bunnpris-butikken s\u00f8r for Dovre - p\u00e5 Blindern. Utp\u00e5 h\u00f8sten samme \u00e5r passerte antall Bunnpris 80, mens nummer 100 ble \u00e5pnet i fjor. Hele kjeden omsatte for 2,7 milliarder kroner i 2005, og Lykke f\u00f8ler seg trygg p\u00e5 at tre milliarder blir n\u00e5dd i \u00e5r.", "Kjent - og delvis fryktet - ble Lykke og hans Bunnpris-stab ogs\u00e5 som forkjempere for kvelds- og s\u00f8ndags\u00e5pne butikker. I ettertid er det bare \u00e5 konstatere at deres oppfatning av hva publikum er tjent med, har vunnet frem. Bedre enn noen annen kjede har Bunnpris tilpasset seg rigor\u00f8se regler for s\u00f8ndagshandel med dagligvarer. Brustad-buene med Bunnpris-skilt p\u00e5 er mange.", "- Det var verre \u00e5 bli 50 \u00e5r, konstaterer Trond Lykke like f\u00f8r 60-\u00e5rsdagen.", "N\u00e5 som eldstes\u00f8nnen avlaster ham i ledelsen av konsernet, f\u00e5r han blant annet mer tid til \u00e5 kose seg med de fem barnebarna.", "- Det morsomste man kan tenke seg. Dette er livets dessert! sier Trond Lykke om samv\u00e6ret med ungene."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "5e91badd4f583664747548b069109f07ab23bf2f616ae8bf37797f109f1e100b"}, {"field": "createtime", "value": "2016-01-21T16:31:19.000Z"}, {"field": "description", "value": "Som femte generasjons etterkommer av Iver Knudsen Lykke m\u00e5tte det bli kj\u00f8pmann av Trond Lykke. Det er likevel som kjede-bygger han har skapt seg et navn."}, {"field": "dominantimage", "value": "http://www.adressa.no/incoming/article1156551.ece5/ALTERNATES/w980-default/Lykke60aar2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/56189bce7c9bc71342e4cd98f2293178044ecb56.jpg?5988b446"}, {"field": "dominantthumbnaildimensions", "value": "300x169"}, {"field": "heading", "value": ["Lykke-treff med Bunnpris -adressa.no", "Selvl\u00e6rt i kj\u00f8tt", "Mat- og skiglad", "Politikk i blodet", "25 \u00e5rs eventyr", "Brustad-buer"]}, {"field": "id", "value": "56189bce7c9bc71342e4cd98f2293178044ecb56"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["butikk", "dag"]}, {"field": "kw-entity", "value": ["tempo", "kl\u00f8vermarked", "gr\u00e5kallgubbens", "sorgenfri", "rema 1000", "h\u00f8yre", "bunnpris og lavpris", "blindern", "lykke", "cha\u00eene des rotisseurs", "i. k. lykke", "lykke angelltr\u00f8a", "\u00f8ya varehus", "adresseavisen", "alpene", "bunnpris 80", "britannia"]}, {"field": "kw-location", "value": ["torino", "vestfold", "s\u00f8r-tr\u00f8ndelag", "oslo", "nord-norge", "trondheim", "dovre", "tj\u00f8me"]}, {"field": "kw-pageclass", "value": "article"}, {"field": "kw-person", "value": ["trond lykke", "st. anton", "christian lykke", "ivar lykke", "iver knudsen lykke"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1156551.ece5/ALTERNATES/w980-default/Lykke60aar2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lykke-treff med Bunnpris"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article612959.ece"}, {"field": "pageclass", "value": ["article"]}, {"field": "publishtime", "value": "2006-02-02T18:36:02.000Z"}, {"field": "recs-articleid", "value": "2058714"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2006-02-02T18:36:02.000Z"}, {"field": "recs-rawtitle", "value": "Lykke-treff med Bunnpris -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Som femte generasjons etterkommer av Iver Knudsen Lykke m\u00e5tte det bli kj\u00f8pmann av Trond Lykke. Det er likevel som kjede-bygger han har skapt seg et navn."}, {"field": "thumbnail", "value": "http://content-thumbnail.cxpublic.com/content/thumbnail200x150/56189bce7c9bc71342e4cd98f2293178044ecb56.jpg?5988b446"}, {"field": "thumbnailfullheightdimensions", "value": "200x1892"}, {"field": "timestamp", "value": "2017-08-07T18:41:10.000Z"}, {"field": "title", "value": "Lykke-treff med Bunnpris"}, {"field": "url", "value": "http://www.adressa.no/nyheter/trondheim/article612959.ece"}, {"field": "urlhash", "value": "56189bce7c9bc71342e4cd98f2293178044ecb56"}], "score": 0.8387493, "siteId": "9222270286501375973", "id": "56189bce7c9bc71342e4cd98f2293178044ecb56"}

