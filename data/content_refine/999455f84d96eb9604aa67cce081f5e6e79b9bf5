{"fields": [{"field": "modifiedtime", "type": "time", "value": "2012-04-23T09:59:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De sm\u00e5 lokale produksjonsgartneriene forsvinner i Trondheim. I fjor h\u00f8st ble Prestenget gartneri lagt ned for godt. Snart er det bare to produksjonsgartnerier igjen i Trondheim, Ekra p\u00e5 Leinstrand og Drivstua i Tyholtveien. For ikke s\u00e5 mange \u00e5r siden var det flere gartnerier i hver en bydel i Trondheim.", "Kombinasjonen stadig lavere pris p\u00e5 de gr\u00f8nne varene og h\u00f8yere kostnader er \u00e5rsaken til at trondheimsgartnerne gir opp og overlater markedet til store plantefabrikker p\u00e5 \u00d8stlandet og import fra Danmark og Holland. Drivhustomtene blir det bygd bolighus p\u00e5 om ikke lenge.", "Ingen fortjeneste", "- Det er kjedene som r\u00e5r. De presser prisene hele tiden, og vi har lite og ingenting igjen for arbeidet vi gj\u00f8r, sier gartner Torfinn \u00d8rdal.", "At Plantasjen etablerte seg i Trondheim, bidro ogs\u00e5 til at prisene ble presset, mener han. Torfinn \u00d8rdal tok over familiebedriften \u00d8rdal Gartneri i 1979. Faren hans startet i 1946, i drivhus som hadde v\u00e6rt i familiens eie helt siden 1906.", "\u00d8rdal vil opprettholde driften frem til julehandelen. Da er det definitivt slutt i drivhusene p\u00e5 Nardo.", "Eggens Gartneri p\u00e5 Jakobsli stenger allerede til sommeren. Det har v\u00e6rt drevet av Eggen-familien siden 1930-tallet. Fem ansatte mister jobben.", "- Kjedene tar over. Det er bare \u00e5 v\u00e6re realistisk og se det i \u00f8ynene for oss som produserer i det sm\u00e5, sier gartner Gunnar Eggen.", "Han planlegger \u00e5 legge den 12 m\u00e5l store eiendommen ut for tomtesalg n\u00e5r drivhusene er borte.", "Prestenget gartneri p\u00e5 Ranheim lukket etter sommersesongen i fjor.", "- Alt gikk imot oss. N\u00e5r du ikke f\u00e5r noen ting igjen for arbeidet, mister du etter hvert b\u00e5de arbeidslyst og p\u00e5gangsmot, som er et must i et s\u00e5pass spesielt yrke som gartneryrket, sier Roar Gabrielsen.", "Faren hans, Reidar Gabrielsen startet familiegartneriet rundt 1950.", "- Hans livsverk er lagt i grus, sier Roar Gabrielsen.", "Han driver for tiden og rydder eiendommen med tanke p\u00e5 \u00e5 selge boligtomter.", "Anderssons Gartneri p\u00e5 Ranheim (grunnlagt 1956) la ned til jul i fjor.", "- D\u00e5rlig pris p\u00e5 plantene, kombinert med h\u00f8ye str\u00f8mpriser var tungen p\u00e5 vektsk\u00e5len, sier gartner Per-Arne Johnsen.", "I likhet med \u00d8rdal hadde han investert forholdsvis mye i nytt, moderne gartneri for \u00e5 klare den knallharde konkurransesituasjonen som oppsto da de store kjedene kom og begynte \u00e5 presse prisene.", "- Vi sluttet med potteplanter og begynte med roser. Men roseproduksjon krever enda mer lys, og det ble til slutt str\u00f8mprisene som tok knekken p\u00e5 oss, sier Johnsen."]}, {"field": "category0", "value": "nyheter"}, {"field": "contenthash", "value": "cf7a49b5543f401799ba21acc57cbd3aa1fee85f58a0ce6819e3577427a7f310"}, {"field": "createtime", "value": "2017-07-15T07:46:42.000Z"}, {"field": "description", "value": "Etter nesten hundre \u00e5r i gartneribransjen legger \u00d8rdal gartneri ned i l\u00f8pet av \u00e5ret. Ogs\u00e5 Eggens og Anderssons gartnerier er snart en saga blott."}, {"field": "dominantimage", "value": "http://www.adressa.no/incoming/article1023849.ece5/ALTERNATES/w980-default/ver2%20%C3%B8rdahl"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/999455f84d96eb9604aa67cce081f5e6e79b9bf5.jpg?5969c862"}, {"field": "dominantthumbnaildimensions", "value": "300x169"}, {"field": "heading", "value": "Gartnere lukes ut av markedet -adressa.no"}, {"field": "id", "value": "999455f84d96eb9604aa67cce081f5e6e79b9bf5"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["pris", "trondheim", "gartner", "presse prisene", "gartnere lukes", "gartneri"]}, {"field": "kw-entity", "value": ["danmark og holland", "tyholtveien", "\u00f8stlandet", "plantasjen", "\u00f8rdal", "\u00f8rdal gartneri", "ranheim", "eggens og anderssons", "nardo", "leinstrand og drivstua", "jakobsli", "prestenget", "ekra"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["torfinn \u00f8rdal", "roar gabrielsen", "reidar gabrielsen", "gunnar eggen", "per-arne johnsen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1023849.ece5/ALTERNATES/w980-default/ver2%20%C3%B8rdahl"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gartnere lukes ut av markedet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article25214.ece"}, {"field": "pageclass", "value": ["article"]}, {"field": "publishtime", "value": "2004-03-19T05:57:47.000Z"}, {"field": "recs-articleid", "value": "2506628"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-03-19T05:57:47.000Z"}, {"field": "recs-rawtitle", "value": "Gartnere lukes ut av markedet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Etter nesten hundre \u00e5r i gartneribransjen legger \u00d8rdal gartneri ned i l\u00f8pet av \u00e5ret. Ogs\u00e5 Eggens og Anderssons gartnerier er snart en saga blott."}, {"field": "thumbnail", "value": "http://content-thumbnail.cxpublic.com/content/thumbnail200x150/999455f84d96eb9604aa67cce081f5e6e79b9bf5.jpg?5969c862"}, {"field": "thumbnailfullheightdimensions", "value": "200x867"}, {"field": "timestamp", "value": "2017-07-15T07:46:42.000Z"}, {"field": "title", "value": "Gartnere lukes ut av markedet"}, {"field": "url", "value": "http://www.adressa.no/nyheter/article25214.ece"}, {"field": "urlhash", "value": "999455f84d96eb9604aa67cce081f5e6e79b9bf5"}], "score": 1.0442634, "siteId": "9222270286501375973", "id": "999455f84d96eb9604aa67cce081f5e6e79b9bf5"}

