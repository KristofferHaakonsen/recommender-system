{"fields": [{"field": "modifiedtime", "type": "time", "value": "2012-04-24T11:29:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da visste vi alle at det stod om sekunder, enten den ene eller den andre veien. Da visste vi at Harri Kirvisnemi eller Bj\u00f8rn D\u00e6hlie eller Savjalov eller Mieto eller Magnusson eller hva de het alle sammen, at de m\u00e5tte passe seg. Vi h\u00f8rte det p\u00e5 radioen, og H\u00e5kon Brusveen var mannen som kunne fortelle oss det. Han kunne si om'n Oddvar var sliten eller om han var pigg og om hvordan hans kliv i bakken var i forhold til Mietos eller Magnussons eller Kirvesniemis.", "I dag fyller Oddvar Br\u00e5", "50 \u00e5r.", "Han har det s\u00e5 travelt at 50-\u00e5rsdagen kommer litt ubeleilig. For han har konfirmasjon til v\u00e5ren og han bygger hytte p\u00e5 R\u00f8ros og han har v\u00e6rt s\u00e5 mye borte at han skulle kanskje v\u00e6rt med datteren sin til Peter Wessel Cup i Larvik.", "Men, p\u00e5 den annen side: Han liker oppmerksomheten fordi det viser at noen setter pris p\u00e5 ham og \u00f8nsker \u00e5 markere begivenheten litt ekstra.", "Adresseavisen hadde i grunnen bare tre sp\u00f8rsm\u00e5l til ham da vi m\u00f8ttes til et flyktig f\u00f8dselsdagsintervju p\u00e5 skistadion p\u00e5 Nilsbyen onsdag formiddag. To av dem tar vi n\u00e5. Det siste sparer vi til litt seinere:", "- N\u00e5r gikk du, og hvilken plassering fikk du i ditt siste skirenn du deltok i?", "- \u00c5, det e' det enkelt \u00e5 svar' p\u00e5. Det va' klubbmesterskapet i Leik i fjor, og det vann e.", "- Og n\u00e5r g\u00e5r du din neste konkurranse?", "- \u00c5, e tvile p\u00e5 at det bli' noe skirenn p\u00e5 me' i \u00e5r. Huss p\u00e5 at e har g\u00e5tt 45 daga p\u00e5 kr\u00f8kka.", "- S\u00e5 det g\u00e5r mot den f\u00f8rste vinteren uten en eneste konkurranse for Oddvar Br\u00e5? Jaja, du er jo blitt 50 . . .", "- N\u00e5h, det kan jo hende e' sleng me' med i Kromgruverennet i p\u00e5ska, sa Oddvar.", "Det kan ansees som en p\u00e5melding, det.", "For noen \u00e5r siden var det klart for Vassfjellet Rundt. Adresseavisen hadde tenkt \u00e5 skrive om Oddvar, som heller ikke p\u00e5 det tidspunktet hadde lagt konkurransekarrieren bort, s\u00e5 vi ringte ham og spurte.", "- N\u00e5hh, sa han.", "- E ha brista n\u00e5nn ribben, og kan ikke konkurrer', sa han.", "Dette var en torsdag. I mandagsavisa sto det at Br\u00e5 var blitt nummer fire i Vassfjellet Rundt.", "En annen gang - etter at Oddvar for lengst var pass\u00e9 (?!) som skil\u00f8per p\u00e5 toppniv\u00e5, fikk fotograf Morten Antonsen i Adresseavisen klar beskjed av sin medbragte sportsjournalist da Oddvar kom fossende \u00abneri bakkom\u00bb under et renn i Selbu:", "- Legg bort kameraet n\u00e5. Ta det heller fram n\u00e5r de store kanonene kommer!", "Antonsen fulgte ordre. Da han kom til m\u00e5l og skulle fotografere vinneren p\u00e5 podiet hadde Oddvar dusjet og reist for lenge siden etter en ny seier. Det er mange s\u00e5nne anekdoter. Om hvordan det for eksempel var om \u00e5 gj\u00f8re \u00e5 komme f\u00f8rst til m\u00e5l i sesongpremieren i \u00d8rsta p\u00e5 80-tallet, om ikke annet for \u00e5 f\u00e5 velge premie f\u00f8rst, slik at man unngikk \u00e5 sitte igjen med flaggstanga som en velvillig giver hadde orget for arrang\u00f8ren.", "Det er ikke s\u00e5 mange skil\u00f8pere som har gitt oss s\u00e5 mye forskjellig som Oddvar Br\u00e5. Han viste oss for eksempel at kongefamilien i enkelte situasjoner kan oppf\u00f8re seg helt som oss andre. Det var den februardagen i 1982 da han og Savjalov sloss s\u00e5 sn\u00f8en spruta fra Gratishaugen og inn. Da s\u00e5 vi Sonja st\u00e5 og neglebite som ei helt vanlig sportsidiotisk kjerring inne ved m\u00e5l. Og da l\u00e5 folk som senere er blitt ansvarlige ledere i Adresseavisen, p\u00e5 gulvet foran tv-apparatet i redaksjonen og vred seg og hylte. Da fikk vi en ny tidsregning.", "Hvor var du da Br\u00e5 brakk staven? spurte vi hverandre.", "Alle har et svar p\u00e5 det. Skipresidenten p\u00e5 Fiji-\u00f8yene fortalte Adresseavisen en gang at han l\u00e5 i sv\u00f8mmebassenget sitt akkurat da. Det var f\u00f8rste gangen at folk fikk \u00f8ynene opp for en annen spenning enn den som l\u00e5 i \u00e5 se sekundene tikke av g\u00e5rde mens tv-bildet hvilte p\u00e5 en granlegg. Langrenn ble en duell \u00e1 la engelsk 1. divisjon. Det var dramatikk, knall og fall og stavbrekk og en innbitt kamp til siste tiendedel, og lenge etter ogs\u00e5. L\u00f8pet var ikke ferdig f\u00f8r juryen hadde sittet i m\u00f8te.", "Og sp\u00f8r du'n Oddvar n\u00e5r du m\u00f8ter ham en dag i l\u00f8ypene ved Nilsbyen denne uka om \u00abat n\u00e5, s\u00e5 mange \u00e5r etter, kan du vel innr\u00f8mme at Savjalov var \u00f8rlite foran deg i m\u00e5l?\u00bb s\u00e5 er jeg ganske sikker p\u00e5 at svaret er som f\u00f8lger:", "- N\u00e5\u00e5hhh . . ., e va' f\u00f8sst, ja!", "Det var umulig \u00e5 sl\u00e5 denne mannen.", "Mange synes det er vemodig \u00e5 runde et s\u00e5pass definitivt tall som 50 \u00e5r. Livet kan aldri komme riktig tilbake, liksom. Det er ikke s\u00e5 mye som tyder p\u00e5 at Oddvar Br\u00e5 har tenkt den tanken. Som mange andre moderne 50-\u00e5ringer, s\u00e5 er fyren sm\u00e5barnsfar - ikke bestefar. Denne dagen, i Nilsbyen, gikk han seg p\u00e5 sin egen seks \u00e5r gamle s\u00f8nn i l\u00f8ypene. \u00c5smund Oddvarson Br\u00e5 var ute med barnehagegjengen sin, slik de er hver dag om vinteren (og sommeren ogs\u00e5). Det ble et godt lite m\u00f8te i mars-skogen f\u00f8r \u00c5smund gikk inn og Oddvar ut. Det er barnehagen som har l\u00e6rt \u00c5smund \u00e5 g\u00e5 p\u00e5 ski.", "Det verste som har skjedd denne vinteren, sett med Oddvars \u00f8yne, er at vennen og konkurrenten gjennom mange \u00e5r, Harri Kirvesniemi, ble tatt for juks og fors\u00f8kte \u00e5 lyge seg ut av knipa. Den som s\u00e5 Oddvar uttale seg om skandalen p\u00e5 tv kunne se at t\u00e5rene ikke var langt unna. Det var rett og slett ikke til \u00e5 tro. Langrenn har mistet dyden. Man kan nevne uridretten i samme \u00e5ndedrag som sykling og kulest\u00f8ting og vektl\u00f8fting uten \u00e5 ta for hardt i.", "N\u00e5 st\u00e5r ikke H\u00e5kon Brusveen ved grana si ute p\u00e5 40 kilometer mer. Bj\u00f8rn D\u00e6hlie legger opp. Svenskene kommer tilbake. Ville Vesten er ikke som f\u00f8r.", "Men vil du, kan du stille deg p\u00e5 skibrua p\u00e5 Nilsbyen en sn\u00f8tung vinterdag og speide nedover bakken. Og da kan det hende du f\u00e5r se det H\u00e5kon Brusveen ofte s\u00e5. Det kan hende Oddvar sk\u00f8yter fram neri bakkom, i sin lett karakteristiske stil (hvordan n\u00e5 den var?). Da kan du tenke at Norge har hatt mange skikonger gjennom tidene, og at mange av dem har markert seg s\u00e5pass at de har v\u00e6rt skikonger ogs\u00e5 etter at de la opp som aktive p\u00e5 topplan. Men uansett hvordan du bed\u00f8mmer dem og etter hvilke kriterier du regner:", "Ingen er st\u00f8rre enn Oddvar Br\u00e5.", "Slik er det bare.", "S\u00e5 var det det siste sp\u00f8rsm\u00e5let til Br\u00e5. Det som skal stilles p\u00e5 bakgrunn av alle melloml\u00f8sningene i norsk langrenn de siste ti \u00e5rene. Br\u00e5ten, R\u00f8ste, Andersen, Mundal, Mikkelsplass. De er kommet og g\u00e5tt i p\u00e5vente av den l\u00f8sningen alle dr\u00f8mmer om:", "- Hvorfor i all verden er ikke du landslagssjef i langrenn, Oddvar Br\u00e5?", "- N\u00e5\u00e5\u00e5h, det e det enkelt \u00e5 svar p\u00e5. Det e famili\u00e6re \u00e5rsaka.", "Et uangripelig svar. Men skal vi gi oss med det?"]}, {"field": "category0", "value": "sport"}, {"field": "contenthash", "value": "80bf5fb147a24323f84cc0c4c8c30d32112148a5f7cf8b4b80afe1bac5c3f259"}, {"field": "createtime", "value": "2016-01-02T15:51:09.000Z"}, {"field": "description", "value": "- Je k\u00e6inn sj\u00e5'n neri bakkom! sa H\u00e5kon Brusveen.Da visste vi alle at Oddvar hadde det travelt."}, {"field": "dominantimage", "value": "http://www.adressa.no/incoming/article1030579.ece5/ALTERNATES/w980-default/ver2%20oddvar_br%C3%A5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0a102fc3201b35d69c86194811172e531128b8df.jpg?596fb6db"}, {"field": "dominantthumbnaildimensions", "value": "300x169"}, {"field": "heading", "value": "- No kj\u00e6m'n Oddvar -adressa.no"}, {"field": "id", "value": "0a102fc3201b35d69c86194811172e531128b8df"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["langrenn", "neri bakkom", "lenge", "svar", "m\u00e5l", "m\u00f8te", "dag", "adressa", "vinteren"]}, {"field": "kw-entity", "value": ["kromgruverennet", "sonja", "kirvesniemis", "oddvar", "r\u00f8ste", "gratishaugen", "leik", "magnusson", "mundal", "andersen", "br\u00e5", "mieto", "savjalov", "vesten", "mikkelsplass", "adresseavisen", "vassfjellet rundt", "nilsbyen"]}, {"field": "kw-location", "value": ["r\u00f8ros", "selbu", "\u00f8rsta", "larvik", "norge", "fiji"]}, {"field": "kw-pageclass", "value": "article"}, {"field": "kw-person", "value": ["peter wessel cup", "h\u00e5kon brusveen", "harri kirvesniemi", "oddvar br\u00e5", "harri kirvisnemi", "\u00e5smund oddvarson br\u00e5", "morten antonsen", "bj\u00f8rn d\u00e6hlie"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1030579.ece5/ALTERNATES/w980-default/ver2%20oddvar_br%C3%A5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- No kj\u00e6m'n Oddvar"}, {"field": "og-type", "value": "article"}, {"field": "og-url", "value": "http://www.adressa.no/sport/article287871.ece"}, {"field": "pageclass", "value": ["article"]}, {"field": "publishtime", "value": "2001-03-15T23:00:00.000Z"}, {"field": "recs-articleid", "value": "2968694"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2001-03-15T23:00:00.000Z"}, {"field": "recs-rawtitle", "value": "- No kj\u00e6m'n Oddvar -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "- Je k\u00e6inn sj\u00e5'n neri bakkom! sa H\u00e5kon Brusveen.Da visste vi alle at Oddvar hadde det travelt."}, {"field": "thumbnail", "value": "http://content-thumbnail.cxpublic.com/content/thumbnail200x150/0a102fc3201b35d69c86194811172e531128b8df.jpg?596fb6db"}, {"field": "thumbnailfullheightdimensions", "value": "200x1800"}, {"field": "timestamp", "value": "2017-07-19T19:45:31.000Z"}, {"field": "title", "value": "- No kj\u00e6m'n Oddvar"}, {"field": "url", "value": "http://www.adressa.no/sport/article287871.ece"}, {"field": "urlhash", "value": "0a102fc3201b35d69c86194811172e531128b8df"}], "score": 0.8959389, "siteId": "9222270286501375973", "id": "0a102fc3201b35d69c86194811172e531128b8df"}

