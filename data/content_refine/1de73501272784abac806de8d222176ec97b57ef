{"fields": [{"field": "modifiedtime", "type": "time", "value": "2012-06-20T11:22:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Adresseavisen m\u00f8ter de to investorene p\u00e5 jernbanestasjonen p\u00e5 Stj\u00f8rdal. De vil ikke st\u00e5 fram med navn. De sier det rett og slett er for flaut.", "- Vi er grundig lurt. Det er ikke noe man har lyst til at alle skal vite, konstaterer den yngste av dem.", "\u00abJeg stoler p\u00e5 Lloyds\u00bb", "De har med seg alle dokumentene i saken. Dokumentene som viser at de i fjor sommer involverte seg i Maz Kahn sitt gullmyntprosjekt som skulle gi enorm avkastning. Mannen som rekrutterte de to er Trondheims-mannen Kjell Hornslien - som gjennom sitt eget firma Precious Investment var salgsagent for Maz Kahn i Norge. Hornslien rekrutterte tidlig Oddvar Br\u00e5 - b\u00e5de som investor - men ogs\u00e5 som lokkedue i forhold til andre investorer. I den f\u00f8rste forseggjorte brosjyren pensjonistene fra Stj\u00f8rdal fikk, st\u00e5r det en erkl\u00e6ring fra det gamle skiesset: \u00abJeg stoler p\u00e5 Lloyds & Associates sin evne til \u00e5 ivareta mine interesser og dermed presse frem de beste prisene ved handler med edelt metall.\u00bb", "Ble storkunde", "De to eldre herrene var i fjor h\u00f8st med p\u00e5 et m\u00f8te p\u00e5 Torgkvartalet p\u00e5 Stj\u00f8rdal. Da hadde de f\u00e5tt i oppdrag \u00e5 rekruttere nye klienter i sin omgangskrets.", "- Br\u00e5 var der da - p\u00e5 Torgkvartalet. De tok den der med hvor vi var n\u00e5r Br\u00e5 brakk staven, forteller den eldste og smiler litt beskjemmet.", "- Jeg husker at Br\u00e5 sa han hadde investert og tjent mye penger. Og Hornslien var en meget presentabel mann - meget tillitvekkende. Men ingen av de vi hadde tatt med oss gikk inn i prosjektet. Det kan de takke for n\u00e5.", "Den eldste gikk inn med over 100 000. Den yngste vel 20 000. If\u00f8lge dem ble gevinstene de fikk p\u00e5 papiret etter hvert reinvestert uten at de ga klarsignal.", "- Hvorfor 100 000 kroner - det er veldig mye penger?", "- Du skj\u00f8nner - hvis man \u00f8kte til 100 000 ble man storkunde og fortjenesteraten steg tilsvarende. 38 prosent avkastning skulle jeg f\u00e5. Vi er noen dumme gamlinger, smiler mannen.", "VIP-behandling", "De forteller at de ble behandlet som storkarer - og fikk det bestemte inntrykk at de var sv\u00e6rt heldige som fikk v\u00e6re med. VIP-invitasjoner til Nedre Elvehavn med kaffe avec h\u00f8rte ogs\u00e5 med. Og brosjyrene de eldre mennene kan vise Adresseavisen understreker at det ikke er spart noe p\u00e5 form og layout. Pent papir og mye gull pryder brosjyrene. Og p\u00e5 slutten av fjor\u00e5ret kom et nytt tilbud fra Hornslien. Da var det slutt p\u00e5 \u00e5 investere i mynter. De to troppet opp p\u00e5 Nedre Elvehavn for \u00e5 bli informert om Reserva de Miraflores; boligprosjektet p\u00e5 Marbella som ogs\u00e5 skulle gi enorm avkastning. De to hadde flere m\u00f8ter om dette prosjektet - p\u00e5 det ene m\u00f8tet var selveste Maz Kahn med. Da de kom p\u00e5 Nedre Elvehavn ble de utstyrt med glorete t-skjorter og golfballer!", "- Jeg har golfballene enn\u00e5. Men jeg spiller jo ikke golf, bemerker den yngste.", "- Jeg har bodd i Spania lenge - klarte ikke \u00e5 fatte at man skulle f\u00e5 slik avkastning p\u00e5 prosjektet. Jeg ble mistenksom og kritisk. Da Kahn merket at vi var kritiske, gadd han ikke mer. Han bare gikk, forteller den eldste.", "M\u00e5tte ut med 150 000 til", "Skulle de v\u00e6re med videre m\u00e5tte de reinvestere de pengene de fra f\u00f8r hadde investert. I tillegg m\u00e5tte de investere friske 150 000 kroner.", "- Det var ikke aktuelt. S\u00e5 mye penger har vi ikke uansett.", "- Men vi f\u00f8lte et stort press. Vebj\u00f8rn Rodal var der ogs\u00e5. Han er en s\u00e5 fin mann. Vi hadde veldig tiltro til han. Han fortalte at han hadde investert veldig mye selv. Og s\u00e5 sa de det var f\u00e5 leiligheter igjen. Men vi sa heldigvis nei den gangen, bemerker den eldste.", "- Jeg lurer p\u00e5 hvordan de klarte \u00e5 f\u00e5 med seg Rodal og Br\u00e5, sier yngstemann.", "Oppslag i Adresseavisen fikk de to til \u00e5 ane ur\u00e5d og de ba om \u00e5 f\u00e5 ta ut pengene de hadde investert. I februar f\u00e5r de lovnad om at pengene skal inn p\u00e5 konto 7. mai. Brevet er underskrevet Maz Kahns h\u00f8yre h\u00e5nd i Norge, Simon Ottersland - da som international sales manager i Lloyds & Accosiates. Men ingen penger kommer.", "Verst \u00e5 f\u00f8le seg dum", "Plutselig ble det ogs\u00e5 sv\u00e6rt vanskelig \u00e5 komme i kontakt med Kjell Hornslien som var deres kontakt. Og de ser i avisene at HK Inversiones g\u00e5r konkurs.", "- Det verste er nesten at jeg f\u00f8ler meg s\u00e5 dum. S\u00e5 lettlurt. Jeg har penger slik at jeg klarer meg. Men det blir ikke noe reising p\u00e5 meg. Og arven etter meg blir ikke s\u00e5 stor som den skulle. Men d\u00f8trene mine synes mest synd i meg, sier den eldste.", "- Jeg kan bare glemme \u00e5 bygge garasje, tilf\u00f8yer den yngste.", "- Regner dere med at pengene er tapt?", "- Ja, svarer han som satset 100 000.", "- Men kanskje kan vi f\u00e5 litt? h\u00e5per den yngste."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "961c88188428b89d87e8817fee2f0ade02815707d6b4d3b5fa4bd661c7ad5a31"}, {"field": "createtime", "value": "2017-05-01T03:08:35.000Z"}, {"field": "description", "value": "7. mai skulle pengene v\u00e6rt p\u00e5 kontoen. N\u00e5 er de to pensjonistene fra Stj\u00f8rdal overbevist om at alle sparepengene deres er tapt til Maz Kahn."}, {"field": "dominantimage", "value": "http://www.adressa.no/incoming/article1085569.ece5/ALTERNATES/w980-default/ver2%20svindelsak12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1de73501272784abac806de8d222176ec97b57ef.jpg?5991d20c"}, {"field": "dominantthumbnaildimensions", "value": "300x169"}, {"field": "heading", "value": "- Vi var lettlurte, gamle pensjonister -adressa.no"}, {"field": "id", "value": "1de73501272784abac806de8d222176ec97b57ef"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["enorm avkastning", "penger", "gamle pensjonister", "yngste", "investert", "mann"]}, {"field": "kw-entity", "value": ["accosiates", "nedre elvehavn", "associates", "rodal og br\u00e5", "trondheims", "torgkvartalet", "maz kahn", "precious investment", "adresseavisen", "reserva de miraflores", "inversiones"]}, {"field": "kw-location", "value": ["lloyds", "marbella", "stj\u00f8rdal", "norge", "spania"]}, {"field": "kw-pageclass", "value": "article"}, {"field": "kw-person", "value": ["oddvar br\u00e5", "simon ottersland", "vebj\u00f8rn rodal", "kjell hornslien"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1085569.ece5/ALTERNATES/w980-default/ver2%20svindelsak12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi var lettlurte, gamle pensjonister"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article15110.ece"}, {"field": "pageclass", "value": ["article"]}, {"field": "publishtime", "value": "2004-06-21T04:00:00.000Z"}, {"field": "recs-articleid", "value": "895305"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2004-06-21T04:00:00.000Z"}, {"field": "recs-rawtitle", "value": "- Vi var lettlurte, gamle pensjonister -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "7. mai skulle pengene v\u00e6rt p\u00e5 kontoen. N\u00e5 er de to pensjonistene fra Stj\u00f8rdal overbevist om at alle sparepengene deres er tapt til Maz Kahn."}, {"field": "thumbnail", "value": "http://content-thumbnail.cxpublic.com/content/thumbnail200x150/1de73501272784abac806de8d222176ec97b57ef.jpg?5991d20c"}, {"field": "thumbnailfullheightdimensions", "value": "200x1224"}, {"field": "timestamp", "value": "2017-08-14T16:38:36.000Z"}, {"field": "title", "value": "- Vi var lettlurte, gamle pensjonister"}, {"field": "url", "value": "http://www.adressa.no/nyheter/okonomi/article15110.ece"}, {"field": "urlhash", "value": "1de73501272784abac806de8d222176ec97b57ef"}], "score": 0.78632814, "siteId": "9222270286501375973", "id": "1de73501272784abac806de8d222176ec97b57ef"}

