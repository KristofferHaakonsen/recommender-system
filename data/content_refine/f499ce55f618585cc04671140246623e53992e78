{"fields": [{"field": "modifiedtime", "type": "time", "value": "2017-03-07T08:56:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sprek", "Trening", "S\u00f8vn", "Kropp"]}, {"field": "author", "value": "silje dyregrov"}, {"field": "body", "value": ["Saken oppdateres.", "Klokken har nettopp passert 10, men Monika Olsen (28) er for lengst ferdig med dagens trenings\u00f8kt.", "\u2013 Jeg og samboeren var p\u00e5 trening klokken 06 i dag. Det var en god start p\u00e5 dagen, sier Olsen.", "Men for et \u00e5r siden var ikke treningen alltid like lystbetont for den personlige treneren fra Vester\u00e5len.", "\u2013 Jeg pr\u00f8vde \u00e5 trene og spise bra, men kroppen var konstant sliten. Jeg f\u00f8lte meg stresset og oppbl\u00e5st. Det gikk ut over alt \u2013 skole, jobb og trening, sier 28-\u00e5ringen.", "Hun skj\u00f8nte at hun m\u00e5tte gj\u00f8re noe med s\u00f8vnrutinene. Det fungerte ikke lenger \u00e5 bare sove fra rundt midnatt til mellom 06 og 07.", "\u2013 Jeg begynte \u00e5 stille alarmen til klokken 21.30 hver kveld, s\u00e5 jeg ikke skulle glemme \u00e5 legge meg. Jeg har ogs\u00e5 begynt \u00e5 \u00ablegge\u00bb iPaden og mobilen, skru av TV og dempe lyset en time f\u00f8r jeg legger meg. N\u00e5 faller kroppen fortere i s\u00f8vn enn f\u00f8r, sier Olsen.", "I tillegg til \u00e5 sove minimum \u00e5tte timer hver natt, har hun ogs\u00e5 kuttet en trenings\u00f8kt i uken. Dette har forandret alt \u2013 ikke minst yteevnen p\u00e5 trening.", "\u2013 F\u00f8r var jeg veldig ufokusert, og m\u00e5tte for eksempel ofte se ekstra p\u00e5 treningsprogrammet for \u00e5 huske hva jeg skulle gj\u00f8re. Jeg m\u00e5tte ogs\u00e5 ofte l\u00f8fte mindre enn jeg hadde planlagt. N\u00e5 er jeg mer fokusert og orker mye mer p\u00e5 trening enn f\u00f8r, sier den Oslo-bosatte 28-\u00e5ringen.", "Olsens erfaringer samsvarer med funn fra en systematisk litteraturstudie ved Universitetet i Bergen og Nasjonal kompetansetjeneste for s\u00f8vnsykdommer.", "\u2013 S\u00f8vnmangel svekker ytelse, s\u00e6rlig p\u00e5 utholdenhetsidretter. Studier indikerer ogs\u00e5 at det \u00e5 \u00f8ke s\u00f8vnen, for eksempel fra \u00e5 ligge \u00e5tte timer i sengen til ti timer, kan gi prestasjonsforbedring, sier s\u00f8vnforsker og professor ved Universitetet i Bergen, St\u00e5le Pallesen.", "Studien til Pallesen og kollegaene viste at nok s\u00f8vn var viktigere i utholdenhetsidretter enn i eksplosive \u00f8velser.", "\u2013 Hvorfor gir s\u00f8vnmangel d\u00e5rligere ytelse?", "\u2013 Motivasjon er nok en sentral faktor. Det viser seg at mange yter bra p\u00e5 kortvarige \u00f8velser, for eksempel eksplosive \u00f8velser, men ikke p\u00e5 \u00f8velser som varer over tid. Det kan ogs\u00e5 ligge fysiologiske \u00e5rsaker bak. Det har blant annet blitt sagt at om man ikke sover p\u00e5 24 timer, s\u00e5 tilsvarer det en reduksjon i VO2 maks (maksimalt oksygenopptak) p\u00e5 syv prosent, sier Pallesen.", "I deres litteraturgjennomgang fant de blant annet at et basketballag som \u00f8kte s\u00f8vnmengden med to timer i flere uker fikk betydelig bedre hurtighet og reaksjonstid.", "S\u00e5 hvor mye s\u00f8vn trenger man egentlig? National Sleep Foundation har gjort en grundig litteraturstudie p\u00e5 hvor mye s\u00f8vn man trenger etter alder .", "Denne oversikten (se over) viser at nyf\u00f8dte, naturlig nok, trenger mest s\u00f8vn \u2013 14\u201317 timer i d\u00f8gnet \u2013 mens de over 65 \u00e5r trenger minst s\u00f8vn \u2013 mellom 7 og 8 timer.", "St\u00e5le Pallesen mener denne oversikten stemmer godt overens med det han selv ville anbefalt.", "\u2013 Men det er viktig \u00e5 p\u00e5peke at det er individuelle forskjeller. S\u00e5 selv om de fleste har et behov som er i tr\u00e5d med anbefalingene, s\u00e5 finnes det ogs\u00e5 noen som faller utenfor dette og trenger mer eller mindre s\u00f8vn. En god del f\u00e5r mindre s\u00f8vn enn de burde, s\u00e6rlig ungdom og unge, sier Pallesen.", "\u2013 Hvor mye mer s\u00f8vn trenger man om man trener hardt?", "\u2013 Trening ser ikke ut til \u00e5 \u00f8ke s\u00f8vntiden s\u00e6rlig mye mer enn med 15 minutter. S\u00e5 ut fra et slikt perspektiv kan man argumentere for at man b\u00f8r holde seg til normene pluss 15 minutter, sier Pallesen.", "En stor metaanalyse s\u00e5 p\u00e5 effekten av fysisk aktivitet p\u00e5 trening . Resultat: Akutt trening (mindre enn en uke med trening) ser ut til \u00e5 gi positiv effekt p\u00e5 s\u00f8vn \u2013 s\u00e6rlig n\u00e5r det skjer mellom \u00e5tte og fire timer f\u00f8r leggetid. Det korter ned innsovningstiden, \u00f8ker total s\u00f8vntid, \u00f8ker s\u00f8vneffektiviteten, \u00f8ker mengden dyp s\u00f8vn og reduserer v\u00e5ketiden.", "Menn ser ut til \u00e5 ha bedre effekt enn kvinner. Det ser ikke ut til \u00e5 v\u00e6re forskjell i effekt ut fra intensiteten p\u00e5 treningen og heller ikke mellom aerob og anaerob trening.", "Regelmessig trening (mer enn en uke med trening) ser ut til \u00e5 bedre total s\u00f8vntid og s\u00f8vneffektivitet, redusere innsovningstid og gi bedre s\u00f8vnkvalitet.", "Yngre ser ut til \u00e5 respondere bedre enn eldre. Jo lengre \u00f8kt, desto kortere innsovningstid.", "Trening har alts\u00e5 klare, men ikke store effekter p\u00e5 s\u00f8vn. Samlet var det snakk om en endring p\u00e5 5\u201315 minutter i s\u00f8vnlengde.", "Vis fakta", "For Monika Olsen har gode s\u00f8vnrutiner ikke bare gitt henne bedre utbytte av trening. Hun merker ogs\u00e5 hum\u00f8ret er bedre, hun er mer fokusert og har mer energi. Kostholdet er ogs\u00e5 blitt bedre.", "\u2013 N\u00e5r jeg er tr\u00f8tt, f\u00e5r jeg mer lyst p\u00e5 sukker, snacks og fast food. Jeg har heller ikke t\u00e5lmodighet til \u00e5 lage mat fra bunnen av, sier Olsen.", "\u2013 Hvilke tips har du til andre som vil ha bedre s\u00f8vnrutiner?", "\u2013 Rutine er n\u00f8kkelen. Pr\u00f8v \u00e5 legge deg p\u00e5 samme tidspunkt hver dag, ogs\u00e5 i helgene. Dropp TV, iPad og mobil rett f\u00f8r leggetid, og pr\u00f8v \u00e5 f\u00e5 minimum \u00e5tte timer s\u00f8vn, sier hun."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "91294a185e40c70dbaf3e54fcfc404e15f799bc54145903db89a9c6ab9b84693"}, {"field": "createtime", "value": "2017-03-06T18:34:06.000Z"}, {"field": "description", "value": "\u2013 N\u00e5 orker jeg mye mer p\u00e5 trening enn f\u00f8r, sier Monika Olsen. Se hvor mye s\u00f8vn du trenger, og hvor mye s\u00f8vn har \u00e5 si for treningseffekt."}, {"field": "heading", "value": ["Monika (28) slet med \u00e5 f\u00e5 resultater p\u00e5 trening. S\u00e5 endret hun s\u00f8vnrutinene. -adressa.no", "\u00abLegger\u00bb iPad og mobil", "Motivasjon og fysiologi", "Hvor mye s\u00f8vn?"]}, {"field": "id", "value": "f499ce55f618585cc04671140246623e53992e78"}, {"field": "keyword", "value": ["Sprek", "Trening", "S\u00f8vn", "Kropp"]}, {"field": "keywords", "value": "Sprek,Trening,S\u00f8vn,Kropp"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "sleep foundation"}, {"field": "kw-concept", "value": ["s\u00f8vn", "s\u00f8vn trenger", "eksplosive \u00f8velser", "trene", "total s\u00f8vntid"]}, {"field": "kw-entity", "value": ["vester\u00e5len", "universitetet", "bergen og nasjonal", "ipad", "ipaden"]}, {"field": "kw-location", "value": ["bergen", "oslo"]}, {"field": "kw-pageclass", "value": "article"}, {"field": "kw-person", "value": ["st\u00e5le pallesen", "monika olsen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/0a4659e8-c081-44bf-9fee-f8a0afa4bea8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Monika (28) slet med \u00e5 f\u00e5 resultater p\u00e5 trening. S\u00e5 endret hun s\u00f8vnrutinene."}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Monika-28-slet-med-a-fa-resultater-pa-trening-Sa-endret-hun-sovnrutinene-230997b.html"}, {"field": "pageclass", "value": ["article"]}, {"field": "publishtime", "value": "2017-03-06T18:03:52.000Z"}, {"field": "recs-articleid", "value": "230997"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-03-06T18:03:52.000Z"}, {"field": "recs-rawtitle", "value": "Monika (28) slet med \u00e5 f\u00e5 resultater p\u00e5 trening. S\u00e5 endret hun s\u00f8vnrutinene. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "\u2013 N\u00e5 orker jeg mye mer p\u00e5 trening enn f\u00f8r, sier Monika Olsen. Se hvor mye s\u00f8vn du trenger, og hvor mye s\u00f8vn har \u00e5 si for treningseffekt."}, {"field": "thumbnail", "value": "http://content-thumbnail.cxpublic.com/content/thumbnail200x150/f499ce55f618585cc04671140246623e53992e78.jpg?598b2ff1"}, {"field": "thumbnailfullheightdimensions", "value": "200x1563"}, {"field": "timestamp", "value": "2017-08-09T15:53:21.000Z"}, {"field": "title", "value": "Monika (28) slet med \u00e5 f\u00e5 resultater p\u00e5 trening. S\u00e5 endret hun s\u00f8vnrutinene."}, {"field": "url", "value": "http://www.adressa.no/100Sport/sprek/Monika-28-slet-med-a-fa-resultater-pa-trening-Sa-endret-hun-sovnrutinene-230997b.html"}, {"field": "urlhash", "value": "f499ce55f618585cc04671140246623e53992e78"}], "score": 1.1756307, "siteId": "9222270286501375973", "id": "f499ce55f618585cc04671140246623e53992e78"}

