{"fields": [{"field": "modifiedtime", "type": "time", "value": "2017-05-31T14:05:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Rune Almenning Jarstein", "La Liga", "Mats M\u00f8ller D\u00e6hli", "Premier League", "H\u00e5vard Nordtveit", "Per Ciljan Skjelbred", "Markus Henriksen", "Ola Kamara", "Serie A", "Alexander Tettey", "Galatasaray", "Lars Lagerb\u00e4ck", "Martin Linnes", "Emil Hansson", "Bundesliga", "Hertha Berlin", "Joshua King", "Veton Berisha", "Stefan Strandberg", "Stefan Johansen", "Fredrik Gulbrandsen", "Tarik Elyounoussi", "Omar Elabdellaoui", "Jo Inge Berget", "Jonas Svensson"]}, {"field": "author", "value": ["\u00f8ystein jorem", "erlend nesje"]}, {"field": "body", "value": ["Saken oppdateres.", "\u2013 I troppen er det noen som har veldig lite spilletid, og det kommer til \u00e5 f\u00e5 en st\u00f8rre betydning i fremtiden. De m\u00e5 finne klubber for \u00e5 f\u00e5 mer spilletid, for p\u00e5 lang sikt holder det ikke, sa landslagssjef Lars Lagerb\u00e4ck da han tirsdag presenterte 24-mannstroppen til m\u00f8tene med Tsjekkia (VM-kvalik) og Sverige (privatlandskamp) p\u00e5 Ullevaal 10 og 13. juni.", "Landslagssjef i fotball, Lars Lagerb\u00e4ck, har tatt ut f\u00f8lgende tropp til VM-kvalifiseringskampen mot Tsjekkia 10. juni og landskampen mot Sverige 13. juni.", "M\u00e5lvakter: Rune A. Jarstein (Hertha Berlin), \u00d8rjan H. Nyland (Ingolstadt), Mathias L. Dyngeland (Sogndal).", "Forsvarsspillere: Omar Elabdellaoui (Hull), Haitam Aleesami (Palermo), Even Hovland (N\u00fcrnberg), Tore Reginiussen (Rosenborg), Birger Meling (Rosenborg), H\u00e5vard Nordtveit (West Ham), Jonas Svensson (AZ Alkmaar), Gustav Valsvik (Eintracht Braunschweig).", "Midtbanespillere : Sander Berge (Genk), Jo Inge Berget (Malm\u00f6), Mats M\u00f8ller D\u00e6hli (St. Pauli), Mohamed Elyounoussi (Basel), Markus Henriksen (Hull), Stefan Johansen (Fulham), Martin Linnes (Galatasaray), Ole Kristian Seln\u00e6s (Saint-\u00c9tienne), Anders Trondsen (Sarpsborg).", "Angrepsspillere: Tarik Elyounoussi (Olympiakos), Bj\u00f8rn M. Johnsen (Hearts), Ohi Omoijuanfo (Stab\u00e6k), Alexander S\u00f8derlund (Saint-Etienne).", "Vis fakta", "Vi har sett p\u00e5 de norske utenlandsprofilenes prestasjoner denne sesongen. Det har v\u00e6rt variable prestasjoner.", "Flere av Norges utenlandsproffer har gjort seg bemerket ute i Europa. Seks nordmenn er blitt seriemestere i sin liga, og flere begynner i sommer p\u00e5 veien mot Europa-spill.", "\u2013 Det er bra at vi er med i toppklubbene i landene de spiller i, selv om man kan diskutere hvor stor rolle de har hatt. Det er vanskelig for nordmenn \u00e5 v\u00e6re med i toppklubbene i de st\u00f8rste ligaene, men er de i mindre ligaer m\u00e5 de i alle fall v\u00e6re med i toppklubbene.", "Han mener at to av utenlandsproffene har potensial til \u00e5 finne seg en enda bedre klubb.", "\u2013 De eneste jeg tror kan ta enda et steg opp til en bedre klubb enn de er i n\u00e5 er Joshua King og Sander Berge, mener fotballekspert Rekdal.", "Han trekker frem fire profiler blant de norske fotballspillerne i utlandet som har markert seg forrige sesong.", "\u2013 Det er fire spillere jeg mener har utmerket seg. Jarstein i Hertha Berlin er en klar nummer en, og har gjort en meget god sesong. Bak der er Joshua King nummer to, og nummer tre er Sander Berge, som har gjort gode kamper b\u00e5de i Europa League og i den belgiske serien. Skjelbred har ogs\u00e5 v\u00e6rt god, sier Rekdal.", "Mats M\u00f8ller D\u00e6hli startet sesongen i Bundesliga-klubben Freiburg, men valgte \u00e5 g\u00e5 til St. Pauli p\u00e5 nest h\u00f8yeste niv\u00e5 for \u00e5 f\u00e5 mer spilletid. Og den tyske klubben har v\u00e6rt s\u00e5 forn\u00f8yd med nordmannens prestasjoner det siste halve \u00e5ret, at de forlenget l\u00e5neavtalen med en ny sesong. D\u00e6hli er forn\u00f8yd med det han og laget har gjort siden \u00e5rsskiftet.", "\u2013 Om man ser p\u00e5 hvor laget l\u00e5 i starten av \u00e5ret, s\u00e5 er det veldig imponerende at vi klarte \u00e5 klatre oss opp til en 7. plass. Personlig f\u00f8ler jeg at jeg har hatt 4\u20135\u20136 kamper hvor jeg har v\u00e6rt veldig god og v\u00e6rt med p\u00e5 \u00e5 prege kampen. Selvsagt ville jeg ha scoret flere m\u00e5l, men jeg er forn\u00f8yd med mine prestasjoner, sier D\u00e6hli.", "Han ble tirsdag klar for troppen til landskampen mot Tsjekkia, og tar etter sommeren fatt p\u00e5 en ny sesong i 2. Bundesliga. Han stortrives i sin nye klubb.", "\u2013 Jeg f\u00f8ler at de setter veldig stor pris p\u00e5 meg, og jeg har f\u00e5tt vist meg godt frem. Spiller vi slik vi har gjort det siste halve \u00e5ret kan vi havne h\u00f8yt til neste \u00e5r, men det er vanskelig \u00e5 sp\u00e5 om vi kan v\u00e6re med i opprykksstriden, sier D\u00e6hli.", "Han mener flere norske profiler har gjort en god sesong for sine klubber ute i Europa.", "\u2013 At Joshua har klart \u00e5 score 16 m\u00e5l for Bournemouth er helt fantastisk. Stefan (Johansen) presterer ogs\u00e5 p\u00e5 et stabilt h\u00f8yt niv\u00e5, og i Tyskland spiller b\u00e5de Rune (Jarstein), Per Ciljan (Skjelbred) og Gustav (Vikheim) godt. Selvsagt vil man alltid ha flere spillere som presterer h\u00f8yt, men for min del er det viktigste \u00e5 fokusere p\u00e5 hvordan jeg selv presterer, sier D\u00e6hli.", "Lars Lagerb\u00e4ck tok tirsdag ut sin andre landslagstropp, og blant de utvalgte var det flere nykommere. Han sier at det i tiden fremover kan bli vanskelig \u00e5 bli tatt ut p\u00e5 landslaget dersom man ikke har mye spilletid p\u00e5 klubblaget.", "\u2013 Det store problemet, som det ofte er i mindre landslag, er problemet med spilletid. S\u00e5 i troppen er det noen som har veldig lite spilletid, og det kommer til \u00e5 f\u00e5 en st\u00f8rre betydning i fremtiden. De m\u00e5 finne klubber for \u00e5 f\u00e5 mer spilletid, for p\u00e5 lang sikt holder det ikke, sier Lagerb\u00e4ck.", "\u2013 Drar spillerne for tidlig ut?", "\u2013 Det er vanskelig \u00e5 si. Det handler litt om hvilken liga de reiser til. Det er bra at de har ambisjoner og \u00f8nsker \u00e5 teste seg p\u00e5 et h\u00f8yere niv\u00e5. Samtidig m\u00e5 de v\u00e6re veldig realistiske. Fremfor alt finne ut om sportslig ledelse og trenere virkelig \u00f8nsker dem.", "Lagerb\u00e4ck har hentet inn Stab\u00e6k-spiss Ohi Omoijuanfo i troppen som m\u00f8ter Tsjekkia og Sverige. Landslagsdebutanten har v\u00e6rt het i den norske Eliteserien i v\u00e5rsesongen, og n\u00e5 spekuleres det i et sommersalg til en st\u00f8rre liga.", "\u2013 Ohi blir sikkert kj\u00f8pt p\u00e5 et eller annet tidspunkt. Men han er ikke ferdig utviklet. Jeg synes han skal tenke seg om to ganger f\u00f8r han reiser til en st\u00f8rre liga. Finne ut hva som er best for ham og hans utvikling. Men det er ikke lett, det handler om store kontrakter. Og det er jo bra at de spenner buen og fors\u00f8ker.", "De aller fleste ligaene i Europa sluttet forrige helg, og vi har tatt en titt p\u00e5 sesongen til de st\u00f8rste norske profilene i utlandet:", "Adama Diomand\u00e9, Omar Elabdellaoui og Markus Henriksen, Hull:", "Alle de tre nordmennene i Hull har f\u00e5tt godt med spilletid, men det har ikke hjulpet laget fra \u00e5 rykke ned til Championship. Hull havnet p\u00e5 18. plass, seks poeng bak fornyet kontrakt i Premier League.", "Diomande har scoret to m\u00e5l, og har f\u00e5tt spilletid i 22 kamper forrige sesong. Henriksen har f\u00e5tt 15 kamper, og Elabdellaoui har spilt \u00e5tte kamper for nedrykkslaget.", "Joshua King, Bournemouth:", "Nordmannen har hatt en fantastisk sesong i Bournemouth, og scoret 16 m\u00e5l i l\u00f8pet av sesongen. Bare \u00e5tte spillere scoret mer i ligaen i \u00e5r, og bare Ole Gunnar Solskj\u00e6r har hatt flere m\u00e5l i l\u00f8pet av en sesong som nordmann. Bournemouth har ogs\u00e5 hatt en god sesong, og havnet til slutt p\u00e5 niendeplass med 46 poeng.", "H\u00e5vard Nordtveit, West Ham:", "Nordtveit fikk denne sesongen 16 kamper for West Ham, som til slutt havnet p\u00e5 en 11. plass med 45 poeng.", "Alexander Tettey, Norwich:", "Norwich hadde h\u00e5pet at blant annet Alexander Tettey skulle hjelpe klubben til opprykk til Premier League, men 8.-plassen p\u00e5 nest h\u00f8yeste niv\u00e5 i England f\u00f8rer til at de m\u00e5 ta nok et \u00e5r i Championship. Tettey har f\u00e5tt 35 kamper for laget, og samlet hele elleve gule kort.", "Stefan Johansen, Fulham:", "Johansen har v\u00e6rt fast p\u00e5 Fulhams midtbane, og fant veien til m\u00e5let elleve ganger i l\u00f8pet av sesongen. Laget klarte en playoff-plass med sin 6. plass, men tapte semifinalen mot Reading.", "Bj\u00f8rn Maars Johansen, Hearts", "Landslagsdebutanten har v\u00e6rt fast p\u00e5 det skotske laget Hearts, og har scoret fem m\u00e5l p\u00e5 de 34 kampene han har v\u00e6rt p\u00e5 banen denne sesongen. Laget har hatt en forferdelig slutt p\u00e5 sesongen, og tok bare fem poeng p\u00e5 de siste ti kampene. Dermed havnet de p\u00e5 femteplass, uten mulighet til \u00e5 kapre plass i europacupene.", "Sander Berge, Genk", "Stortalentet har hatt en halv sesong i Belgia. Han har hatt en god \u00e5pning p\u00e5 karri\u00e8ren i utlandet, og allerede har ryktene om salg til storklubber i Europa begynt \u00e5 svirre. Midtbanespilleren har f\u00e5tt ni kamper for Genk, som havnet p\u00e5 \u00e5ttende plass i den belgiske ligaen. De vant kampen om den siste Europa League-plassen.", "Per Ciljan Skjelbred og Rune Almenning Jarstein, Hertha Berlin", "De to nordmennene i Berlin har storspilt i Bundesliga i \u00e5r. Jarstein var lenge helt i toppen av b\u00f8rsene til tyske aviser, og kom p\u00e5 listen over verdens 500 viktigste spillere i fotballmagasinet World Soccer, og var p\u00e5 \u00e5rets lag i den tyske storavisen Bild. Per Ciljan Skjelbred har v\u00e6rt en av lagets viktigste spillere, og har v\u00e6rt p\u00e5 banen 25 ganger i \u00e5r.", "Hertha Berlin kom p\u00e5 sjetteplass i Bundesliga, og siden Borussia Dortmund vant cupen, rykker Herta rett inn i gruppespillet i Europa League.", "\u00d8rjan Nyland, Ingolstad:", "Nyland har f\u00e5tt tolv kamper for Ingolstad, og sluppet inn 23 m\u00e5l. Laget havnet p\u00e5 nest siste plass i Bundesliga, og spiller derfor i 2. Bundesliga neste \u00e5r.", "Iver Fossum og Stefan Strandberg, Hannover", "Iver Fossum har f\u00e5tt mye tillit hos Hannover, som sikret opprykk til Bundesliga med sin andreplass i 2. Bundesliga. Fossum har spilt 25 kamper, og scoret ett m\u00e5l. Stefan Strandberg har v\u00e6rt p\u00e5 banen i tolv kamper.", "Gustav Valsvik, Eintracht Braunschweiger", "Valsvik har v\u00e6rt fast i tyskernes forsvar med sine 29 kamper forrige sesong. Laget havnet p\u00e5 tredjeplass i 2. Bundesliga, og fikk playoffkamper mot storklubben og lokalrivalen Wolfsburg. Etter to kamper tapte de 2\u20130 og m\u00e5 fortsette i 2. Bundesliga.", "Veton Berisha, Greuther F\u00fcrth", "Berisha har f\u00e5tt mye spilletid for laget som havnet p\u00e5 8. plass i 2. Bundesliga. Har har spilt 25 kamper, og scoret tre m\u00e5l.", "Mats M\u00f8ller D\u00e6hli, St. Pauli", "D\u00e6hli har v\u00e6rt p\u00e5 utl\u00e5n fra Freiburg siden januar, og har gjort det godt i sin midlertidige klubb. S\u00e5 forn\u00f8yde har St. Pauli v\u00e6rt at de har sikret seg ungguttens tjenester i en ny sesong. Han spilte kamper for Freiburg f\u00f8r utl\u00e5net, og har f\u00e5tt elleve kamper s\u00e5 langt i \u00e5r for St. Pauli. Han st\u00e5r bokf\u00f8rt med to m\u00e5l for laget som ble nummer sju i 2. Bundesliga.", "Haitam Aleesami, Palermo", "Aleesami er den eneste nordmannen som spiller i den italienske toppdivisjonen Serie A. Han har v\u00e6rt fast p\u00e5 laget, og har spilt 31 kamper for den italienske klubben. Han har ogs\u00e5 scoret ett m\u00e5l. Selv med ti poeng p\u00e5 de siste fem kampene, klarte ikke Palermo \u00e5 redde plassen i Serie A, og rykket ned til Serie B etter sin 19. plass i serien.", "Martin \u00d8degaard, Dennis T\u00f8rnset Johnsen og Morten Thorsby, Heerenveen: \u00d8degaard er p\u00e5 utl\u00e5n fra Real Madrid, som vant La Liga. \u00d8degaard st\u00e5r uten kamper, og blir dermed ikke spansk seriemester. Heerenveen havnet p\u00e5 9. plass i nederlandsk Eredivisie. \u00d8degaard har f\u00e5tt 14 kamper siden utl\u00e5net, Thorsby har f\u00e5tt 23 kamper i sesongen, mens Johnsen st\u00e5r uten spilletid. Trioen har ikke scoret m\u00e5l i \u00e5r.", "Emil Hansson, Feyenoord:", "Midtbanespilleren Emil Hansson fikk to kamper for serievinner Feyenoord. Tidligere i \u00e5r skrev han under p\u00e5 ny kontrakt med toppklubben. Feyenoord vant ligaen med ett poeng, og er dermed kvalifisert til gruppespillet i Champions League.", "Jonas Svensson, AZ Alkmaar:", "Svensson kom til AZ i vintervinduet, og er blitt s\u00e5 godt som fast p\u00e5 h\u00f8yrebacken. De havnet p\u00e5 sjetteplass i ligaen, men tapte muligheten til \u00e5 f\u00e5 kvalifisere seg til Europa League.", "Ole Kristian Seln\u00e6s og Alexander S\u00f8derlund, St. Etienne", "St. Etienne havnet p\u00e5 en skuffende 8. plass i Ligue 1, og f\u00e5r dermed ikke pr\u00f8ve seg i Europa League eller Champions League. Ole Kristian Seln\u00e6s har f\u00e5tt mye spilletid, og har v\u00e6rt p\u00e5 banen 26 ganger i l\u00f8pet av sesongen. S\u00f8derlund har v\u00e6rt plaget med skader denne sesongen, men har likevel v\u00e6rt p\u00e5 banen 17 kamper denne sesongen, og scoret ett m\u00e5l.", "Mohamed Elyounoussi, Basel", "Elyounoussi ble seriemester i Sveits med Basel. Nordmannen har hatt fast plass p\u00e5 laget, og bare to spillere p\u00e5 laget har spilt flere enn hans 31 kamper. Angriperen har scoret ti m\u00e5l for laget som vant den sveitsiske ligaen med 17 poeng. De er allerede klare for gruppespillet i Champions League.", "Martin Linnes, Galatasaray", "Forsvareren kom til Tyrkia og Galatasaray for halvannen sesong siden, og har f\u00e5tt mye spilletid for storklubben. Han har startet elleve kamper denne sesongen blitt byttet inn fem kamper til. Galatasaray klarte fjerdeplass i den tyrkiske ligaen, og kommer inn i 2. kvalifiseringsrunde til Europa League.", "Tarik Elyounoussi, Olympiakos", "Elyounoussi har f\u00e5tt en ny start p\u00e5 karri\u00e8ren etter overgangen til den greske storklubben. Han har spilt 23 kamper denne sesongen, og funnet nettmaskene fire ganger. Bare brasilianske Seba har spilt mer i angrepet for den greske klubben. Laget kommer inn i 3. kvalifiseringsrunde til Champions League.", "Fredrik Gulbrandsen, New York Red Buls (Utl\u00e5n fra Red Bull Salzburg", "Gulbrandsen kom til Salzburg forrige sommer, men gikk i \u00e5r p\u00e5 l\u00e5n til New York Red Bull. I \u00d8sterrike fikk han ni kamper og scoret to m\u00e5l, og i USA har han s\u00e5 langt startet 11 kamper. Han ble seriemester med Salzburg, som vant med hele 18 poeng. I USA ligger laget hans p\u00e5 5. plass.", "Jo Inge Berget, Magnus Wolff Eikrem, Malm\u00f6", "De to nordmennene er sv\u00e6rt viktige brikker hos den svenske seriemesteren. De vant serien i fjor, og leder serien etter elleve runder i n\u00e5v\u00e6rende sesong.", "Wolff Eikrem ble poengkonge i den svenske ligaen i fjor, og har i \u00e5r startet ni kamper. Jo Inge Berget har spilt \u00e5tte kamper s\u00e5 langt i sesongen, og scoret to m\u00e5l. Andreas Vindheim spilles ogs\u00e5 for klubben, og har f\u00e5tt tre kamper s\u00e5 langt.", "Ola Kamara, Columbus Crew", "En spiller som har markert seg utenfor Europa, er Ola Kamara. Den tidligere Stab\u00e6k-, Str\u00f8msgodset- og Molde-spissen har \u00e5pnet 2017-sesongen bra og st\u00e5r med sju scoringer p\u00e5 14 kamper s\u00e5 langt. Det er bare \u00e9n scoring f\u00e6rre enn den spanske stjernen David Villa."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "3010ff6f307bb95656f7f1ad0aa420db89ac72749ee2c40e79c85f5ef879c7c1"}, {"field": "createtime", "value": "2017-05-31T14:09:33.000Z"}, {"field": "description", "value": "Vi har sett p\u00e5 hvordan de norske profilene i utlandet har gjort det denne sesongen."}, {"field": "heading", "value": ["\u2013 P\u00e5 lang sikt holder det ikke -adressa.no", "Snudde sesongen", "\u2013 M\u00e5 f\u00e5 mer spilletid", "England:", "Skottland:", "Belgia", "Tyskland", "Italia", "Nederland", "Frankrike", "Sveits", "Tyrkia", "Hellas", "\u00d8sterrike", "Sverige", "USA"]}, {"field": "id", "value": "41fc25a92ee1bde60c34fdb5c09d9d277ae280ab"}, {"field": "keyword", "value": ["Rune Almenning Jarstein", "La Liga", "Mats M\u00f8ller D\u00e6hli", "Premier League", "H\u00e5vard Nordtveit", "Per Ciljan Skjelbred", "Markus Henriksen", "Ola Kamara", "Serie A", "Alexander Tettey", "Galatasaray", "Lars Lagerb\u00e4ck", "Martin Linnes", "Emil Hansson", "Bundesliga", "Hertha Berlin", "Joshua King", "Veton Berisha", "Stefan Strandberg", "Stefan Johansen", "Fredrik Gulbrandsen", "Tarik Elyounoussi", "Omar Elabdellaoui", "Jo Inge Berget", "Jonas Svensson"]}, {"field": "keywords", "value": "Rune Almenning Jarstein,La Liga,Mats M\u00f8ller D\u00e6hli,Premier League,H\u00e5vard Nordtveit,Per Ciljan Skjelbred,Markus Henriksen,Ola Kamara,Serie A,Alexander Tettey,Galatasaray,Lars Lagerb\u00e4ck,Martin Linnes,Emil Hansson,Bundesliga,Hertha Berlin,Joshua King,Veton Berisha,Stefan Strandberg,Stefan Johansen,Fredrik Gulbrandsen,Tarik Elyounoussi,Omar Elabdellaoui,Jo Inge Berget,Jonas Svensson"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "seba"}, {"field": "kw-concept", "value": ["sikt holder", "forrige sesong", "kamper forrige sesong", "norske profiler", "h\u00f8yt niv\u00e5", "sesong", "kamper", "nest h\u00f8yeste niv\u00e5"]}, {"field": "kw-entity", "value": ["serie a", "jarstein", "serie b", "ligue 1", "ingolstad", "fulham", "stab\u00e6k", "serie a. han", "rune", "red bull salzburg", "bild", "west ham", "jo inge berget", "europa league", "championship", "hearts", "dennis t\u00f8rnset johnsen og morten thorsby", "vikheim", "borussia dortmund", "joshua king og sander berge", "tyrkia og galatasaray", "feyenoord", "stefan", "world soccer", "tsjekkia og sverige", "per ciljan skjelbred", "norges", "eliteserien", "eredivisie", "herta", "per ciljan", "premier league", "real madrid", "str\u00f8msgodset", "bundesliga", "ullevaal 10", "johansen", "la liga", "rekdal", "champions league"]}, {"field": "kw-location", "value": ["england", "hannover", "tyskland", "basel", "reading", "tsjekkia", "belgia", "bournemouth", "genk", "palermo", "\u00f8sterrike", "wolfsburg", "sveits", "thorsby", "freiburg", "st. pauli", "sverige", "heerenveen", "hull", "molde"]}, {"field": "kw-pageclass", "value": "article"}, {"field": "kw-person", "value": ["lars lagerb\u00e4ck", "stefan strandberg", "omar elabdellaoui", "ola kamara", "joshua king", "david villa", "dennis t\u00f8rnset johnsen", "new york red bull", "ohi omoijuanfo", "ole kristian seln\u00e6s", "markus henriksen", "iver fossum", "emil hansson", "gustav valsvik", "alexander tettey", "bj\u00f8rn m. johnsen", "sander berge", "magnus wolff eikrem", "martin \u00f8degaard", "andreas vindheim", "mats m\u00f8ller d\u00e6hli", "ole gunnar solskj\u00e6r", "morten thorsby", "hertha berlin"]}, {"field": "kw-taxonomy", "value": ["100sport/fotball", "100sport"]}, {"field": "og-image", "value": "https://vertical.snd.no/images/8b08113b-16a6-4e5f-8d96-4529546092f8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lagerb\u00e4ck krever mer spilletid av utenlandsprofilene: \u2013 P\u00e5 lang sikt holder det ikke"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Lagerbck-krever-mer-spilletid-av-utenlandsprofilene--Pa-lang-sikt-holder-det-ikke-236443b.html"}, {"field": "pageclass", "value": ["article"]}, {"field": "publishtime", "value": "2017-05-30T17:41:12.000Z"}, {"field": "recs-articleid", "value": "236443"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-30T17:41:12.000Z"}, {"field": "recs-rawtitle", "value": "Lagerb\u00e4ck krever mer spilletid av utenlandsprofilene: \u2013 P\u00e5 lang sikt holder det ikke -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/fotball", "100sport"]}, {"field": "teaser", "value": "Vi har sett p\u00e5 hvordan de norske profilene i utlandet har gjort det denne sesongen."}, {"field": "thumbnail", "value": "http://content-thumbnail.cxpublic.com/content/thumbnail200x150/41fc25a92ee1bde60c34fdb5c09d9d277ae280ab.jpg?5971329f"}, {"field": "thumbnailfullheightdimensions", "value": "200x3560"}, {"field": "timestamp", "value": "2017-07-20T22:45:51.000Z"}, {"field": "title", "value": "Lagerb\u00e4ck krever mer spilletid av utenlandsprofilene: \u2013 P\u00e5 lang sikt holder det ikke"}, {"field": "url", "value": "http://www.adressa.no/100Sport/fotball/Lagerbck-krever-mer-spilletid-av-utenlandsprofilene--Pa-lang-sikt-holder-det-ikke-236443b.html"}, {"field": "urlhash", "value": "41fc25a92ee1bde60c34fdb5c09d9d277ae280ab"}], "score": 0.6917275, "siteId": "9222270286501375973", "id": "41fc25a92ee1bde60c34fdb5c09d9d277ae280ab"}

