{"fields": [{"field": "modifiedtime", "type": "time", "value": "2016-12-26T12:50:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Stadium", "Engelsk fotball", "London", "West Ham United FC", "Fotball"]}, {"field": "author", "value": "kurt. b.m. haugli"}, {"field": "body", "value": ["Saken oppdateres.", "I romjulen spiller West Ham bare bortekamper. Kanskje like greit med tanke p\u00e5 det som har skjedd denne h\u00f8sten.", "Tiden var inne for at West Ham skulle forlate den gamle tiden. De flyttet. Til ny stadion. Fra en arena av den gamle skolen i et trangt boligomr\u00e5de i en del av \u00d8st-London som aldri har ost av velstand og penger.", "Veien var ikke lang, rent fysisk. Men det som skulle bli starten p\u00e5 en ny \u00e6ra for London-klubben som i 121 \u00e5r har levd i skyggen av Arsenal, Chelsea og Tottenham, er blitt en aldri s\u00e5 liten katastrofe.", "Det har heller ikke hjulpet at laget har prestert langt d\u00e5rligere enn tilhengerne forventet. Forrige sesong var de helt oppe og snuste p\u00e5 en plass blant de fem beste. N\u00e5 er det blant de d\u00e5rligste lagene i ligaen.", "Men kanskje mest av alt handler det om hvordan den moderne fotballen m\u00f8ter den gamle. Borte er st\u00e5tribunene, borte er \u00f8l, borte er sangene, borte er det som veldig mange fotballtilhengere ser p\u00e5 tradisjoner. I stedet har de f\u00e5tt nye flotte arenaer med r\u00f8dvin i glasset, krav om \u00e5 holde seg p\u00e5 sitteplassen, familievennlighet og forbud mot bannskap og billettpriser som har sendt den \u00f8vre middelklassen inn p\u00e5 tribunene.", "\u2013 Det er en veldig pen stadion. Men det er ogs\u00e5 alt jeg kan si om den, sier Steve Midwinter i West Ham Supporter\u2019s Club i en reportasje som ble vist p\u00e5 den engelske TV-kanalen Channel 4.", "Han hadde sesongkort p\u00e5 p\u00e5 Upton Park i 40 \u00e5r. N\u00e5 er det slutt.", "\u2013 Jeg liker bare ikke opplevelsen p\u00e5 den nye stadion. Det gj\u00f8r meg trist, sier Midwinter i den samme reportasjen.", "Motsetningene mellom den gamle og den nye tid i engelsk fotball har v\u00e6rt sterke i mange \u00e5r allerede. West Hams flytting har for mange tilhengere blitt et nytt sterkt symbol p\u00e5 denne endringen i fotballen. En endring som de ikke \u00f8nsket.", "Det har handlet om tribunebr\u00e5k i flere fasonger, aksjoner og en rekke trofaste West Ham-tilhengere som nekter \u00e5 g\u00e5 p\u00e5 den nye stadion.", "Det har ikke bare v\u00e6rt snakk om tradisjonell fotballvold hvor West Hams tilhengere har r\u00f8ket i tottene p\u00e5 gjestende tilhengere. Det har handlet om sl\u00e5ssing mellom klubbens egne tilhengere inne p\u00e5 stadion, sl\u00e5ssing med vakter i tillegg til de litt mer tradisjonelle sl\u00e5sskampene utenfor mot gjestende tilhengere.", "Flyttingen til det nye flotte er blitt et mareritt for klubben.", "\u2013 Riv stadion og bygg en ny, sier Paul Fletcher til BBC.", "Han er direkt\u00f8r i Burnley, tidligere fotballspiller og har v\u00e6rt konsulent og involvert i mer enn 30 stadionutbygginger. Han var ogs\u00e5 med p\u00e5 planleggingen av den stadion den gang den ble bygd som OL-arena.", "Problemet mener han er at det praktfulle anlegget er tilpasset annen idrett enn fotball.", "Det hele begynte med at London skulle arrangere OL i 2012. Ny stadion skulle bygges til lekene, men det skulle s\u00f8rges for etterbruk. Flere klubber \u00f8nsket seg ny stadion. Blant dem Tottenham og West Ham. Det endte opp med at West Ham vant kampen om \u00e5 f\u00e5 leie OL-arenaen.", "Det hadde v\u00e6rt en arena som hadde fungert som h\u00e5nd i hanske for et OL. Den var bygd for friidrett. Etter OL skulle den nedskaleres og tilskuerkapasiteten ble redusert fra 80.000 friidrettsentusiaster til 54.000 fotballtilhengere.", "West Hams delvis nedslitte Upton Park hadde ikke kapasitet til mer enn dr\u00f8ye 35.000 tilskuere. Den l\u00e5 innestengt i et boligomr\u00e5de med begrensede muligheter for utvidelse. West Hams eiere David Gold og David Sullivan s\u00e5 mulighetene. Mulighetene til \u00e5 f\u00e5 inn flere tilskuere, \u00f8ke omsetningen p\u00e5 kampdagen, mulighetene til \u00e5 skaffe seg \u00f8konomiske muskler til \u00e5 kl\u00e5 de andre London-rivalene.", "Men de glemte noe p\u00e5 veien til fetere bankkonti og mulig suksess p\u00e5 banen. De glemte at West Hams tilhengere er av et helt spesielt slag. Dette er \u00f8stkanten. Tonen er t\u00f8ff og knyttnevene har v\u00e6rt konfliktl\u00f8ser for mange.", "55-\u00e5ringen Peter Caton ble for en m\u00e5neds tid siden intervjuet av avisen The Observer om hvordan West Ham har havnet i en p\u00f8l av sl\u00e5ssing og mishag fra egne tilhengere.", "\u2013 West Ham har en kjerne av arbeiderklassesupportere og direkt\u00f8r Karren Brady vil gj\u00f8re oss til Arsenal. Men vi er ikke Arsenal. Det var ingen som snakket med tilhengerne f\u00f8r vi flyttet. De m\u00e5 b\u00e6re meg ut dersom de skal ha meg til \u00e5 sitte ned, sier Peter Caton til The Observer.", "(Artikkelen fortsetter under bildet)", "Og nettopp det faktum at vaktene p\u00e5 den nye stadion har ut\u00f8vet en lite tolerant holdning overfor tilhengere som ble st\u00e5ende under kampen, har v\u00e6rt s\u00e5rt. P\u00e5 gamle Upton Park var det vanlig at tilhengerne bak m\u00e5lene sto hele kampen selv om de aldri s\u00e5 mye hadde betalt for et sete. Disse kranglene om \u00e5 f\u00e5 tilskuerne til \u00e5 sitte har f\u00f8rt til flere voldelige sammenst\u00f8t. Det har ogs\u00e5 handlet om sammenst\u00f8t mellom den gamle harde kjernen og de nye middelklassetilhengerne. Mellom de som sto og sang p\u00e5 Upton Park og den nye brigaden av tilhengere som har med seg hele familien, helst vil sitte og spise popcorn, kommer sent og drar tidlig.", "Arenaeksperten Paul Fletcher, som vil rive hele stadion, mener at han kan forklare en god del av det som har f\u00f8rt til elendigheten. \u2013 Jeg sa da de bygde OL-stadion at de m\u00e5tte bygge en stadion som kunne bygges om til fotballstadion etter at arenaens to uker gamle liv som friidrettsstadion var over, sier Fletcher til BBC.", "Han er klar p\u00e5 at London Stadium, som den n\u00e5 heter, ikke er noen god stadion for fotballtilskuere. Folk m\u00e5 v\u00e6re n\u00e6r spillerne.", "\u2013 De har fors\u00f8kt \u00e5 konvertere en friidrettsstadion til en fotballstadion. Det funker ikke, sier Fletcher.", "Selv om deler av l\u00f8pebanen n\u00e5r West Ham spiller kamper er dekket til av matter og flyttbare tribuner, skal stadion fortsatt kunne brukes til friidrettsstevner. VM i friidrett neste \u00e5r skal arrangeres p\u00e5 arenaen.", "Det har v\u00e6rt br\u00e5k p\u00e5 hver eneste kamp som er spilt p\u00e5 den nye arenaen. Den verste hendelsen fant sted i Ligacupkampen mot Chelsea for en oktober. Da kastet de to lags tilhengere alt av l\u00f8s\u00f8re de kunne finne p\u00e5 hverandre. 200 West Ham-tilhengere er utestengt fra arenaen etter den hendelsen.", "N\u00e5 har ogs\u00e5 West Ham innsett at noe drastisk m\u00e5 gj\u00f8res for \u00e5 f\u00e5 orden p\u00e5 problemene inne p\u00e5 sitt nye hjem. I november offentliggjorde de sin plan for \u00e5 sikre at det ikke oppst\u00e5r br\u00e5k i fremtiden.", "Men det bryr de seg lite om den gjengen som samler seg p\u00e5 puben The Boleyn p\u00e5 hj\u00f8rnet nedenfor gamle Upton Park. De g\u00e5r ikke lenger p\u00e5 West Ham-kamper.", "West Ham-legenden Billy Bonds er klar p\u00e5 en ting: \u2013 Jeg synes ikke det er en fotballstadion. Gresset ligger der som en \u00f8y midt der ute.", "Men det blir aldri snakk om noe annet enn London Stadium for West Ham i fremtiden. Rivingen av gamle Upton Park som har Boleyn Ground som sitt offisielle navn er i full gang.", "\u2013 Du vil alltid ha en minoritet av tilhengere som klager. Det tar tid \u00e5 venne seg til det nye. Men den nye stadion gir oss muligheter til \u00e5 konkurrere med de aller beste, sier David Gold, en av West Hams to eiere.", "Han er selv fra Green Street, gaten som g\u00e5r ned fra undergrunnen til gamlestadion.", "Et klassisk nabolag hvor West Ham var klubben. Faren var en sm\u00e5kriminell fra omr\u00e5det. Gold har gjennom sine forretninger innenfor media, halvpornografiske magasiner sexleket\u00f8yskjeden Ann Summers blitt en meget rik mann.", "\u2013 Hvis vi f\u00e5r en tilhengerskare som kan fylle denne arenaen, s\u00e5 kan vi konkurrere p\u00e5 det aller h\u00f8yeste niv\u00e5et, sier David Gold.", "H\u00f8r siste episode av Aftenpodden Sport hvor vi k\u00e5rer oss gjennom idretts\u00e5ret 2016:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "73f5016a5b989ae21dbea779792a0c85f4bead00c55ed470d5c0253dd16d7677"}, {"field": "createtime", "value": "2016-12-25T19:31:31.000Z"}, {"field": "description", "value": "Supporterne er ikke imponert over OL-arenaen - og p\u00e5 banen stemmer lite for H\u00e5vard Nordtveit og hans lagkamerater."}, {"field": "heading", "value": ["\u2013 Riv den n\u00e5 -adressa.no", "Modernitet vs. tradisjon", "Fotballvolden blomstret", "Uegnet for fotball", "\u00d8stkantens lag", "Lite smidig vakthold", "VM i friidrett neste \u00e5r", "Mange er utestengt", "Ugjenkallelig slutt"]}, {"field": "id", "value": "f7a95ddf8503d26fb13716241eb4ee667bba68a0"}, {"field": "keyword", "value": ["Stadium", "Engelsk fotball", "London", "West Ham United FC", "Fotball"]}, {"field": "keywords", "value": "Stadium,Engelsk fotball,London,West Ham United FC,Fotball"}, {"field": "kw-category", "value": ["fotball", "100sport"]}, {"field": "kw-concept", "value": ["stadion", "gjestende tilhengere", "gamle", "arena", "tilhengere", "egne tilhengere", "fotball", "engelsk fotball"]}, {"field": "kw-entity", "value": ["london stadium", "tottenham og west ham", "green street", "chelsea og tottenham", "l. den", "boleyn ground", "west ham", "the observer", "\u00f8st-london", "west ham supporter", "the boleyn", "channel 4", "club", "david gold og david sullivan", "upton park", "artikkelen", "aftenpodden sport", "ligacupkampen", "london stadium for west ham"]}, {"field": "kw-location", "value": ["chelsea", "burnley", "arsenal"]}, {"field": "kw-pageclass", "value": "article"}, {"field": "kw-person", "value": ["peter caton", "h\u00e5vard nordtveit", "david gold", "steve midwinter", "karren brady", "paul fletcher", "david sullivan", "billy bonds", "ann summers"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/8a6e5b96-acb7-4341-b028-ddaac268076f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den nye og praktfulle arenaen er blitt et mareritt: \u2013 Riv den n\u00e5"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Den-nye-og-praktfulle-arenaen-er-blitt-et-mareritt--Riv-den-na-227431b.html"}, {"field": "pageclass", "value": ["article"]}, {"field": "publishtime", "value": "2016-12-25T19:20:36.000Z"}, {"field": "recs-articleid", "value": "227431"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-12-25T19:20:36.000Z"}, {"field": "recs-rawtitle", "value": "Den nye og praktfulle arenaen er blitt et mareritt: \u2013 Riv den n\u00e5 -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Supporterne er ikke imponert over OL-arenaen - og p\u00e5 banen stemmer lite for H\u00e5vard Nordtveit og hans lagkamerater."}, {"field": "thumbnail", "value": "http://content-thumbnail.cxpublic.com/content/thumbnail200x150/f7a95ddf8503d26fb13716241eb4ee667bba68a0.jpg?58c00938"}, {"field": "thumbnailfullheightdimensions", "value": "200x1938"}, {"field": "timestamp", "value": "2017-03-08T13:38:00.000Z"}, {"field": "title", "value": "Den nye og praktfulle arenaen er blitt et mareritt: \u2013 Riv den n\u00e5"}, {"field": "url", "value": "http://www.adressa.no/100Sport/fotball/Den-nye-og-praktfulle-arenaen-er-blitt-et-mareritt--Riv-den-na-227431b.html"}, {"field": "urlhash", "value": "f7a95ddf8503d26fb13716241eb4ee667bba68a0"}], "score": 0.63357806, "siteId": "9222270286501375973", "id": "f7a95ddf8503d26fb13716241eb4ee667bba68a0"}

