{"fields": [{"field": "modifiedtime", "type": "time", "value": "2017-05-26T10:11:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["P\u00e5 benken", "Ukeadressa"]}, {"field": "author", "value": "geir svardal"}, {"field": "body", "value": ["Saken oppdateres.", "F\u00e5r du \u00f8ye p\u00e5 noe?", "- Der nede? Ja, alt er som det pleier \u00e5 v\u00e6re, b\u00e5de langs elvepromenaden og borte ved stadion. Og det virker som om det er en helt stille og vanlig formiddag oppe p\u00e5 By\u00e5sen ogs\u00e5. Denne benken er utsiktspunktet mitt, og jeg ville fort merket om ting var i ulage. Men n\u00e5...", "...har du tankene et annet sted?", "- Er det virkelig s\u00e5 lett \u00e5 se det p\u00e5 meg alts\u00e5? Men ja, det er sant. Det er bare Lofoten som kverner oppi skallen p\u00e5 meg n\u00e5. Kan du skj\u00f8nne det?", "Kanskje om en stund...", "- Jo, skal du h\u00f8re, om ni dager drar kona og jeg nordover med hurtigruta til Bod\u00f8. Vi tar med bilen om bord, slik vi bruker, og etter \u00e5 ha lagt til kai der oppe etter en str\u00e5lende reise langs kysten, skal vi kj\u00f8re rett til Hamar\u00f8y. N\u00e5r vi har kommet fram dit, bruker det sjelden \u00e5 ta s\u00e6rlig lang tid f\u00f8r jeg kommer meg i habitten og f\u00e5r ut b\u00e5ten. Det er bare en 15-tommer Hansvik, men med god motor, det m\u00e5 sies. Straks jeg har f\u00e5tt sparket den i gang, b\u00e6rer det ut i Vestfjorden p\u00e5 jakt etter skreien.", "Og dette skjer om bare noen dager?", "- Vi reiser neste torsdag. S\u00e5 der har du grunnen til at jeg sitter og beundrer den vakre Nidelva, samtidig som jeg formelig teller ned timene til avreise.", "Dere skal hjem alts\u00e5?", "- P\u00e5 sett og vis skal vi vel det. Det er kona som kommer fra Hamar\u00f8y. Selv er jeg opprinnelig fra Bitterstad i Vester\u00e5len, i Hassel kommune, rett ovenfor Stokmarknes, bare s\u00e5 vi f\u00e5r plassert det riktig p\u00e5 kartet. Men det er 50 \u00e5r siden vi flyttet til Trondheim, og det har verken hun eller jeg angret p\u00e5 en eneste dag.", "Det var jobben som lokket dere hit, da?", "- Jada. Vi bodde en stund i Bod\u00f8 etter at vi giftet oss, og vi hadde allerede f\u00e5tt de to d\u00f8trene v\u00e5re da vi i 1967 bestemte oss for \u00e5 pakke sammen og reise s\u00f8rover. Jeg tok sykepleien og jobbet som pleier p\u00e5 Reitgjerdet, f\u00f8r jeg videreutdannet meg og ble offentlig godkjent psykiatrisk sykepleier.", "Du m\u00e5 ha f\u00e5tt med deg litt av en omveltning i psykiatrien?", "- Ja, det kan du si, i den forstand at jeg var med b\u00e5de f\u00f8r og etter Reitgjerdet-saken, som fikk stor betydning for hvordan pasienter i psykiatrien ble behandlet. Reitgjerdet var et spesielt samfunn med mye ufagl\u00e6rt personale, og det var grobunn for mange konflikter.", "Etter at jeg var ferdigutdannet, fortsatte jeg p\u00e5 \u00d8stmarka fram til jeg ble pensjonist. Jeg sluttet da jeg var 67, men tok noen ekstravakter fram til jeg n\u00e6rmet meg 70, men etter \u00e5 ha f\u00e5tt det fjerde hjerneslaget, fant jeg ut at det var p\u00e5 tide \u00e5 gi seg for godt.", "Fire drypp?", "- Jo, men det var bare noen sm\u00e5 drypp, forst\u00e5r du, og ikke stort \u00e5 mase om. Det er \u00e5tte-ni \u00e5r siden det siste, og selv om det har g\u00e5tt litt utover balansen, er det ingen grunn til \u00e5 henge med nebbet av den grunn. Det plager meg uansett ikke n\u00e5r jeg fisker skrei p\u00e5 Hamar\u00f8y om noen dager. Jeg skal liksom ikke st\u00e5 og balansere i rom sj\u00f8 med fiskestanga heller, men sitter pent og pyntelig i ro i b\u00e5ten og haler inn skreien derfra.", "Men du er d\u00f8nn alene om bord?", "- Det har jeg alltid v\u00e6rt, men jeg tar jo mine forholdsregler, naturligvis. Jeg n\u00f8yer meg ikke med en vanlig redningsvest, men har p\u00e5 meg heldress med flyteelementer. Skulle uhellet v\u00e6re ute, kommer jeg i hvert fall ikke til \u00e5 synke. Med et slikt redningsplagg kan jeg bokstavelig talt bli st\u00e5ende i havet, om jeg vil, og vente til hjelpen kommer. Eller jeg kan legge p\u00e5 sv\u00f8m, naturligvis, om jeg blir ut\u00e5lmodig. Men jeg synker ikke.", "Er det kjedelig \u00e5 se p\u00e5 at Nidelva bare bukter seg rolig av sted der nede?", "- Fordi jeg snakker s\u00e5 entusiastisk om Lofoten? Nei, tvert imot. Det er b\u00e5de avslappende og vakkert. Jeg sitter p\u00e5 denne benken s\u00e5 ofte jeg kan og nyter utsikten herfra.", "Snart har du rene orkesterplassen til storutbyggingen p\u00e5 Nidar\u00f8.", "- Huff, ja, men den skulle jeg gjerne v\u00e6rt foruten. Det m\u00e5tte da ha v\u00e6rt mulig \u00e5 plassere den storhallen et annet sted enn nede p\u00e5 den vesle halv\u00f8ya der? Det sp\u00f8rs forresten om jeg f\u00e5r sitte i fred p\u00e5 denne benken n\u00e5r hallen st\u00e5r ferdig. Det blir sikkert mye mer trafikk forbi her.", "Du bor i n\u00e6rheten?", "- Rett borti gata her, i Bryggerihaven. Vi flyttet inn da den sto ferdig for over tjue \u00e5r siden. De f\u00f8rst \u00e5rene bodde vi p\u00e5 Ladehammeren og Charlottenlund, og jeg hadde utsikt over fjorden. Det er ikke helt det samme n\u00e5, men fra verandaen i fjerde etasje kan jeg s\u00e5 vidt skimte Munkholmen og fyret der ute, og det er fint. Men akkurat n\u00e5 er det s\u00e5 mye st\u00f8y p\u00e5 grunn av alt anleggsarbeidet i omr\u00e5det, at det skal bli godt \u00e5 komme vekk fra alt spetaklet i et halvt \u00e5rs tid.", "I et halvt \u00e5r?", "- Noe s\u00e5nt. Vi har alltid brukt \u00e5 v\u00e6re nordp\u00e5 om sommeren. Jeg er i mitt 81. \u00e5r n\u00e5, og derfor kan jeg definere \u00absommerferien\u00bb litt mer romslig enn da jeg var i jobb. Kona bruker \u00e5 ta en tur hjem i mai, f\u00f8r hun kommer opp igjen ved sankthans. Selv er jeg ikke til \u00e5 rokke n\u00e5r jeg f\u00f8rst er kommet opp til Hamar\u00f8y. Det er halv\u00e5ret nordp\u00e5 som gj\u00f8r det mulig for meg \u00e5 overvintre i Trondheim, pleier jeg \u00e5 si.", "Det er mange som snakker om \u00e5 lade opp batteriene.", "- Det er vel det jeg gj\u00f8r. Jeg f\u00f8lger rytmen i samfunnet rundt meg, og det blir mye skreifiske, da. N\u00e5r jeg kommer hjem, har jeg med mengder av fisk som jeg selv har fanget.", "Altfor mye egentlig, men begge d\u00f8trene v\u00e5re og barnebarna, som alle bor i Trondheim, f\u00e5r s\u00e5 det rekker.", "Du vender rett og slett hjem fra en slags fangstekspedisjon?", "- Ja, ikke sant? Jeg skal ikke si ett stygt ord om Trondheim - tvert om, egentlig, for jeg elsker det meste ved denne byen - men det er jo bunntrist, da, at vi ikke klarer \u00e5 holde oss med flere fiskeutsalg i sentrum enn det i Ravnkloa, n\u00e5 som de stenger ogs\u00e5 i Taraldsg\u00e5rdsveita. Her anbefaler myndighetene oss \u00e5 spise mer sunt, og s\u00e5 ser ikke de som lager og selger sunn mat noen annen utvei enn \u00e5 legge ned. Det er jo et paradoks, og en forringelse for en s\u00e5 stor by, at vi steller oss slik at vi ikke greier \u00e5 opprettholde flere fiskeutsalg.", "Blir det tid til noe annet enn fiske de neste ukene?", "- \u00c5 ja da! Jeg har en bror p\u00e5 92 som jeg skal bes\u00f8ke i Bod\u00f8, og i slutten av neste m\u00e5ned skal vi to sm\u00e5br\u00f8drene feire s\u00f8steren v\u00e5r som fyller 100. Dagen, som er den 28., skal feires p\u00e5 flymuseet.", "Er det gode gener i familien?", "- De er ikke helt h\u00e5pl\u00f8se, virker det som. Men s\u00f8steren min er helt spesiell. Hun har levd mer eller mindre i skog og fjell i hele sitt liv, som en ordentlig markatraver. Hun var hofteoperert p\u00e5 begge sidene, men gikk likevel p\u00e5 myra med stav og plukket multeb\u00e6r. Det gjelder \u00e5 holde mobiliteten i gang n\u00e5r man blir gammel. Hun kj\u00f8rte bil inntil for to \u00e5r siden, men n\u00e5 har hun heldigvis sluttet med det.", "Heldigvis?", "- Ja. Jeg satt p\u00e5 med henne noen ganger, men det var under stor tvil, hehe ...", "Men du er en st\u00f8dig sj\u00e5f\u00f8r?", "- Jeg fornyet nettopp f\u00f8rerkortet mitt, men jeg tror ikke jeg kommer til \u00e5 kj\u00f8re s\u00e5 mye lenger, i hvert fall ikke i Trondheim. Bortsett fra en tur til Obs\u2019en iblant, s\u00e5 har vi ikke bruk for bil i Midtbyen. Kanskje setter vi den igjen p\u00e5 Hamar\u00f8y.", "Alt har sin tid?", "- Nettopp."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e76918e58d24aa58e72cfc38f056b309206337ade645cebc7ec26f7939eea58d"}, {"field": "createtime", "value": "2017-03-25T18:49:04.000Z"}, {"field": "description", "value": "Det sitter en gammel sj\u00f8ulk p\u00e5 en benk i Elvegata og speider ned mot Nidelva."}, {"field": "dominantimage", "value": "http://www.adressa.no/pluss/magasin/article14504101.ece/8crw7k/ALTERNATES/w980-default/Jon%20Utne.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ec6d05cc987833719d7c8ec24c6c7e4c4b2e049f.jpg?59597e9c"}, {"field": "dominantthumbnaildimensions", "value": "300x169"}, {"field": "heading", "value": "Med Lofoten i blikket -adressa.no"}, {"field": "id", "value": "ec6d05cc987833719d7c8ec24c6c7e4c4b2e049f"}, {"field": "keyword", "value": ["P\u00e5 benken", "Ukeadressa"]}, {"field": "keywords", "value": "P\u00e5 benken,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "travel"}, {"field": "kw-concept", "value": ["fort merket", "fisk", "skrei", "bruk", "utsiktspunktet mitt", "sitte", "hjem", "dag", "reise", "benk", "mitt"]}, {"field": "kw-entity", "value": ["obs", "by\u00e5sen", "ravnkloa", "ukeadressa", "bitterstad", "hansvik", "midtbyen", "taraldsg\u00e5rdsveita", "\u00f8stmarka", "elvegata", "bryggerihaven", "nidelva", "vester\u00e5len", "nidar\u00f8", "reitgjerdet", "munkholmen", "ladehammeren og charlottenlund"]}, {"field": "kw-location", "value": ["stokmarknes", "hassel", "hamar\u00f8y", "trondheim", "lofoten", "bod\u00f8", "vestfjorden"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14504101.ece/8crw7k/ALTERNATES/w980-default/Jon%20Utne.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med Lofoten i blikket"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/03/25/Med-Lofoten-i-blikket-14504102.ece"}, {"field": "pageclass", "value": ["article"]}, {"field": "publishtime", "value": "2017-03-25T18:47:23.000Z"}, {"field": "recs-articleid", "value": "14504102"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-03-25T18:47:23.000Z"}, {"field": "recs-rawtitle", "value": "Med Lofoten i blikket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det sitter en gammel sj\u00f8ulk p\u00e5 en benk i Elvegata og speider ned mot Nidelva."}, {"field": "thumbnail", "value": "http://content-thumbnail.cxpublic.com/content/thumbnail200x150/ec6d05cc987833719d7c8ec24c6c7e4c4b2e049f.jpg?59597e9c"}, {"field": "thumbnailfullheightdimensions", "value": "200x1988"}, {"field": "timestamp", "value": "2017-07-02T23:15:40.000Z"}, {"field": "title", "value": "- Denne benken er utsiktspunktet mitt, og jeg ville fort merket om ting var i ulage"}, {"field": "url", "value": "http://www.adressa.no/pluss/magasin/2017/03/25/Med-Lofoten-i-blikket-14504102.ece"}, {"field": "urlhash", "value": "ec6d05cc987833719d7c8ec24c6c7e4c4b2e049f"}], "score": 0.74858165, "siteId": "9222270286501375973", "id": "ec6d05cc987833719d7c8ec24c6c7e4c4b2e049f"}

