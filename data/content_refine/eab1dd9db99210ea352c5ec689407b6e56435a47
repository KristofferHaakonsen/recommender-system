{"fields": [{"field": "modifiedtime", "type": "time", "value": "2016-11-30T13:51:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "De glemte barna"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "I en rapport forteller beredskapsforeldrene til Silje at den lille jenta er apatisk, slapp, bl\u00e5 rundt \u00f8yne og lepper n\u00e5r hun kommer. Hun er kald p\u00e5 hele kroppen. Silje viser tendenser til selvskading. Hun klyper seg ulike steder. Stikker fingrene i \u00f8ynene.", "Silje er halvannet \u00e5r. Seks m\u00e5neder senere blir hun sendt tilbake til sine rusavhengige foreldre.", "En gang.", "To ganger.", "F\u00f8r hun blir flyttet for tredje gang.", "Like etter f\u00f8dselen m\u00e5 Silje behandles for abstinenser. Moren har et langvarig rusmisbruk bak seg, og i svangerskapet har hun g\u00e5tt p\u00e5 metadon. Faren til Silje er ogs\u00e5 rusmisbruker. Moren vokste opp under grov omsorgssvikt.", "Som tolv\u00e5ring brukte hun hasj og alkohol, senere heroin og amfetamin. N\u00e5 har de f\u00e5tt en liten leilighet p\u00e5 Viktoria m\u00f8drehjem, der de kan l\u00e6re seg \u00e5 v\u00e6re foreldre for nyf\u00f8dte Silje. Leiligheten har de innredet med egne m\u00f8bler, den er blitt personlig og trivelig.", "Foreldrene koser med babyen sin, de sm\u00e5prater, synger og ser p\u00e5 henne med kj\u00e6rlige blikk. De vil gjerne vise fram hva barnet kan. Silje er fysisk sterk, l\u00f8fter hodet tidlig og elsker \u00e5 \u00abhoppe\u00bb i fanget til foreldrene.", "N\u00e5r barnet n\u00e6rmer seg tre m\u00e5neder begynner foreldrene \u00e5 bli rastl\u00f8se, de ser fram til \u00e5 flytte i en egen leilighet.", "De ansatte p\u00e5 Viktoria anbefaler fortsatt veileding og samtaler etter at de har flyttet, men etter dr\u00f8yt to m\u00e5neder henlegger barnevernet saken. De mener det ikke er grunnlag for videre bekymring, og foreldrene ser ikke behov for mer hjelp.", "Silje er halvannet \u00e5r. De tre siste dagene har barnevernet mottatt bekymringsmeldinger. Metadonsenteret tror foreldrene ruser seg. Ansatte p\u00e5 n\u00e6rbutikken har varslet at foreldrene har problemer med \u00e5 st\u00e5 oppreist, de er sl\u00f8ve og snakker utydelig.", "Barnevernsvakta er innom hjemmet flere ganger i l\u00f8pet av helga. Mor og far virker sl\u00f8ve. Den lille jenta f\u00e5r liten respons p\u00e5 sine initiativ. Hun s\u00f8ker stadig fanget til den ansatte fra vakta, holder hardt rundt halsen hennes.", "Far avviser \u00e5 ta urinpr\u00f8ve og viser til at han skal gj\u00f8re det over helga. Mor somler veldig og de mistenker at hun manipulerer pr\u00f8ven. Vakta vedtar ingen akutt omsorgsovertakelse, men varsler at de vil kontakte barne- og familietjenesten med sin bekymring over helga.", "N\u00e5r barnevernet kommer for fjerde gang bestemmer de seg. De vurderer situasjonen som kaotisk. Far sjangler og snakker meget utydelig. Mor er sv\u00e6rt treg i bevegelsene.", "Barnet g\u00e5r barfot rundt p\u00e5 gulvet som er fullt av glassk\u00e5r. Gulvet er skittent, med gamle blodflekker. Kj\u00f8kkenet er fullt av redskaper; sakser, kniver, speil. P\u00e5 puta til Silje ligger det store drops.", "\u00abSilje er ei spinkel jente som virket medtatt og alvorlig da vi kom. Barnet er meget lite krevende. Det er bekymring for at hun har gitt opp \u00e5 kreve seg p\u00e5 grunn av mangelfull oppmerksomhet og mangelfull oppf\u00f8lging i forhold til mat\u00bb, st\u00e5r det i akuttvedtaket.", "Hun er bl\u00e5 p\u00e5 det ene \u00f8ret, men foreldrene kan ikke si hva det skyldes. Mor innr\u00f8mmer at hun har manipulert ruspr\u00f8vene som ble tatt i l\u00f8pet av helga.", "Barnevernet vedtar \u00e5 akuttplassere Silje i et beredskapshjem.", "Fungerende fagdirekt\u00f8r ved Rusbehandling Midt-Norge, Kristin T\u00f8mmervik, understreker at man ikke utelukkende m\u00e5 lene seg p\u00e5 ruspr\u00f8ver for \u00e5 avdekke rusmisbruk:", "\u2013 Rustesting er et hjelpemiddel som krever mye kompetanse for \u00e5 gj\u00f8re p\u00e5 en riktig m\u00e5te. Hyppig testing kan dessuten v\u00e6re vanskelig \u00e5 gjennomf\u00f8re over tid. Derfor kan man ikke bare lene seg p\u00e5 ruspr\u00f8vene, de er kun et supplement til observasjoner barnevernet og andre fagmilj\u00f8er gj\u00f8r, sier T\u00f8mmervik.", "Hun viser til at en unders\u00f8kelse fra Borgestadklinikken viste at ansatte i barnevernet selv ogs\u00e5 \u00f8nsker seg mer kunnskap om rus.", "LES OGS\u00c5: Frykter alvorlige metadonskader hos nyf\u00f8dte", "P\u00e5 sp\u00f8rsm\u00e5l om hvorfor rusforeldre kan f\u00e5 stadig nye sjanser, sier psykologen:", "\u2013 Det tar lang tid for foreldre med rusproblemer \u00e5 endre seg, men for barnet g\u00e5r tida fort. Derfor m\u00e5 man v\u00e6re ut\u00e5lmodig p\u00e5 vegne av barnet. Men det kan v\u00e6re lettere for dem som skal hjelpe \u00e5 ta voksenperspektivet framfor barneperspektivet, det er lettere \u00e5 identifisere seg med de voksne, sier T\u00f8mmervik.", "Silje er to \u00e5r og har bodd seks m\u00e5neder i beredskapshjemmet. Familien skriver: \u00abHun er ikke til \u00e5 kjenne igjen fra da hun kom\u00bb. Starten hadde v\u00e6rt t\u00f8ff. Hun var s\u00e5 kald hele tiden, massasje, varme kl\u00e6r og pledd hjalp ikke.", "Etter hvert kom diar\u00e9 og stadig feber, d\u00f8gnet rundt, dag etter dag. De trodde det skyldtes abstinenser etter avsluttet amming. Det ga seg f\u00f8rst etter to m\u00e5neder. Da ble problemet \u00e5 porsjonere maten.", "Hun var s\u00e5 glupsk, la br\u00f8dskiven i h\u00e5nden og trykket hele stykket inn mot munnen. Etter fem m\u00e5neder har Silje n\u00e5 kommet inn i faste rutiner for soving og spising. Hun har sluttet med smokk p\u00e5 dagtid og prater hele tiden.", "Da dagmammaen kom tilbake fra ferie skinte hun som ei sol.", "S\u00e5 flyttes Silje hjem til sine biologiske foreldre igjen.", "Foreldrene \u00f8nsker sterkt \u00e5 bli rusfrie. De har sagt seg villige til \u00e5 ta imot r\u00e5d og veiledning, og helsestasjonen skal komme p\u00e5 avtalte hjemmebes\u00f8k.", "Ansatte i barnevernet beskriver mammaen til Silje som flott p\u00e5 mange m\u00e5ter. Hun er flink til \u00e5 ordlegge seg, og det er lett \u00e5 like henne. Og i korte perioder viser hun mye godhet og omsorg for jenta si.", "Silje er hjemme sammen med foreldrene i ett \u00e5r f\u00f8r hun begynner i barnehage. Der beskrives hun som urolig og ukonsentrert, hun virrer rundt og s\u00f8ker de voksne konstant. Frav\u00e6ret fra barnehagen er stort.", "Barnehagen vil at en psykolog skal observere tre\u00e5ringen, men foreldrene nekter. Barnevernet kan ikke tvinge dem. Alternativet er en full omsorgsovertakelse. Barnevernet henlegger saken.", "Silje er snart fire og foreldrene tar henne med p\u00e5 bussen til byen. Klokka n\u00e6rmer seg to og barnehagen har dratt til Vitensenteret for flere timer siden. N\u00e5 vil foreldrene fors\u00f8ke \u00e5 finne dem.", "En passasjer p\u00e5 bussen reagerer p\u00e5 at foreldrene virker tydelig ruset, og han varsler politiet. P\u00e5 Vitensenteret legger personalet merke til den lille familien. Moren har med en liten sekk hun vil levere sammen med jenta, men det tar lang tid f\u00f8r hun klarer \u00e5 formidle \u00e6rendet sitt. Rundt i lokalet springer Silje. De ansatte varsler politiet.", "Etter mye leting finner foreldrene igjen Silje, og sammen forlater de senteret. Senere p\u00e5 dagen mottar barnevernsvakta en ny melding. Silje og mammaen oppholder seg p\u00e5 Trondheim Torg. Vakta rykker ut. De vurderer moren som ruset og ute av stand til \u00e5 ta seg av barnet.", "Silje blir akuttplassert i beredskapshjem for andre gang. Ikke det samme som sist, men et nytt.", "I \u00e9n m\u00e5ned bor Silje i sitt nye hjem. Hun rekker \u00e5 bli med den nye familien p\u00e5 sommerferie, til dyreparken i Kristansand, der de sender et kort hjem til mamma og pappa.", "S\u00e5 tilbakef\u00f8res Silje til foreldrene.", "Denne gangen settes det inn uanmeldte tilsyn, og foreldrene m\u00e5 avlegge urinpr\u00f8ver tre ganger pr. uke. Det g\u00e5r tre uker f\u00f8r mor oppfattes som ruset ved tilsyn.", "Hun er intenst opptatt med egne gj\u00f8rem\u00e5l, pupillene er sm\u00e5, Silje henvender seg til barnevernsvakta n\u00e5r hun trenger hjelp.", "Vakta konkluderer med at de vil se an situasjonen. Silje blir v\u00e6rende.", "Ti dager senere, p\u00e5 en kaf\u00e9 i sentrum. En ansatt i barnevernet blir oppmerksom p\u00e5 Silje og moren hennes. Moren virker tydelig ruset. Hun sitter p\u00e5 toalettet med \u00e5pen d\u00f8r.", "Da fire\u00e5ringen kommer inn fra nabodoen for \u00e5 f\u00e5 hjelp fordi hun har b\u00e6sjet, svarer moren med \u00e5 be henne passe d\u00f8ra for seg.", "Men barnevernet tar ikke med seg Silje. De avventer.", "Dagen etter: En anonym varsler observerer mor og barn g\u00e5ende sammen. Moren klarer nesten ikke \u00e5 holde seg oppreist. Silje har en liten sekk p\u00e5 ryggen, melderen tipper de er p\u00e5 vei hjem fra barnehagen. Han har h\u00f8rt at moren jukser med ruspr\u00f8vene ved at hun har en \u00abflaske\u00bb i skjeden hun stikker hull p\u00e5. N\u00e5r barnevernsvakta kommer p\u00e5 tilsyn den kvelden \u00e5pner Silje d\u00f8ra.", "Mor virker sl\u00f8v, treg, ust\u00f8 og m\u00e5 konsentrere seg hardt for \u00e5 helle melk i glasset til datteren. Silje henvender seg til de to fra barnevernet n\u00e5r hun trenger hjelp. Da mor konfronteres med bekymringsmeldingene, sier hun at hun blir sjokkert.", "Dersom hun var ust\u00f8 da hun hentet Silje, var det p\u00e5 grunn av de h\u00f8ye h\u00e6lene p\u00e5 skoene. Hun sier hun ikke har ruset seg p\u00e5 flere m\u00e5neder, og at urinpr\u00f8vene er fine.", "Barnevernet avventer situasjonen. Silje blir v\u00e6rende.", "Barnevernsvakta f\u00e5r en telefon fra naboen til Siljes foreldre, som forteller om mye br\u00e5k og h\u00f8ylydt krangling fra leiligheten. Selv har hun passet fire\u00e5ringen mye i det siste, uten at hun vet n\u00e5r foreldrene kommer tilbake. N\u00e5 orker hun ikke mer.", "Denne ettermiddagen har den lille jenta v\u00e6rt mer klengete enn vanlig, og hun har allerede tisset p\u00e5 seg to ganger. N\u00e5r vakta kommer s\u00f8ker Silje momentant til de fremmede voksne.", "Det lukter av henne og hun virker ustelt. Hun ber om \u00e5 f\u00e5 bli med den ene kvinnen. Barnevernet ringer mor fem ganger uten \u00e5 f\u00e5 svar.", "Da bestemmer de seg for \u00e5 ta med seg Silje. Denne gangen vurderes omsorgsovertakelsen \u00e5 bli langvarig.", "De neste to ukene bor jenta p\u00e5 en institusjon. S\u00e5 kan hun flytte til et nytt beredskapshjem. Det tredje. Der skal hun bli v\u00e6rende et halvt \u00e5r.", "Det er v\u00e5r n\u00e5r Silje flytter til sin nye fosterfamilie. Det er her hun skal vokse opp. Hun knytter seg raskt til storebroren i familien. Sier ofte til ham at han er snill.", "Enn\u00e5 overspiser hun mye. Det hender hun lyver. Ikke om store ting, men om sm\u00e5. Hun kan v\u00e6re intens, stiller mange sp\u00f8rsm\u00e5l, holder seg tett inntil de voksne. Men hun er ikke aggressiv.", "Hun beskrives som et rolig barn. Hun har jevnlig samv\u00e6r med sine biologiske foreldre. Da snakker hun babyspr\u00e5k og blir tydelig urolig etter hver gang. Foreldrene forteller henne stadig at hun snart skal flytte hjem igjen.", "Det er sv\u00e6rt sjelden at foreldre nektes samv\u00e6r med barna sine. Av 1035 omsorgsovertakelser i Norge i 2010, ble det i kun 80 saker fremmet forslag om \u00e5 nekte samv\u00e6r, viser tall fra sentralenheten for fylkesnemndene.", "Det fins ikke tall p\u00e5 hvor mange av disse sakene fylkesnemnda faktisk vedtok \u00e5 nekte samv\u00e6r. Forskningsleder ved Barnevernets utviklingssenter p\u00e5 Vestlandet, Toril Havik, har skrevet bok om samv\u00e6r i barnevernsaker:", "\u2013 Samv\u00e6r skal bare skje dersom det ikke skader barnet. Men en god del foreldre er enige i det som skjer, og st\u00f8tter oppunder fosterforeldrenes innsats for barnet. Forskning har vist at halvparten av foreldrene sto sammen med fosterforeldrene i kampen for \u00e5 styrke barnets utvikling. Andre har resignert, mens et mindretall f\u00f8rte en kamp om barnet. N\u00e5r det skjer, er barnet ille ute, sier Havik. Hun mener man m\u00e5 foreta en vurdering av hva barnet har bruk for n\u00e5r det gjelder samv\u00e6r, i stedet for n\u00e5: Hva kan det t\u00e5le. If\u00f8lge forskeren er det et problem at dagens system er slik at samv\u00e6r ofte settes bare \u00e9n gang \u2013 s\u00e5 forblir det slik.", "\u2013 Barnevernet er for lite aktive til \u00e5 fremme samv\u00e6rsakene p\u00e5 nytt. Men det er jo ogs\u00e5 fordi de er redd for \u00e5 rykke balansen og heve konfliktniv\u00e5et, p\u00e5peker Havik. En unders\u00f8kelse hun har gjort viste at halvparten av barna syntes samv\u00e6ret fungerte ok, en fjerdedel syntes det var for mye samv\u00e6r og den siste gruppen mente de hadde for lite samv\u00e6r.", "En gang kommer mor ruset p\u00e5 bes\u00f8k i fosterhjemmet, og hun og fosterfar krangler h\u00f8ylydt. Silje springer og gjemmer seg.", "Fostermor blir engstelig etter denne episoden. Hun har allerede v\u00e6rt sykmeldt en stund, og hun sier det er slitsomt \u00e5 ha Silje boende. Etter hvert mottar fosterhjemmet trusler fra Siljes biologiske foreldre. Da orker de ikke mer. De klarer ikke \u00e5 ha Silje boende.", "Barnevernet sier at de ikke har noen plass \u00e5 flytte henne, og de sp\u00f8r hva de kan gj\u00f8re for at de skal klare \u00e5 la henne bo der. Til slutt sier fosterfamilien rett ut at dersom de ikke henter jenta, s\u00e5 setter de henne p\u00e5 gata. Da har Silje bodd der i et og et halvt \u00e5r.", "Fostermor henter Silje p\u00e5 skolen, det er bare f\u00e5 uker siden hun startet i f\u00f8rsteklasse. N\u00e5r de kommer hjem venter en dame fra barnevernet og fosterfar inne i stua. Silje setter seg sammen med de voksne i sofaen.", "Fosterfar forteller hva som skal skje: \u00abDu kan ikke bo her lenger, Silje\u00bb. Silje sitter mellom fosterfar og fostermor som har v\u00e6rt hennes n\u00e6rmeste. De holder rundt henne. Fosterfaren gr\u00e5ter. Han sier de er veldig glade i henne og at det ikke er hennes skyld. At ting er vanskelige, for mamma og pappa, og for dem.", "Ingen reaksjoner vises i det lille ansiktet. Hun gr\u00e5ter ikke og hun sp\u00f8r ikke.", "F\u00e5 dager senere har seks\u00e5ringen flyttet ut.", "Denne gangen f\u00e5r Silje flytte til beredskapshjemmet hvor hun bodde sist. Foreldrene der synes det er f\u00e6lt \u00e5 se hvor mye hun har forandret seg p\u00e5 halvannet \u00e5r. Hun er vanskeligere \u00e5 f\u00e5 kontakt med. Hun sliter med mareritt, faller ut av situasjoner.", "De to kvinnene i barnevernet, som kjenner Silje best, forbereder seg p\u00e5 \u00e5 lage en \u00ablivsbok\u00bb sammen med henne. En bok som skal fortelle henne hvem hun er, hvor hun kommer fra, en bok med de fine minnene. S\u00e5 f\u00e5r de en telefon.", "Moren til Silje er d\u00f8d av en overdose.", "I stedet for \u00e5 lage \u00ablivsbok\u00bb m\u00e5 de fortelle Silje at mammaen hennes har tatt noe som gjorde at hun d\u00f8de. De er konkrete n\u00e5r de snakker med Silje, sier hun aldri f\u00e5r se mamma igjen og at hun skal begraves.", "Silje sitter helt i ro, som en liten voksen, og denne gangen stiller hun sp\u00f8rsm\u00e5l. Hvordan ser kista ut? Hvordan var stoffet mamma tok? Silje deltar ikke i morens begravelse, men tegner en tegning som f\u00e5r bli med henne.", "Det g\u00e5r d\u00e5rlig med Silje p\u00e5 skolen. Hun klarer ikke konsentrere seg, plutselig kan hun stikke av. Hun s\u00f8ker stadig de voksne. S\u00e5 en dag f\u00e5r hun sitt f\u00f8rste raserianfall. Ungen som kan v\u00e6re intens og urolig, men aldri aggressiv, raser i flere timer. Endelig, sier de ansatte i barnevernet.", "Etter noen uker f\u00e5r de en ny telefon.", "Det er foreldrene i beredskapshjemmet, som sier de ikke klarer mer. Da gr\u00e5ter de to kvinnene fra barnevernet som har fulgt Silje.", "Den ene beskriver henne som verdens nydeligste unge, en du bare f\u00e5r lyst til \u00e5 ta med hjem. Ei lita lysh\u00e5ret jente som blir glad hver gang hun kommer. Som kryper opp i fanget og holder rundt henne.", "Tanken p\u00e5 at de p\u00e5 nytt skal fortelle Silje at hun m\u00e5 flytte, gj\u00f8r henne kvalm. P\u00e5 nytt m\u00e5 hun si: Her skal du bo. Inne i seg tenker hun: Du tror meg sikkert ikke, lille venn, og det har du grunn til, men her skal du bo.", "Stipendiat Ingunn Ellingsen ved Universitetet i Stavanger har nylig levert sin doktoravhandling. Hun har gjort en studie med 22 ungdom som har v\u00e6rt langtidsplassert i sine fosterfamilier.", "Funnene er oppl\u00f8ftende fordi de i hovedsak viser gode resultater for barn som f\u00e5r bli v\u00e6rende i ett fosterhjem. Hovedgruppen i unders\u00f8kelsen, 15 ungdommer, ga uttrykk for en god familietilknytning til fosterhjemmet \u2013 samtidig som de hadde et godt forhold til sine biologiske foreldre.", "\u2013 Evne til samarbeid mellom biologiske foreldre og fosterforeldre synes \u00e5 v\u00e6re av vesentlig betydning i s\u00e5 m\u00e5te. Disse barna opplevde ikke at det var noen dragkamp om dem. Det \u00e5 oppleve en god tilpasning i fosterhjemmet og samtidig opprettholde en god relasjon til biologisk familie, er helt i tr\u00e5d med intensjonene, og det forteller hvor viktig det er \u00e5 etterstrebe at barna unng\u00e5r mange flyttinger, sier stipendiat Ingunn Ellingsen.", "Psykolog Kristin T\u00f8mmervik understreker at barn har behov for en trygg base med personer man kan stole p\u00e5 over tid.", "\u2013 Mange flyttinger kan f\u00f8re til at barnet opplever seg avvist og verdil\u00f8st. Barnet stoler ikke p\u00e5 andre, det lurer p\u00e5 hva som er galt med en selv, det frykter for hvor lenge det f\u00e5r bli v\u00e6rende. Et slikt barn har en betydelig s\u00e5rbarhet, som stiller ekstraordin\u00e6re krav til de som skal ta vare p\u00e5 det. Det krever et solid fosterhjem med god veiledning og oppf\u00f8lging fra barnevernet for \u00e5 sikre at framtiden likevel kan bli god for et barn som har opplevd s\u00e5 mange flyttinger.", "Bufetat har endelig funnet et fosterhjem de mener er bra for Silje. Men de to ansatte i barnevernet setter foten ned. Foreldrene i dette hjemmet har alvorlige helseproblemer.", "Hvordan kan de ha godkjent dette hjemmet? Bufetat m\u00e5 v\u00e6re desperate, mener den ene barnevernsarbeideren. Til slutt presenterer Bufetat en ny familie de tror vil passe godt. Denne gangen sier barnevernet ja.", "B\u00e5de fosterforeldrene og Silje er spente f\u00f8r det f\u00f8rste m\u00f8tet. Fosterfar og Silje f\u00e5r ekstra god kontakt. Noen dager etter det f\u00f8rste m\u00f8tet flytter Silje til sitt nye hjem. I starten b\u00e6rer hun med seg alle de sm\u00e5 sabeltannfigurene hun har f\u00e5tt av pappa, de mangler armer og bein, men er med henne hele tiden.", "De nye fosterforeldrene f\u00e5r beskjed om at hun trenger masse kj\u00e6rlighet og ro, igjen og igjen. Etter hvert som jenta senker skuldrene, kommer reaksjonene. Hun avviser fostermor, noe som g\u00e5r hardt inn p\u00e5 moren selv. Silje kan f\u00e5 raseriutbrudd. Da kommer regla: \u00abPappa passet ikke p\u00e5 mamma. Hun ruset seg s\u00e5nn at hun d\u00f8de. Dere blir sikkert snart lei av meg dere ogs\u00e5. Jeg skal flytte\u00bb.", "Fosterforeldrene er blitt frikj\u00f8pt fra jobb, og det er satt inn mange hjelpetiltak for at de skal klare \u00e5 beholde Silje. Men barnevernet f\u00f8ler seg ikke trygge p\u00e5 at de skal lykkes denne gangen heller. Foreldrene opplever situasjonen som t\u00f8ff, de var ikke forberedt p\u00e5 hva de hadde i vente. Snart har ikke kommunen flere tiltak \u00e5 tilby.", "\u00abDenne gangen m\u00e5 det g\u00e5 bra. Hvis ikke slutter jeg i jobben\u00bb, sier den ene kvinnen i barnevernet.", "For noen dager siden var Silje og familien i bursdagselskap. Da danset den lille jenta. Lenge etter at de andre ungene gikk lei. Hun ville ikke gi seg.", "Kj\u00f8p dagens utgave av Adresseavisen HER ."]}, {"field": "category0", "value": "nyheter"}, {"field": "category1", "value": "nyheter|deglemtebarna"}, {"field": "contenthash", "value": "d26f42fa2d72dd484635b8f2e6f11fa1203b313c8a47c587fab1b7b072c876a8"}, {"field": "createtime", "value": "2016-12-01T21:55:05.000Z"}, {"field": "description", "value": "Det nyf\u00f8dte barnet ble behandlet for abstinens p\u00e5 grunn av morens rusmisbruk. Silje lever halvannet \u00e5r med sine narkomane foreldre f\u00f8r barnevernet flytter henne til et beredskapshjem."}, {"field": "dominantimage", "value": "http://www.adressa.no/incoming/article1386979.ece5/ALTERNATES/w980-default/Faximile%20-barna"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eab1dd9db99210ea352c5ec689407b6e56435a47.jpg?59824eb3"}, {"field": "dominantthumbnaildimensions", "value": "300x169"}, {"field": "heading", "value": ["\u00abSilje\u00bb (7) har flyttet ti ganger -adressa.no", "Den f\u00f8rste flyttingen:", "Viktoria m\u00f8drehjem", "Et lite krevende barn", "Krever kompetanse", "En ny Silje", "P\u00e5 tur i byen", "Frykter rus", "To dager senere", "Nesten alltid samv\u00e6r", "Flytting nummer \u00e5tte", "D\u00f8dsfallet", "Oppl\u00f8ftende funn", "Endelig hjemme?", "Siste sjanse"]}, {"field": "id", "value": "eab1dd9db99210ea352c5ec689407b6e56435a47"}, {"field": "keyword", "value": "De glemte barna"}, {"field": "keywords", "value": "De glemte barna"}, {"field": "kw-category", "value": ["deglemtebarna", "nyheter"]}, {"field": "kw-concept", "value": ["mor", "foreldre", "barnevernet", "barn", "lille jenta", "biologiske foreldre", "virker tydelig ruset", "flytte"]}, {"field": "kw-entity", "value": ["barnevernets", "viktoria", "borgestadklinikken", "vestlandet", "bufetat", "silje", "kristansand", "vitensenteret", "trondheim torg", "rusbehandling midt-norge", "universitetet", "adresseavisen her"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["toril havik", "kristin t\u00f8mmervik", "ingunn ellingsen"]}, {"field": "kw-taxonomy", "value": ["nyheter", "nyheter/deglemtebarna"]}, {"field": "og-image", "value": "http://www.adressa.no/incoming/article1386979.ece5/ALTERNATES/w980-default/Faximile%20-barna"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abSilje\u00bb (7) har flyttet ti ganger"}, {"field": "og-type", "value": "article"}, {"field": "og-url", "value": "http://www.adressa.no/nyheter/deglemtebarna/2011/03/25/%C2%ABSilje%C2%BB-7-har-flyttet-ti-ganger-1029015.ece"}, {"field": "pageclass", "value": ["article"]}, {"field": "publishtime", "value": "2011-03-25T20:36:54.000Z"}, {"field": "recs-articleid", "value": "1029015"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|deglemtebarna"}, {"field": "recs-publishtime", "value": "2011-03-25T20:36:54.000Z"}, {"field": "recs-rawtitle", "value": "\u00abSilje\u00bb (7) har flyttet ti ganger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/deglemtebarna"]}, {"field": "teaser", "value": "Det nyf\u00f8dte barnet ble behandlet for abstinens p\u00e5 grunn av morens rusmisbruk. Silje lever halvannet \u00e5r med sine narkomane foreldre f\u00f8r barnevernet flytter henne til et beredskapshjem."}, {"field": "thumbnail", "value": "http://content-thumbnail.cxpublic.com/content/thumbnail200x150/eab1dd9db99210ea352c5ec689407b6e56435a47.jpg?59824eb3"}, {"field": "thumbnailfullheightdimensions", "value": "200x4940"}, {"field": "timestamp", "value": "2017-08-02T22:14:11.000Z"}, {"field": "title", "value": "\u00abSilje\u00bb (7) har flyttet ti ganger"}, {"field": "url", "value": "http://www.adressa.no/nyheter/deglemtebarna/2011/03/25/%c2%abSilje%c2%bb-7-har-flyttet-ti-ganger-1029015.ece"}, {"field": "urlhash", "value": "eab1dd9db99210ea352c5ec689407b6e56435a47"}], "score": 0.7120809, "siteId": "9222270286501375973", "id": "eab1dd9db99210ea352c5ec689407b6e56435a47"}

