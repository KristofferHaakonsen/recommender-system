{"fields": [{"field": "modifiedtime", "type": "time", "value": "2012-04-23T11:02:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Seierstad antyder at hun er nyskapende. Dette er nok sant, i den forstand at hun blander fiksjon og virkelighet p\u00e5 en ny m\u00e5te - selv Ingvar Ambj\u00f8rnsen lot seg overraske. \u00c5 foreta en slik krysning er imidlertid ikke noe nytt. Seierstads suksessbok blander det dokumentariske med romansjangeren, som i seg selv har v\u00e6rt en hybrid, helt siden den franske opplysningstiden, da litteraturens helter sluttet \u00e5 v\u00e6re uvirkelige, og da det h\u00f8rte med til sjeldenhetene \u00e5 kalle en roman for en roman.", "I boken \u00abA List of French Prose Fiction from 1700 to 1750\u00bb (1939) kom Silas Paul Jones frem til at bare fem av totalt 946 franske romanene han hadde funnet fra f\u00f8rste halvdel av 1700-tallet, ble utgitt med sitt rette navn. Forfatterne kamuflert gjerne romanene sine som memoarer, sanne historier eller brev. Mye av grunnen til at romanen ble en hybrid var at disse forfatterne stod ovenfor et dilemma, som George May har beskrevet utf\u00f8rlig i boken \u00abLe dilemme du roman au XVIIIe si\u00e8cle\u00bb (1963), og som kan oppsummeres slik: Dersom romanen ble for ulik virkeligheten, risikerte den \u00e5 bli kritisert som usannsynlig, og derfor forkastet som d\u00e5rlig litteratur. Hvis den, p\u00e5 den annen side, ble for lik virkeligheten, risikerte den \u00e5 bli kritisert som umoralsk - for virkeligheten har aldri v\u00e6rt spesielt moralsk - og derfor sensurert. Det endte med at romansjangeren ble s\u00e5 sterkt assosiert med virkelighetens umoral at den ble forbudt i 1737.", "Selv om Seierstad og den franske 1700-tallsforfatteren naturligvis har forskjellige grunner til \u00e5 skrive i grenselandet mellom fiksjon og virkelighet, t\u00f8r jeg p\u00e5st\u00e5 at de to har ett felles motiv: Det h\u00f8yst menneskelige \u00f8nsket om at boken deres skal f\u00e5 best mulig mottagelse. Her har Seierstad f\u00e5tt forfatterdr\u00f8mmen oppfylt til gagns. Dette skyldes ikke bare at hun var p\u00e5 rett sted til rett tid, men ogs\u00e5 at hun lyktes i \u00e5 f\u00f8re leseren inn i det nevnte grenselandet. For ingenting tiltrekker seg mer oppmerksomhet enn det som befinner seg nettopp der, enten det gjelder en fiksjon som man f\u00e5r muligheten til \u00e5 betrakte som virkelighet, eller en virkelighet som ligner fiksjonen (jf. de kongeliges bryllup og d\u00f8d, diverse terrorangrep og politikermord). Dette har forfatterne, som journalistene, alltid visst \u00e5 utnytte seg av.", "Det er ingen tilfeldighet at den mest leste romanen i 1700-tallets Frankrike var Jean-Jacques Rousseaus brevroman, \u00abJulie eller den nye H\u00e9lo\u00efse\u00bb (1761), som s\u00e5dde sterk tvil om hvorvidt brevene var autentiske eller oppdiktede. I den samme forfatterens \u00abBekjennelser\u00bb (1782-89) kommer det frem at noe av handlingen i brevromanen var hentet fra hans eget liv. Men hvor sanne er disse bekjennelsene? Rousseau insisterte p\u00e5 sin oppriktighet. Han stod for sin fiksjon, og ble derfor gjerne oppfattet som gal - dette gjaldt ogs\u00e5 for Hamsun. Dersom brevromanen hans er blitt gjenstand for en enorm oppmerksomhet blant litteraturforskerne, skyldes det sannsynligvis at den s\u00e5r tvil p\u00e5 flere niv\u00e5. Leseren blir ogs\u00e5 usikker p\u00e5 om heltinnen er lykkelig eller ikke i ekteskapet som faren tvang henne inn i. Hos Seierstad blir de bortgiftede kvinnene derimot fremstilt p\u00e5 en ganske entydig m\u00e5te, som ulykkelige slavinner. I \u00abBokhandleren i Kabul\u00bb ligger alts\u00e5 ikke tvetydigheten f\u00f8rst og fremst p\u00e5 det innholdsmessige planet.", "Seierstad kaller boken sin \u00abet familiedrama\u00bb, og innr\u00f8mmer i forordet at den har en \u00ablitter\u00e6r form\u00bb. Samtidig bedyrer hun at historiene er virkelige, fordi hun bare skrev om det hun \u00abs\u00e5 og h\u00f8rte\u00bb. Og det tror vi p\u00e5, for vi vet at hun var der. Vi fikk jo selv se og h\u00f8re henne, da hun kom hjem fra Kabul og rett inn i stua v\u00e5r, via Fredrik Skavlans \u00abF\u00f8rst og Sist\u00bb.", "Men hva er det egentlig boken hennes lar oss tro? Lar den oss ikke f\u00f8rst og fremst tvile p\u00e5 hva som er det litter\u00e6re og hva som er det opplevde? Dersom vi tror at hun har sett og h\u00f8rt det hun skriver, kan vi samtidig registrere at hun har slettet seg selv i boken - med unntak av for- og etterordet - ved \u00e5 skrive i tredje person. Tvetydigheten befinner seg med andre ord i det paradoksale forholdet mellom en litter\u00e6r form og et sant innhold. De franske 1700-tallsforfatternes strategi var omvendt - de diktet opp et innhold som de ga virkelighetens form (f\u00f8rste person). Effekten var likevel den samme. Leseren ble usikker, men p\u00e5 en positiv m\u00e5te: \u00abUsikkerheten jeg setter leseren i bidrar kanskje ikke s\u00e5 rent lite til lesningens forn\u00f8yelse\u00bb, skrev en annen fransk 1700-tallsforfatter, Marivaux, i \u00e5pningen av romanen \u00abLe T\u00e9l\u00e9maque travesti\u00bb (1735).", "\u00abBokhandleren i Kabul\u00bb gj\u00f8r oss desto mer usikre, ettersom det g\u00e5r opp for oss at historiene hun forteller dels er blitt henne fortalt og oversatt av en mann som virker mindre troverdig. Vi kjenner Shah Mohammad Rais n\u00e5, for han fikk vi jo ogs\u00e5 se i stua v\u00e5r, en fredag kveld. Men \u00abdet vi ser er heller ikke sant\u00bb, som det heter i en sentral passasje fra en annen bestselger, Lars Saabye Christensens \u00abHalvbroren\u00bb, som riktignok er en roman.", "Dersom man med enkelhet kunne ha klassifisert \u00abBokhandleren\u00bb som fiksjon, ville den sannsynligvis ha f\u00e5tt hardere medfart av litteraturkritikerne. For, til tross for burkaene, er ikke personene i boken fremstilt som spesielt g\u00e5tefulle. Det er ingen hemmelighet at de mest fascinerende romanfigurene, i likhet med de mest interessante menneskene, er de vi ikke helt forst\u00e5r (jf. Saabye Christensens romanfigurer). \u00abBokhandleren\u00bb mangler mystikken som kjennetegner god litteratur, hvis man fjerner rammen. Men rammen er der, og det er muligheten den gir oss til \u00e5 betrakte bokhandlerens familie som virkelig som gj\u00f8r boken interessant og l\u00e6rerik.", "Poenget mitt er at tvilen selger, uansett hvilket plan den oppst\u00e5r p\u00e5, fordi den vekker leserens nysgjerrighet. Dersom dette ikke utgj\u00f8r et tilstrekkelig kriterium for bokens kvalitet, er det helt avgj\u00f8rende for dens popularitet. Seierstads dobbeltrolle, som forfatter og journalist, gj\u00f8r henne dessuten mer eller mindre uangripelig. I kraft av \u00e5 v\u00e6re forfatter har hun rett til \u00e5 skrive nesten hva hun vil, og som journalist kan hun slippe unna litteraturkritikernes slakt. Det er derfor ikke interessant for Seierstad \u00e5 velge \u00e9n rolle, med mindre dagens Norge er et poetokrati, slik Trond Berg Eriksen antyder i Morgenbladet 12. september. Dersom salget av \u00abBokhandleren\u00bb akselererer, og n\u00e5r uvirkelige dimensjoner etter h\u00f8stens store sirkus, er nok dette mye fordi Shah Mohammad Rais, eller var det Sultan Khan, kom ut av bokhandelen, eller boken, og til Norge, som en omvendt Don Quijotte, for \u00e5 s\u00e5 enda mer tvil. TRUDE KOLDERUP ,", "stipendiat ved Institutt for moderne fremmedspr\u00e5k, Seksjon for romanske spr\u00e5k, NTNU."]}, {"field": "category0", "value": "meninger"}, {"field": "contenthash", "value": "cf64fd89d36adc3578d40316bf8fa9dcd43efae628cdf40954ce6eaf20650dda"}, {"field": "createtime", "value": "2016-02-04T15:12:17.000Z"}, {"field": "description", "value": "Litteraturhistorien er full av eksempler p\u00e5 blanding av virkelighet og fiksjon. \u00abBokhandleren i Kabul\u00bb f\u00f8yer seg derfor inn i en litter\u00e6r tradisjon, skriver Trude Kolderup."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/616c28c8b00e69f24f7830bbfb6fc4e80bc58800.jpg?5921b8c1"}, {"field": "dominantthumbnaildimensions", "value": "256x256"}, {"field": "heading", "value": "\u00abBokhandleren\u00bb i et litteraturhistorisk perspektiv -adressa.no"}, {"field": "id", "value": "616c28c8b00e69f24f7830bbfb6fc4e80bc58800"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["roman", "litter\u00e6r form", "uvirkelige", "forfatter", "bokhandleren", "fiksjon", "litteraturhistorisk perspektiv", "boken"]}, {"field": "kw-entity", "value": ["le t\u00e9l\u00e9maque", "shah mohammad rais", "halvbroren", "bekjennelser", "institutt", "seierstad", "seksjon", "list of french prose fiction", "julie", "jean-jacques rousseaus", "h\u00e9lo\u00efse", "morgenbladet", "french prose fiction", "f\u00f8rst og sist", "bokhandleren", "hamsun", "marivaux", "trude kolderup"]}, {"field": "kw-location", "value": ["norge", "kabul", "frankrike"]}, {"field": "kw-pageclass", "value": "article"}, {"field": "kw-person", "value": ["george may", "don quijotte", "ingvar ambj\u00f8rnsen", "silas paul jones", "sultan khan", "fredrik skavlans", "lars saabye christensens", "trond berg eriksen"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Bokhandleren&raquo; i et litteraturhistorisk perspektiv"}, {"field": "og-type", "value": "article"}, {"field": "og-url", "value": "http://www.adressa.no/meninger/article46136.ece"}, {"field": "pageclass", "value": ["article"]}, {"field": "publishtime", "value": "2003-10-03T04:00:00.000Z"}, {"field": "recs-articleid", "value": "2542894"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-10-03T04:00:00.000Z"}, {"field": "recs-rawtitle", "value": "&laquo;Bokhandleren&raquo; i et litteraturhistorisk perspektiv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Litteraturhistorien er full av eksempler p\u00e5 blanding av virkelighet og fiksjon. \u00abBokhandleren i Kabul\u00bb f\u00f8yer seg derfor inn i en litter\u00e6r tradisjon, skriver Trude Kolderup."}, {"field": "thumbnail", "value": "http://content-thumbnail.cxpublic.com/content/thumbnail200x150/616c28c8b00e69f24f7830bbfb6fc4e80bc58800.jpg?5921b8c1"}, {"field": "thumbnailfullheightdimensions", "value": "200x1424"}, {"field": "timestamp", "value": "2017-05-21T15:56:49.000Z"}, {"field": "title", "value": "&laquo;Bokhandleren&raquo; i et litteraturhistorisk perspektiv"}, {"field": "url", "value": "http://www.adressa.no/meninger/article46136.ece"}, {"field": "urlhash", "value": "616c28c8b00e69f24f7830bbfb6fc4e80bc58800"}], "score": 1.2439477, "siteId": "9222270286501375973", "id": "616c28c8b00e69f24f7830bbfb6fc4e80bc58800"}

