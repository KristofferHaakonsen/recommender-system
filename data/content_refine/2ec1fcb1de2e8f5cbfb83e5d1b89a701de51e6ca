{"fields": [{"field": "modifiedtime", "type": "time", "value": "2012-08-23T10:13:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tone sofie aglen", "statsviter", "kommunikasjonsr\u00e5dgiver"]}, {"field": "body", "value": ["Saken oppdateres.", "Vanja ble 1 1\u20442 \u00e5r gammel. Hun kom inn i livet v\u00e5rt som hjeml\u00f8s pjuskete kattunge fra Vallersund som ingen brydde seg om lenger. Personen som kj\u00f8rte p\u00e5 Vanja i By\u00e5sveien tok seg heller ikke bryet med \u00e5 stoppe. S\u00e5 mye var visst et katteliv verdt. Jeg kan bare klamre meg til h\u00e5pet om at hun ikke pintes.", "Det er mye jeg skulle fortalt den ukjente bilisten. Mange av oss som er oppvokst med dyr vet hvor mye et kj\u00e6ledyr betyr. Jeg har mistet dyr f\u00f8r og husker fortsatt hvor tungt hele familien tok det da v\u00e5r gamle hund d\u00f8de. Likevel har sorgen jeg har f\u00f8lt denne m\u00e5neden v\u00e6rt st\u00f8rre enn jeg husket den. Jeg var s\u00e5 utrolig glad i den katten. Dro henne med meg til Nord-Norge (og tilbake), smuglet henne med meg p\u00e5 hurtigruta og kj\u00f8rte med henne endel\u00f8se timer og tall\u00f8se mjau i bil.", "Dyr er lett \u00e5 bli glad i. Kanskje er det fordi de aksepterer deg som du er? Dyr gj\u00f8r ikke forskjell p\u00e5 folk, de d\u00f8mmer sjelden. Med Vanja i hus var i det minste \u00e9n person alltid var glad for \u00e5 se meg. Selv p\u00e5 mine aller d\u00e5rligste dager og p\u00e5 mitt aller minst sjarmerende.", "Det er blitt vanlig \u00e5 forske p\u00e5 ting vi vet. Nylig kom jeg over en brosjyre fra Helsedirektoratet om kj\u00e6ledyrs betydning for menneskers helse. Forskning dokumenterer at dyr kan ha en rekke positive effekter p\u00e5 mennesker, deriblant redusert stress, senket blodtrykk og mindre angst og depresjon. St\u00f8rre motivasjon, bedre selvf\u00f8lelse og \u00f8kt livskvalitet er andre fordeler.", "Det kunne jeg for s\u00e5 vidt ha sagt uten en eneste forskningskrone. Det er bare \u00e5 ta turen opp i marka og se alle som g\u00e5r tur med hunden sin hver eneste ettermiddag. Derfor er det ogs\u00e5 blitt stadig vanligere \u00e5 bruke dyr i terapeutisk sammenheng. Hund p\u00e5 institusjon, terapiridning og \u00abInn p\u00e5 tunet\u00bb er eksempler p\u00e5 hvordan gammel kunnskap tas i bruk.", "Kanskje blir man ekstra glad i dyr som Vanja, hjeml\u00f8s og glemt som hun var. Hun fikk et godt liv takket v\u00e6re hverdagsheltene i Foreningen for omplassering av dyr. De frivillige i Trondheim gj\u00f8r hver dag en fantastisk innsats for \u00e5 ta vare p\u00e5 hjeml\u00f8se dyr. Deriblant kj\u00e6ledyr som mennesker reiser fra, leverer inn, kaster. Har ikke bruk for, har ikke plass, passer ikke inn i livet lenger, har det s\u00e5 travelt. Kanskje var ikke den s\u00f8te lille kattungen fullt s\u00e5 liten og s\u00f8t lenger?", "For noen er en katt bare en katt. For mange av oss er det en sv\u00e6rt trofast venn. Jeg har demonstrert for meg selv de siste ukene at kroppen best\u00e5r av 70 prosent vann, der st\u00f8rstedelen kan v\u00e6re t\u00e5rer. Og jeg har f\u00e5tt mange forskjellige reaksjoner p\u00e5 min sorg. Fra de forst\u00e5elsesfulle til de som trekker p\u00e5 smileb\u00e5ndet, som om det er litt komisk at en voksen person s\u00f8rger over en katt.", "Skaff deg en ny katt, har flere sagt. Som om noen kan erstatte den snedige personligheten Vanja var! Men f\u00f8r eller siden f\u00e5r de nok rett. For det er tomt i huset n\u00e5. Det er noe som mangler.", "Olav H. Hauge sier nok ogs\u00e5 det bedre enn meg:", "Katten", "Sit i tunet", "N\u00e5r du kjem.", "Snakk litt med katten.", "Det er han som er varast i garden.", "tone.sofie.aglen@siva.no"]}, {"field": "category0", "value": "meninger"}, {"field": "contenthash", "value": "a3030c8808083733bcdc2aac0d5a136c6a1b60d5f55bc0394d712524a512d967"}, {"field": "createtime", "value": "2017-03-06T23:33:52.000Z"}, {"field": "description", "value": "For en m\u00e5ned siden mistet vi et familiemedlem. Da jeg stod opp fra senga om morgenen, kroet Vanja seg forn\u00f8yd p\u00e5 dyna mi. Noen timer seinere hentet jeg henne kald og stiv i ei pappeske hos By\u00e5sen dyrehospital."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2ec1fcb1de2e8f5cbfb83e5d1b89a701de51e6ca.jpg?5967e55f"}, {"field": "dominantthumbnaildimensions", "value": "256x256"}, {"field": "heading", "value": "\u00c5 miste en venn -adressa.no"}, {"field": "id", "value": "2ec1fcb1de2e8f5cbfb83e5d1b89a701de51e6ca"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "pets"}, {"field": "kw-concept", "value": ["katt", "dyr"]}, {"field": "kw-entity", "value": ["helsedirektoratet", "by\u00e5sveien", "foreningen", "by\u00e5sen", "vallersund", "vanja"]}, {"field": "kw-location", "value": ["nord-norge", "trondheim"]}, {"field": "kw-pageclass", "value": "article"}, {"field": "kw-person", "value": "olav h. hauge"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5 miste en venn"}, {"field": "og-type", "value": "article"}, {"field": "og-url", "value": "http://www.adressa.no/meninger/article1740129.ece"}, {"field": "pageclass", "value": ["article"]}, {"field": "publishtime", "value": "2011-12-09T09:44:11.000Z"}, {"field": "recs-articleid", "value": "3294435"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-12-09T09:44:11.000Z"}, {"field": "recs-rawtitle", "value": "\u00c5 miste en venn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "For en m\u00e5ned siden mistet vi et familiemedlem. Da jeg stod opp fra senga om morgenen, kroet Vanja seg forn\u00f8yd p\u00e5 dyna mi. Noen timer seinere hentet jeg henne kald og stiv i ei pappeske hos By\u00e5sen dyrehospital."}, {"field": "thumbnail", "value": "http://content-thumbnail.cxpublic.com/content/thumbnail200x150/2ec1fcb1de2e8f5cbfb83e5d1b89a701de51e6ca.jpg?5967e55f"}, {"field": "thumbnailfullheightdimensions", "value": "200x1099"}, {"field": "timestamp", "value": "2017-07-13T21:25:51.000Z"}, {"field": "title", "value": "\u00c5 miste en venn"}, {"field": "url", "value": "http://www.adressa.no/meninger/article1740129.ece"}, {"field": "urlhash", "value": "2ec1fcb1de2e8f5cbfb83e5d1b89a701de51e6ca"}], "score": 0.39942583, "siteId": "9222270286501375973", "id": "2ec1fcb1de2e8f5cbfb83e5d1b89a701de51e6ca"}

