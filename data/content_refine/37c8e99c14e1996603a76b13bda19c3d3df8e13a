{"fields": [{"field": "modifiedtime", "type": "time", "value": "2017-01-13T13:25:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["samer", "rein", "grunneiere", "Trollheimen", "Domstoler", "urbefolkning"]}, {"field": "author", "value": ["gjestekommentator daniel johansen", "kunsthistoriker"]}, {"field": "body", "value": ["Saken oppdateres.", "Om en liten m\u00e5ned skal samer fra hele Norden sammen med kongen, de som har skamvett til \u00e5 m\u00f8te opp fra regjeringen og resten av Trondheim feire at samisk rettighetsarbeid er 100 \u00e5r. Kan vi utover festligheter ogs\u00e5 bruke \u00e5ret til \u00e5 skape varige og positive endringer i forholdet mellom landets to eldste folkegrupper?", "LES OGS\u00c5: De tre vise kvinner", "Et godt sted \u00e5 starte er i Tr\u00f8ndelag. Det var ikke tilfeldig at initiativet til det f\u00f8rste samiske landsm\u00f8tet i 1917 ble tatt av to s\u00f8rsamer og at m\u00f8tet ble lagt til Trondheim. I byens omland var samisk kultur og levesett under hardt press. \u00c9n \u00e5rsak var historiker Yngvar Nielsens s\u00e5kalte framrykkingsteori fra 1889 som hevdet at samene bosatte seg s\u00f8r for Trondheimsfjorden f\u00f8rst ved slutten av 1600-tallet. B\u00f8ndene hadde bodd der lenger og burde dermed ha forrang til utmarksbeite. Fram til 2001 ble denne teorien lagt til grunn i dom etter dom som f\u00f8rte til tvungen avvikling av reindrift i en enorm skala. Det toppet seg i 1981 da en dom i H\u00f8yesterett t\u00f8mte store deler av Trollheimen for reindrift. Nielsens teori er i dag avkledd som et historisk falsum.", "LES OGS\u00c5: En skal ikke fornekte seg selv og sin egen identitet", "De som forvalter loven i Norge b\u00f8r bruke 2017 til \u00e5 rydde i sine egne feil. V\u00e5rt rettsapparat raserte p\u00e5 1900-tallet store deler av en tradisjonstung, s\u00f8rsamisk n\u00e6ring med bakgrunn i en usannhet. P\u00e5 toppen av dette ble reindriften ikke erstattet av annen beitedrift i en rekke ber\u00f8rte utmarksomr\u00e5der. Store arealer i Midt-Norge, hvor det tidligere ble drevet landbruk gjennom reindrift, har siden samene ble tvunget ut, grodd igjen. I anstendighetens navn b\u00f8r man derfor bruke jubileums\u00e5ret til \u00e5 starte prosessen med \u00e5 omst\u00f8te de dommer hvor framrykkingsteorien ble brukt som faglig argument.", "LES OGS\u00c5: Dette er virkeligheten, og vi ser ingen grunn til \u00e5 skjule den", "Rettsapparatet skapte p\u00e5 1900-tallet en mulighet for at grunneiere s\u00f8r for Trondheimsfjorden heller kunne jage s\u00f8rsamer og deres reindrift ut av utmarka med loven i h\u00e5nd, enn \u00e5 l\u00f8se konflikter p\u00e5 minnelig vis. Dette har etterlatt seg et forgiftet klima i en rekke fjellkommuner s\u00f8r i v\u00e5rt fylke. Her er hets av samiske sambygdinger, h\u00e6rverk p\u00e5 reingjerder og skyting av rein et tilbakevendende fenomen. Disse primitive forholdene skyldes blant annet rettsvesenets hundre\u00e5rige underbygning av Nielsens teorier.", "LES OGS\u00c5: Nasjonens eldste s\u00e5r", "I Adressa 23. september 2014 skrev tidligere fylkesmann J\u00f8rn Krog en f\u00f8lelsesladd kronikk om konfliktene i hans hjemsted R\u00f8ros. Her foreslo han en rekke tiltak fra statens side som kan l\u00f8se opp i det hatske klimaet i fjellomr\u00e5dene. Krogs viktigste forslag var en revisjon av lovverket. Samtidig med lanseringen av Yngvar Nielsens fremrykkingsteori ble norsk reinbeitelov endret. Loven har siden v\u00e6rt slik at dersom et beitedyr gj\u00f8r skade p\u00e5 annenmanns \u00e5ker eller hage st\u00e5r grunneieren ansvarlig for gjerdehold. Dette med unntak av tamrein. Dersom en rein gj\u00f8r skade p\u00e5 innmark eller blomsterbed er det reineierlaget som er ansvarlig uten hensyn til skyld og grunneier er fri for ansvar.", "\u00abEr det noe jeg alltid har v\u00e6rt redd for, s\u00e5 er det \u00e5 f\u00e5 samer i plenen\u00bb sang Odd B\u00f8rretzen satirisk i l\u00e5ta \u00abJustisdepartementet\u00bb fra 1995. Norsk lov er i dag godt tilpasset ordlyden i satiren. Justisdepartementet st\u00e5r fortsatt stram givakt foran alle uinngjerdede gressplener og beskytter disse mot samer og deres reinsdyr. Loven bidrar dermed fortsatt til \u00e5 forgifte forholdet mellom Norges to eldste befolkningsgrupper i store deler av landet. Et minimumsbidrag til jubileums\u00e5ret er at man f\u00f8lger fylkesmann Krogs r\u00e5d og likestiller reinsdyret med sauer, hester og kyr i lovgivningen. Det er ikke verre.", "LES OGS\u00c5: - Dette er en gave til barna v\u00e5re", "LES OGS\u00c5: Trondheim kan f\u00e5 samisk barnehagetilbud", "Tatt i betraktning hvem Erna Solberg nettopp utnevnte til justisminister er det liten grunn til \u00e5 tro at forsoningspolitikk kommer h\u00f8yt opp p\u00e5 regjeringens agenda. Men som dikteren sier: \u00abHope springs eternal in the human breast.\u00bb", "I februar er det jubileum og i september er det valg!"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "6eef605a1120bcb6a1745edda2f87577d6d4e5b3af23653c8c92d9744d0c6cab"}, {"field": "createtime", "value": "2017-01-13T06:59:53.000Z"}, {"field": "description", "value": "I 1981 brukte H\u00f8yesterett et historisk falsum for \u00e5 t\u00f8mme deler av Trollheimen for reindrift. I 2017 m\u00e5 de som forvalter loven bruke det samiske jubileet til \u00e5 rydde i egne feil."}, {"field": "dominantimage", "value": "http://www.adressa.no/pluss/meninger/article14051849.ece/1ziha/ALTERNATES/w980-default/IMG_Reinsdyr_illfoto3.jp_1_1_BA357QG39.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/37c8e99c14e1996603a76b13bda19c3d3df8e13a.jpg?597e269f"}, {"field": "dominantthumbnaildimensions", "value": "300x169"}, {"field": "heading", "value": "Fortsatt samer i plenen? -adressa.no"}, {"field": "id", "value": "37c8e99c14e1996603a76b13bda19c3d3df8e13a"}, {"field": "keyword", "value": ["samer", "rein", "grunneiere", "Trollheimen", "Domstoler", "urbefolkning"]}, {"field": "keywords", "value": "samer,rein,grunneiere,Trollheimen,Domstoler,urbefolkning"}, {"field": "kw-category", "value": ["meninger", "pluss"]}, {"field": "kw-classification", "value": "law-government-and-politics"}, {"field": "kw-concept", "value": ["grunneier", "dom", "historisk falsum", "samisk", "teori", "deler", "rein", "samer", "plenen", "forvalter loven", "lov", "reindrift", "egne feil"]}, {"field": "kw-entity", "value": ["trollheimen", "justisdepartementet", "h\u00f8yesterett", "domstoler", "adressa", "krogs"]}, {"field": "kw-location", "value": ["trondheimsfjorden", "midt-norge", "r\u00f8ros", "norden", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["yngvar nielsens", "erna solberg", "odd b\u00f8rretzen", "j\u00f8rn krog"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14051849.ece/1ziha/ALTERNATES/w980-default/IMG_Reinsdyr_illfoto3.jp_1_1_BA357QG39.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortsatt samer i plenen?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/01/13/Fortsatt-samer-i-plenen-14051850.ece"}, {"field": "pageclass", "value": ["article"]}, {"field": "publishtime", "value": "2017-01-13T06:58:47.000Z"}, {"field": "recs-articleid", "value": "14051850"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-01-13T06:58:47.000Z"}, {"field": "recs-rawtitle", "value": "Fortsatt samer i plenen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "I 1981 brukte H\u00f8yesterett et historisk falsum for \u00e5 t\u00f8mme deler av Trollheimen for reindrift. I 2017 m\u00e5 de som forvalter loven bruke det samiske jubileet til \u00e5 rydde i egne feil."}, {"field": "thumbnail", "value": "http://content-thumbnail.cxpublic.com/content/thumbnail200x150/37c8e99c14e1996603a76b13bda19c3d3df8e13a.jpg?597e269f"}, {"field": "thumbnailfullheightdimensions", "value": "200x1396"}, {"field": "timestamp", "value": "2017-07-30T18:34:07.000Z"}, {"field": "title", "value": "Fortsatt samer i plenen?"}, {"field": "url", "value": "http://www.adressa.no/pluss/meninger/2017/01/13/Fortsatt-samer-i-plenen-14051850.ece"}, {"field": "urlhash", "value": "37c8e99c14e1996603a76b13bda19c3d3df8e13a"}], "score": 0.84174, "siteId": "9222270286501375973", "id": "37c8e99c14e1996603a76b13bda19c3d3df8e13a"}

