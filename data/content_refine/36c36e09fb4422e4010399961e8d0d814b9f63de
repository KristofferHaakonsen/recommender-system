{"fields": [{"field": "modifiedtime", "type": "time", "value": "2012-04-17T22:04:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "svanhild naterstad"}, {"field": "body", "value": ["Saken oppdateres.", "En rask gjennomgang av mediene fra de siste m\u00e5nedene gir et utall til dels motstridende nye \u00absannheter\u00bb om hvordan man b\u00f8r te seg for \u00e5 unng\u00e5 brystkreft.", "Mens bruk av p-piller og hormontilskudd \u00f8ker risikoen i VG den 9. september, kan Dagbladet bare fire dager seinere fortelle at p-piller minsker faren for kreft, i brystene, eggstokkene, livmorhulen og tarmene. Ett oppslag advarer mot melk, ett annet mot grapefrukt. Til gjengjeld er det gunstig om en er h\u00f8yt utdannet og kvalm under svangerskap. Begge deler skal redusere sjansen for kreft.", "Kreftforsker og overlege ved St. Olavs Hospital, Steinar Lundgren, gir her sin vurdering av verdien av p\u00e5standene.", "\u00abH\u00f8yt utdannede har st\u00f8rre sjanse for \u00e5 overleve krefttyper som bryst- og lungekreft enn folk med lav utdannelse, viser ferske studier fra Karolinska Institutet.\u00bb (Dagbladet 17.09.07)", "Lundgren: - H\u00f8yt utdannede er kanskje oppmerksomme p\u00e5 faresignalene og g\u00e5r tidligere til lege. Derfor har de muligens mindre sykdom i kroppen. Kvinner med h\u00f8yere utdanning trimmer oftere, lever sunnere og mer aktivt, noe som kan v\u00e6re gunstig.", "\u00abP-piller minsker faren for kreft, i brystene, eggstokkene, livmorhulen og tarmene.\u00bb (Dagbladet 13.09.07)", "Lundgren: - Her gjelder det \u00e5 passe p\u00e5 hvilken dag du leser avisen! De f\u00f8rste p-pillene inneholdt mye \u00f8strogen, som kan stimulere allerede eksisterende kreftceller fra brystvev. N\u00e5 er innholdet i p-pillene mer balansert med hormonet progesteron, som er mer naturlig. En av legemiddelindustriens viktigste utfordringer framover er \u00e5 finne fram til en p-pille som kan hindre brystkreft!", "\u00abI tillegg gir amming helsefordeler for kvinnen selv, blant annet mindre risiko for brystkreft.\u00bb (Aftenposten 25.08.07)", "Lundgren: - Dette handler mest om at man tror det var hyppig amming som beskyttet kvinnen f\u00f8r. De hadde kanskje bare to-tre menstruasjoner mellom amming og ny f\u00f8dsel. Amming medf\u00f8rer ofte en utsettelse av menstruasjonen, og igjen mindre veksthormoner i blodet. Hormonsvingningene i forbindelse med menstruasjonen kan irritere en epitelcelle som allerede er skadet, og f\u00f8re til utvikling av brystkreft. \u00c5 ha stimulert melkekjertlene med tidlig graviditet og deretter amming, kan medf\u00f8re at epitelcellene er mindre f\u00f8lsomme for faktorer som kan gi brystkreft. Men det \u00e5 f\u00e5 barn tidlig er jo ikke alltid s\u00e5 lett \u00e5 bare bestemme seg for.", "\u00abEn stor, svensk unders\u00f8kelse viser at faren for \u00e5 f\u00e5 brystkreft kan halveres ved \u00e5 ta et bestemt B-vitamin.\u00bb !(Dagens N\u00e6ringsliv 10.08.07)", "Lundgren: - Dette vet jeg ingenting om. En dag er det b-vitamin som hjelper, neste dag er det c-vitaminer eller andre \u00abviktige stoffer\u00bb.", "\u00abKvinner som spiser mye folat, kan bortimot halvere faren for brystkreft. Overvektige kvinner f\u00e5r bedret sin beskyttelse spesielt sterkt, viser en ny svensk studie.\u00bb (NTB 09.08.07)", "Lundgren: - Det er godt mulig at folat er gunstig, men jeg har enn\u00e5 ikke sett det skikkelig dokumentert. Her igjen kan det v\u00e6re noe som p\u00e5virker det hormonelle milj\u00f8et i brystkjertlene. Folat inng\u00e5r ikke i v\u00e5re anbefalinger.", "\u00abKvalme og oppkast under graviditet reduserer risikoen for \u00e5 f \u00e5 brystkreft senere i livet.\u00bb (VG 10.07.07)", "Lundgren: - Kan det v\u00e6re at kvalme henger sammen med hormonell status i kroppen? En parallell er kvalme som kommer av cellegiftbehandling. Ingen har relatert kvalmen som f\u00f8lger av cellegiftbehandlingen til bedring eller forverring av brystkreftforl\u00f8pet.", "\u00abAntallet krefttilfeller kan reduseres med opp til 40 prosent gjennom sunt kosthold og regelmessig mosjon. Dette gjelder blant annet brystkreft og kreft i livmoren.\u00bb (NTB 21.05.07)", "Lundgren: - En stor unders\u00f8kelse har vist at fysisk aktivitet beskytter mot og bremser tilbakefall. Likeledes er det gunstig om man holder seg slank. Sannsynligvis f\u00e5r du mindre \u00f8strogen i kroppen hvis du er fysisk aktiv.", "\u00abNational Cancer Institute i USA satser 2,4 millioner dollar p\u00e5 forskning om hvordan yoga kan bedre livskvaliteten til kvinner som f\u00e5 r cellegift mot brystkreft.\u00bb (Dagbladet 26.05.07)", "Lundgren: - En vill hypotese, som jeg ikke har tro p\u00e5: Tankens kraft kan styre hypofysen til mindre p\u00e5virkning av eggstokkene, derav mindre \u00f8strogen, som igjen gir mindre vekst av kreftceller? Men yoga kan kanskje f\u00f8re til at du blir roligere og takler livssituasjonen som kreftpasient bedre.", "\u00abDerfor b\u00f8r du drikke gr\u00f8nn te: Har beskyttende effekt mot prostatakreft, kreft i eggstokkene, brystkreft, tykktarmskreft, lungekreft og hjernesvulst hos barn.\u00bb (nrk.no 16.08.07)", "Lundgren: - En del virksomme stoffer i den gr\u00f8nne teen kan ha effekt p\u00e5 kreftceller og hemmer den ukontrollerte veksten, enten direkte eller indirekte. Forel\u00f8pig er det vanskelig \u00e5 tro at det har noen vesentlig betydning hos brystkreftpasienter. Det er det samme med annen alternativ medisin; det hjelper gjerne mot veldig mye, og jo mer det hjelper mot, jo mer skeptisk blir jeg. Man skal ha et \u00e5pent sinn, men n\u00e5r det gjelder naturprodukter m\u00e5 man gjerne ogs\u00e5 ha en ekstremt \u00e5pen lommebok.", "\u00abNy forskning fra 2004 viser at inntak av omega-9 fettsyren oljesyre, reduserer sannsynligheten for \u00e5 utvikle brystkreft og hjertesykdommer hos kvinner.\u00bb (www.vitomega.no)", "Lundgren: -.Her er man p\u00e5 helt basalt forskningsniv\u00e5. En eventuell direkte virkning mot kreftcellene vet man ikke stort om enda.", "\u00abYngre kvinner som spiser minst 30 gram fiber om dagen, ser ut til \u00e5 halvere sin risiko for brystkreft i forhold til den som spiser mindre enn 20 gram.\u00bb (dagbladet.no 25.01.07)", "Lundgren: - Hvor mange gram spiste du i g\u00e5r? Det kan se ut som om fiber kan beskytte mot tykktarmskreft, men jeg har enn\u00e5 ikke sett store overbevisende studier om fiber og brystkreft.", "\u00abKvinnene med mest vestlig kosthold (kj\u00f8tt og s\u00f8tt) som hadde passert overgangsalderen, var mer utsatt for brystkreft enn de som spiste mye gr\u00f8nnsaker og soya\u00bb. (VG 09.09.07)", "Lundgren: - Bakgrunnen for utsagnet er at det er h\u00f8y hyppighet av brystkreft i USA og lav i Japan. N\u00e5r asiatiske kvinner flytter til USA rammes deres etterkommere omtrent like hyppig som amerikanerne, hvis de har et \u00abamerikansk\u00bb levesett. Se om fedme lenger ned.", "\u00abRisikoen er st\u00f8rre jo tidligere man f\u00e5r sin f\u00f8rste menstruasjon og jo senere man kommer i overgangsalderen.\u00bb (VG 09.09.07)", "Lundgren: - Poenget er jo at man har hormonelle svingninger mellom hver menstruasjon lenger, og disse svingningene kan p\u00e5virke epitelcellene i negativ retning og vi kan f\u00e5 utviklet kreftceller.", "\u00abKvinner som ikke har f\u00f8dt eller f\u00f8der sitt f\u00f8rste barn sent i livet, har \u00f8kt risiko.\u00bb (VG 09.09.07)", "Lundgren: - Det kan se ut som om tidlig graviditet og amming kan gj\u00f8re epitelcellene mer motstandsdyktige overfor kreftutvikling.", "Statistikken taler i mot at en kvinne som kommer til svangerskapskontroll beh\u00f8ver \u00e5 bekymre seg for brystkreft, fordi hun er relativt ung og fordi det er kvinner som ikke har f\u00f8dt, eller som f\u00f8der sitt f\u00f8rste barn sent i livet, som er mest utsatt.", "\u00abForbruk av b\u00e5de p-piller og hormontilskudd \u00f8ker risikoen.\u00bb (VG 09.09.07)", "Lundgren: Se over.", "\u00abEtter fire tilbakefall, kuttet brystkreftrammede Jane Plant (62) ut alle melkeprodukter.\u00bb (VG 09.09.07)", "Lundgren: - Jeg kan ikke se at melk kan ha noen sammenheng med brystkreftutvikling.", "\u00abH\u00f8yt alkoholinntak - hvor du drikker mer enn ett glass vin til maten - er forbundet med \u00f8kt risiko for brystkreft, bekrefter kreftforsker Inger Thune ved Ullev\u00e5l universitetssykehus.\u00bb (VG 27.08.07)", "\u00abDet er gode holdepunkter for \u00e5 si at selv et moderat forbruk kan \u00f8ke risikoen for brystkreft\u00bb. (Dagbladet 27.05.07)", "Lundgren: - Bortsett fra at det g\u00e5r til hodet, g\u00e5r alkohol til leveren. Leverens oppgave er \u00e5 bryte ned og ufarliggj\u00f8re alkoholen og uskadeliggj\u00f8re alle \u00f8deleggende stoffer. Dersom den er opptatt med \u00e5 ta seg av alkoholen, har den ikke tid til \u00e5 ta seg av \u00f8strogenet.", "\u00abSykepleiere som har arbeidet turnus med nattevakter i mer enn 30 \u00e5 r, har dobbelt s\u00e5 stor risiko for \u00e5 utvikle brystkreft enn kollegaer som bare har jobbet dagtid.\u00bb !(Klassekampen 26.04.07)", "Lundgren: - Nattskift er ikke naturlig for oss, og jeg vil tro det m\u00e5 v\u00e6re snakk om hormonsvingninger som gj\u00f8r at kroppen blir stresset p\u00e5 grunn av uregelmessig d\u00f8gnrytme og stort arbeidspress. Men her m\u00e5 det langt st\u00f8rre unders\u00f8kelser til f\u00f8r vi kan sl\u00e5 fast at det finnes en reell sammenheng.", "\u00abKvinner etter overgangsalderen som spiser en kvart grapefrukt eller mer daglig, har 30 prosent \u00f8kt risiko for \u00e5 f\u00e5 brystkreft i forhold til dem som ikke spiser frukten, if\u00f8lge en stor amerikansk unders\u00f8kelse.\u00bb (Dagbladet 20.08.07)", "Lundgren: - Aprikoskjernesaft var hot for en tid tilbake, og haibrusk ble solgt i enorme mengder ut fra en teori om beskyttelse.", "\u00abMariatistel (Silybum marianum): 132 Alvorlige bivirkninger: Bl\u00f8 dninger, \u00f8kt risiko for brystkreft og livmorkreft, blodsukkerfall.\u00bb !(Dagbladet 28.06.07)", "Etter et raskt s\u00f8k p\u00e5 nettet, finner Lundgren en artikkel som viser at mariatistel skal beskytte mot ultrafiolette b-str\u00e5ler og hindre hudkreft.", "Lundgren: - Jeg er sv\u00e6rt usikker p\u00e5 relevansen til brystkreft. Generelt vil jeg si at alternativmedisin ikke alltid er ufarlig, fordi de kan ha virkestoffer som p\u00e5virker den \u00f8vrige behandlingen.", "\u00abHardt grillet mat gir \u00f8kt risiko for brystkreft. Eldre kvinner som lar kj\u00f8ttet ligge lenge p\u00e5 grillen, \u00f8ker risikoen for \u00e5 f\u00e5 brystkreft med 47 prosent, viser ny forskning.\u00bb (NTB 29.05.2007)", "Lundgren: - Hydrokarboner kan v\u00e6re kreftfrembringende, og det er vel en generell regel at man ikke griller hver dag. Men man kan sp\u00f8rre seg hvilken type kvinner som er unders\u00f8kt. Kanskje er det andre og viktigere \u00e5rsaker, som for eksempel overvekt, som ikke er sjekket ut? Dette er ingen faktor \u00e5 ta hensyn til forel\u00f8pig.", "\u00abBritenes fedme er en tikkende kreftbombe. Stadig \u00f8kende vektproblemer i en stadig eldre befolkning kan gi en sjokkartet \u00f8 kning i antall krefttilfeller, advarer fagfolk. Dette gjelder blant annet brystkreft og kreft i livmoren.\u00bb !(NTB 21.05.07)", "Lundgren: - Hypotesen er at overvektige ofte har st\u00f8rre mengde \u00f8strogener i blodet, som kan stimulere til kreftutvikling. \u00c5 redusere overvekt vil kunne beskytte deg noe.", "\u00abKeivhendte kvinner har ogs\u00e5 dobbelt s\u00e5 h\u00f8y risiko for \u00e5 d\u00f8 av brystkreft enn andre kvinner, konstaterer de nederlandske forskerne ved Universitetssykehuset i Utrecht.\u00bb !(NTB 01.05.07)", "Lundgren: - Denne kan du hoppe glatt over, for hva s\u00e5? Skal de slutte \u00e5 bruke venstre h\u00e5nd? Dette er en form for skremselspropaganda, som ikke f\u00f8rer noe godt med seg."]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "ca523244f579fc2652a37cee2d82620ad547a759cc49e0311adeb41b85fca054"}, {"field": "createtime", "value": "2014-10-19T18:48:40.617Z"}, {"field": "description", "value": "Er du keivhendt og spiser mye grapefrukt ligger du if\u00f8lge \u00abny forskning\u00bb godt an til \u00e5 f\u00e5 brystkreft. - Vi vet ingenting sikkert om \u00e5rsakene til at den enkelte f\u00e5r kreft, sier overlege Steinar Lundgren."}, {"field": "dominantimage", "value": "http://www.adressa.no/incoming/article1217648.ece5/ALTERNATES/w980-default/snus5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/36c36e09fb4422e4010399961e8d0d814b9f63de.jpg?59920b53"}, {"field": "dominantthumbnaildimensions", "value": "300x169"}, {"field": "heading", "value": "Brystkreft av \u00e5 spise grapefrukt? -adressa.no"}, {"field": "id", "value": "36c36e09fb4422e4010399961e8d0d814b9f63de"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-classification", "value": "health-and-fitness"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["p-piller minsker faren", "kvinne", "\u00f8kt risiko", "brystkreft", "hormontilskudd \u00f8ker risikoen"]}, {"field": "kw-entity", "value": ["aftenposten", "olavs hospital", "b-vitamin", "silybum", "universitetssykehuset", "alvorlige", "cancer institute", "ullev\u00e5l", "karolinska institutet", "klassekampen", "st. olavs hospital", "dagbladet"]}, {"field": "kw-location", "value": ["utrecht", "japan"]}, {"field": "kw-pageclass", "value": "article"}, {"field": "kw-person", "value": ["jane plant", "inger thune", "steinar lundgren"]}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/incoming/article1217648.ece5/ALTERNATES/w980-default/snus5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brystkreft av \u00e5 spise grapefrukt?"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article950608.ece"}, {"field": "pageclass", "value": ["article"]}, {"field": "publishtime", "value": "2007-09-27T22:24:41.000Z"}, {"field": "recs-articleid", "value": "1766806"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2007-09-27T22:24:41.000Z"}, {"field": "recs-rawtitle", "value": "Brystkreft av \u00e5 spise grapefrukt? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Er du keivhendt og spiser mye grapefrukt ligger du if\u00f8lge \u00abny forskning\u00bb godt an til \u00e5 f\u00e5 brystkreft. - Vi vet ingenting sikkert om \u00e5rsakene til at den enkelte f\u00e5r kreft, sier overlege Steinar Lundgren."}, {"field": "thumbnail", "value": "http://content-thumbnail.cxpublic.com/content/thumbnail200x150/36c36e09fb4422e4010399961e8d0d814b9f63de.jpg?59920b53"}, {"field": "thumbnailfullheightdimensions", "value": "200x2259"}, {"field": "timestamp", "value": "2017-08-14T20:42:59.000Z"}, {"field": "title", "value": "Brystkreft av \u00e5 spise grapefrukt?"}, {"field": "url", "value": "http://www.adressa.no/nyheter/helse/article950608.ece"}, {"field": "urlhash", "value": "36c36e09fb4422e4010399961e8d0d814b9f63de"}], "score": 1.0080969, "siteId": "9222270286501375973", "id": "36c36e09fb4422e4010399961e8d0d814b9f63de"}

