{"fields": [{"field": "modifiedtime", "type": "time", "value": "2016-05-09T10:46:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "DAB"}, {"field": "author", "value": "morten abrahamsem"}, {"field": "body", "value": ["Saken oppdateres.", "Neste \u00e5r slukkes FM-nettet i Norge. Det betyr at man m\u00e5 ha DAB-radio i bilen om man \u00f8nsker \u00e5 h\u00f8re p\u00e5 radio, eller riktigere sagt, DAB+radio. Det er det langt fra alle som har.", "\u2014 Snaut 30 prosent av bilparken har det per i dag, Det betyr at det er rundt to millioner biler som kun har FM-utstyr og m\u00e5 oppgraderes dersom man vil lytte til kringkastet nasjonal radio etter 2017, sier kommunikasjonssjef Mari Hagerup i Digitalradio Norge AS, som eies av NRK og P4-gruppen.", "Ogs\u00e5 biler som kun har f\u00f8rste generasjons DAB og ikke DAB+, vil ikke f\u00e5 inn radiosignaler etter 2017 n\u00e5r DAB+ blir ener\u00e5dende.", "Ikke alle har v\u00e6rt like begeistret for at FM-b\u00e5det slukkes allerede i 2017. Bilimport\u00f8renes Landsforening (BIL) har argumentert med at det ikke finnes tilstrekkelig rimelige og teknisk tilfredsstillende l\u00f8sninger for radiomottak i bil, og at FM-slukkingen burde v\u00e6rt utsatt til 2019. Ogs\u00e5 NAF er kritiske til DAB-adapterne som i dag tilbys norske bilister, og konkluderte i vinter med at", ". Flere har ogs\u00e5 stilt sp\u00f8rsm\u00e5lstegn ved den opplevde dekningskvaliteten langs veiene.", "Vi tok kontakt med Digitalradio Norge som har som rolle \u00ab\u00e5 sikre en smidig overgang fra analog til digital radio for alle som er ber\u00f8rt av radioskiftet\u00bb, for \u00e5 finne ut hvordan overgangen vil bli. \u2014 Hvordan vet man om radioen i bilen er en DAB- eller DAB+-mottaker?", "- Vi anbefaler folk \u00e5 sjekke bilradioen dersom de er i tvil. F\u00e5r de inn NRK Sport med lyd, har de en DAB+radio. Deretter b\u00f8r de ta prat med forhandleren for eventuelle oppgraderinger, sier Mari Hagerup.", "DAB +, nedenfor bare kalt DAB, skal ha like god dekning som det beste FM-nettet, if\u00f8lge Hagerup.", "\u2014 DAB har i dag like stor befolkningsdekning som det beste FM-nettet, som er NRK P1. 99,5 prosent befolkningsdekning ble bekreftet av Nasjonal kommunikasjonsmyndighet i 2015. Kringkasterne \u00f8nsker \u00e5 ha et optimalisert nett n\u00e5r det digitale overtar for FM og jobber med ytterligere forbedringer utover dette, om lag 100 nye sendere skal opp i \u00e5r.", "Hun understreker at DAB og FM er ulike teknologier, og selv om man benytter de samme sendepunktene, kan det oppst\u00e5 lokale forskjeller i dekningen.", "\u2014 Det gj\u00f8res allerede et betydelig arbeid for \u00e5 kartlegge ujevnheter, og det vil bli foretatt justeringer i tiden fram mot FM-slukking.Hagerup mener DAB gir flere fordeler som FM-mottakeren ikke har, og det mest merkbare er at skurret blir borte.", "\u2014 I tillegg tar DAB imot langt flere kanaler enn FM-radioen er i stand til. Det er lagt vekt p\u00e5 \u00e5 bedre dekningen langs veinettet. DAB-dekningen p\u00e5 norske veier er bekreftet \u00e5 v\u00e6re p\u00e5 93,2 prosent, mens FM-dekningen er rapportert til 89,3. Dette gjelder b\u00e5de europaveier, riksveier, fylkesveier og kommunale veier. DAB-dekningen blir ytterligere forsterket i 2016.", "Utbyggingen av bakkenett og sendernett i tunnel gj\u00f8res av to ulike utbyggere. Norkring eier og driver samtlige norske kringkastingsanlegg, ogs\u00e5 DAB-nettet. I tunneler er Statens vegvesen ansvarlig utbygger.", "DAB-utbyggingen gj\u00f8res i kj\u00f8lvannet av n\u00f8dnettutbyggingen og f\u00f8lger derfor en annen fremdrift. Alle tunneler f\u00e5r DAB f\u00f8r FM-slukking, if\u00f8lge Vegvesenet.", "Nye tunneler som er over 500 meter lange og med en \u00e5rsd\u00f8gnstrafikk p\u00e5 5000 biler, f\u00e5r ogs\u00e5 DAB. Statens vegvesen beslutter hvor det skal installeres senderutstyr for radio.", "\u2014 DAB gir ogs\u00e5 \u00f8kt sikkerhet i tunneler da det blir mulig med direkte innsnakk av n\u00f8dmeldinger via alle kanaler og ikke bare NRK P1, som er dagens n\u00f8dkanal p\u00e5 FM-nettet, forklarer Hagerup.", "\u2014 Men m\u00e5 man ha DAB-radio i bilen? Mange lytter til musikk de har lagret p\u00e5 eller str\u00f8mmer fra mobilen.", "\u2014 Det er opp til alle lyttere \u00e5 bestemme hva de vil ha av utstyr i bilen, men vi vet at den store majoriteten \u00f8nsker \u00e5 h\u00f8re radio p\u00e5 tradisjonelt vis. 74 prosent av radiolytterne oppgir at det er viktig \u00e5 h\u00f8re p\u00e5 radio i bilen. 41 prosent \u00f8nsker \u00e5 oppgradere til DAB med adapter eller ny radio. 21 prosent vil vente til de f\u00e5r mer kunnskap eller til FM slukker. 26 prosent mener radio i bil er mindre viktig.", "\u2014 Kun seks prosent sier de bruker streaming av andre musikktjenester for musikk i bil. Man kan selvf\u00f8lgelig ogs\u00e5 bruke smarttelefon for \u00e5 h\u00f8re radio, gitt at det er god nok dekning for dette.", "Kun 29 prosent oppgir at de har DAB i bilen, det vil si dr\u00f8yt 730.000 biler. Hagerup innr\u00f8mmer at det vil bli stor aktivitet og potensielt lange k\u00f8er n\u00e5r FM-slukking n\u00e6rmer seg.\u2014 V\u00e6r ute i god tid, er v\u00e5r oppfordring. Det finnes mer enn 90 DAB-l\u00f8sninger for bil, med alt fra adaptere til ny radio. Gj\u00f8r det selv eller f\u00e5 s\u00f8ml\u00f8se l\u00f8sninger p\u00e5 et verksted. Mange tips er samlet p\u00e5 hjemmesiden v\u00e5r, men det er ogs\u00e5 mange merkeverksteder og andre verksteder som har ettermonteringsl\u00f8sningene klare.", "Harriet (80) liker d\u00e5rlig at DAB-radioen hennes snart blir stum:", "DAB (Digital Audio Broadcasting) er en digital kringkastingsteknologi som er utviklet i Europa og benyttes i en rekke land i verden.", "DAB brukes ofte som fellesbetegnelse for b\u00e5de DAB og DAB+. Teknologien bar f\u00f8rst betegnelsen DAB, men har siden f\u00e5tt en teknisk oppgradering n\u00e5r det gjelder lyd og blitt utviklet til DAB+.", "F\u00f8rste generasjon DAB ble lansert for 20 \u00e5r siden. Da var teknikkene for lydkomprimering mindre avanserte enn i dag, og lyden trengte mer plass for \u00e5 oppn\u00e5 samme kvalitet.", "DAB+ gir enda mer plass og s\u00f8rger for flere radiokanaler i sendernettene, i tillegg gir den bedre rom for tilleggstjenester \u2013 som tekst og bilder som f\u00f8lger digitale radiosendinger.", "Signalsvakheter h\u00e5ndtres ogs\u00e5 ulikt i det to variantene. Svinnende signaler p\u00e5 en DAB-radio h\u00f8res ut som bobling, mens med DAB+ glir signalet heller ut.", "Radioene du finner i butikkene i dag, har mottak av DAB+, og med disse kan du ta inn alt av radiokanaler som sendes via DAB-nettene i Norge.", "DAB+-radioer kom f\u00f8rste gang i handelen i 2007 og har v\u00e6rt vanlig i norske elektronikkutsalg fra 2009.", "Kilde: Digitalradio Norge.", "Vis fakta"]}, {"field": "category0", "value": "bil"}, {"field": "contenthash", "value": "9d47a3e8133d657c58fa0ff466358c71d113422b39134081b46cce1628fe6c4c"}, {"field": "createtime", "value": "2017-01-11T13:12:02.000Z"}, {"field": "description", "value": "I l\u00f8pet av neste \u00e5r forsvinner FM-nettet over hele landet. Per i dag er det bare en tredel som har DAB i bilen."}, {"field": "heading", "value": ["Dette skjer n\u00e5r FM-nettet blir borte fra bilene -adressa.no", "Ikke like begeistret", "Dekning som det beste FM-nettet", "Kartlegger ujevnheter", "Tunneler", "Kun seks prosent str\u00f8mmer musikk", "Kan bli lange k\u00f8er"]}, {"field": "id", "value": "db19e0bda4aca47a3c486c6a472611a9f71a17e0"}, {"field": "keyword", "value": "DAB"}, {"field": "keywords", "value": "DAB"}, {"field": "kw-category", "value": "bil"}, {"field": "kw-classification", "value": ["automotive", "technology-and-computing"]}, {"field": "kw-company", "value": "digitalradio norge as"}, {"field": "kw-concept", "value": ["kartlegge ujevnheter", "prosent", "h\u00f8re radio", "bil", "lange k\u00f8er", "radio"]}, {"field": "kw-entity", "value": ["nasjonal", "digitalradio norge", "harriet", "landsforening", "b. statens", "vegvesenet", "digital audio broadcasting", "sport"]}, {"field": "kw-location", "value": ["europa", "norge"]}, {"field": "kw-pageclass", "value": "article"}, {"field": "kw-person", "value": "mari hagerup"}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/2c89502f-6601-4ff4-8e76-670549740750?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette skjer n\u00e5r FM-nettet blir borte fra bilene"}, {"field": "og-type", "value": "article"}, {"field": "og-url", "value": "http://www.adressa.no/bil/Dette-skjer-nar-FM-nettet-blir-borte-fra-bilene-8637b.html"}, {"field": "pageclass", "value": ["article"]}, {"field": "publishtime", "value": "2016-05-09T10:24:03.000Z"}, {"field": "recs-articleid", "value": "8637"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2016-05-09T10:24:03.000Z"}, {"field": "recs-rawtitle", "value": "Dette skjer n\u00e5r FM-nettet blir borte fra bilene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "I l\u00f8pet av neste \u00e5r forsvinner FM-nettet over hele landet. Per i dag er det bare en tredel som har DAB i bilen."}, {"field": "thumbnail", "value": "http://content-thumbnail.cxpublic.com/content/thumbnail200x150/db19e0bda4aca47a3c486c6a472611a9f71a17e0.jpg?59824712"}, {"field": "thumbnailfullheightdimensions", "value": "200x1693"}, {"field": "timestamp", "value": "2017-08-02T21:41:38.000Z"}, {"field": "title", "value": "Dette skjer n\u00e5r FM-nettet blir borte fra bilene"}, {"field": "url", "value": "http://www.adressa.no/bil/Dette-skjer-nar-FM-nettet-blir-borte-fra-bilene-8637b.html"}, {"field": "urlhash", "value": "db19e0bda4aca47a3c486c6a472611a9f71a17e0"}], "score": 0.7419901, "siteId": "9222270286501375973", "id": "db19e0bda4aca47a3c486c6a472611a9f71a17e0"}

