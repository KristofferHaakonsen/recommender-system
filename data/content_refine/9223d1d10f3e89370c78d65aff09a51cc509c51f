{"fields": [{"field": "modifiedtime", "type": "time", "value": "2012-06-19T10:33:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["\u2013Her nede kjennes det som om det er fjerde desember klokka halv sju om kvelden, hele tiden. Det kan i alle fall godt v\u00e6re det for v\u00e5r del, humrer Ulf.", "En gang gikk Ulf ut, etter litt for mange timer under jordoverflaten, uten dagslys. Der var det hornmusikk og 17.mai-tog. S\u00e5nne overraskelser kan komme n\u00e5r man g\u00e5r under jorda, og tid og sted forsvinner.", "\u2013N\u00e5r vi stikker ut herfra f\u00e5r vi verden og v\u00e6ret midt i fleisen, sier Sola.", "Da Tre sm\u00e5 kineser' Ulf Risnes og Dumdum Boys' Sola Johnsen vokste opp i blokkene i Stabellsvei p\u00e5 By\u00e5sen m\u00f8ttes de stort sett p\u00e5 gutterommet til Ulf. Det var her Sola hadde sitt f\u00f8rste trommesett. Kj\u00f8pt av Ulf, som beh\u00f8vde en trommis. Betalt tilbake p\u00e5 avbetaling.", "\u2013Ulf kj\u00f8pte trommesettet uten at jeg visste det. Gleden var like stor som om det skulle v\u00e6rt en Apache-sykkel, minnes Sola.", "Bratt trapp ned", "N\u00e5 st\u00e5r det f\u00f8rste trommesettet, det som startet b\u00e5de musikkarrierer og vennskap, nede i Krypten.", "Vi er i Kj\u00f8pmannsgata. En bratt, ganske anonym, trapp ned fra fortauet og der st\u00e5r det Krypten, skrevet med sm\u00e5 sorte bokstaver, p\u00e5 en ringeklokke. Musikerne og bestekompisene Ulf og Sola flyttet inn her i 1997. I en hvelvkjeller med tykke, hvite og buede murvegger, og bare noen sm\u00e5 glugger som s\u00e5 vidt slipper inn bitte litt dagslys fra fortausniv\u00e5.", "Dette er dagens gutterom til kompisene. Her slenger de seg nedp\u00e5 sofaen, tar seg en kaffekopp eller en \u00f8l. Skrur musikken p\u00e5 maks volum, ingen h\u00f8rer dem uansett.", "Begge er i dag sm\u00e5barnsfedre, dagene er travle. Ulf har sitt eget Krypten lydstudio her nede under jorden, mens Sola som er musikkprodusent i radio ogs\u00e5 er aktuell med ny Dumdum-plate.", "Som en hermetikkboks", "\u2013Det begynte med at vi leide Krypten som \u00f8vingslokale, og i starten var det jo bare rock'n roll her nede, medgir Ulf.", "Ingen gjorde rent, nachspielene var mange og lange. Men ogs\u00e5 rockere blir voksnere, og i 2000 bestemte Ulf seg for \u00e5 etablere lydstudio nede i kjellerm\u00f8rket. Som han sier:", "\u2013Vi kunne jo ikke drive \u00e5 betale for et festlokale heller.", "F\u00f8rst da fikk de \u00e5pnet opp noen av vindusgluggene.", "\u2013Det ble i alle fall litt lys, og jeg satte opp vegger. Fikk gjort om en del av lokalet slik at lyden her inne blir bra, sier Ulf som n\u00e5 har arbeidsdagen sin i Krypten. Fra \u00e5tte til fire, bak miksepulten og med kaffekoppen i h\u00e5nda.", "For Sola er det fortsatt mest et gutterom, et fristed. Selv om ogs\u00e5 Dumdum Boys \u00f8ver her.", "\u2013Det er jo et fantastisk sted. Her kan vi br\u00e5ke s\u00e5 mye vi vil, her kan vi gjemme hos bort. Det er f\u00f8rst n\u00e5 nylig at det ble mobildekning her nede, det var nesten bedre uten, smiler Sola.", "\u2013Stedet er jo hermetisk lukket, sier Ulf. De liker det s\u00e5nn.", "Rakk ikke konserten", "\u2013For meg er dette et sted \u00e5 slappe av, her koser vi oss. For meg er Krypten bestekompiser og trivsel, sier Sola.", "\u2013Det er litt som da vi m\u00f8ttes p\u00e5 gutterommet til Ulf da vi var ten\u00e5ringer og fortsatt bare dr\u00f8mte om \u00e5 bli rockere. Vi kommer ned hit, uten kvinnfolk og unger, setter oss i sofaen, h\u00f8rer p\u00e5 musikk p\u00e5 anlegget eller Ulf tar fram gitaren og spiller noe nytt han har laget. Jeg kan ogs\u00e5 g\u00e5 ned hit alene, n\u00e5r jeg har behov for det, sier Sola.", "Krypten er mye mer enn arbeidsstedet til Ulf. Og selv om nachspielene ikke er s\u00e5 mange lenger som de en gang var, s\u00e5 er det fortsatt fester som varer litt for lenge her nede. Fordi det blir s\u00e5 hyggelig at ingen vil g\u00e5.", "\u2013Da Dumdum Boys skulle spille p\u00e5 Pstereo hadde Sola fikset billetter og selvsagt skulle jeg g\u00e5. Men s\u00e5 var vi flere som m\u00f8ttes her nede f\u00f8rst. Og ja, s\u00e5 kom vi oss aldri til Marinen og konserten til Sola, innr\u00f8mmer Ulf og ser litt unnskyldende bort p\u00e5 kompisen.", "\u2013Full forst\u00e5else, jeg ville vel gjort det samme selv, smiler Sola vennskapelig.", "Avslappende stil", "Krypten er full av vennskap, og av barndomsminner. Det st\u00e5r samlinger av gamle lekebiler b\u00e5de her og der, alle fra Ulfs barndom i Stabellsvei. Det er indianer og cowboy-figurer, som guttene samlet p\u00e5 som sm\u00e5gutter og det er lekefly oppi taket.", "Det er minner fra en barndom, men det sitter ogs\u00e5 mye rockehistorie i de tykke murveggene her nede. De fleste tr\u00f8nderske rockerne har spilt her. \u00c5ge Aleksandersen, Terje Tysland, Diesel Dahl, Hans Rotmo, Knutsen og Ludvigsen...Gullaget til RBK har ogs\u00e5 spilt inn sang her.", "Og selvsagt er musikerlivene til Ulf og Sola dokumentert. Den f\u00f8rste plakaten til Wannskr\u00e6kk, bandet som senere ble Dumdum Boys. Med motiv tegnet av Ulf. Opprinnelig plakat fra da Sex Pistols spilte p\u00e5 Samfundet, den f\u00f8rste konserten Ulf og Sola var p\u00e5 sammen.", "\u2013Stedet har sjel, sier Sola.", "\u2013Band som kommer hit f\u00f8ler seg hjemme, sier Ulf. Og det er viktig for ham, som driver av lydstudioet.", "\u2013Stargate hadde et flott lydstudio her i byen de ogs\u00e5, det er ikke det, men det var litt styreromf\u00f8lelse \u00e5 komme inn dit. Vanncooler liksom, n\u00e5r det er to meter bort til springen. Her er det mer slapp av-preg. Det gj\u00f8r ikke noe om du s\u00f8ler en kaffekopp, sier Ulf. Mens Sola legger til med et smil:", "\u2013Eller knuser et bord. Det har skjedd det ogs\u00e5.", "Flatskjermen kommer", "\u2013Interi\u00f8rmessig er det en samling av praktisk og minner, sier Ulf.", "Salongen er en gammel Chesterfield fra 1920-tallet. Den ble kj\u00f8pt brukt av en kompis for 400 kroner. Den var totalt utslitt, og fikk nytt r\u00f8dt trekk. N\u00e5 er ogs\u00e5 det temmelig utslitt. Bordet er bra mutteren til Ulf, st\u00e5lampen fra morsan til Sola. Badet og en del av kj\u00f8kkenet er malt turkis, av en kompis som betalte for studiotid med \u00e5 male. Ja vel, s\u00e5 valgte han turkis. Inne p\u00e5 selve lydstudioet st\u00e5r det to stoler, som sto p\u00e5 stamstedet Credo f\u00f8r det ble pusset opp en gang for ganske lenge siden n\u00e5. P\u00e5 en oppslagstavle henger det ordensregler, som: \"Bruk t\u00f8fler\". Og: \"Alle rydder etter egne nachspiel. Senest dagen etter\".", "\u2013Hva skal jeg si\u00bf Tiden g\u00e5r, men Krypten best\u00e5r. Dette er fortsatt som mitt andre hjem, sier Sola.", "S\u00e5 henvendt til Ulf:", "\u2013Du, vi skulle hatt en tv her nede, s\u00e5 kan vi se fotballkamper her. Samle noen kompiser, ta noen \u00f8l, se fotball\u00bf", "Det blir nok en flatskjerm, i alle fall i god tid f\u00f8r sommerens fotball EM."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "67159a5428435043a82e43db01e9b07294aa0b69a4f95aad61bf0d80a995eef0"}, {"field": "createtime", "value": "2016-01-17T01:34:08.000Z"}, {"field": "description", "value": "Nede i Krypten kan Ulf Risnes og Sola Johnsen spille s\u00e5 h\u00f8y musikk de bare vil. Mens resten av verden f\u00e5r seile sin egen sj\u00f8."}, {"field": "dominantimage", "value": "http://www.adressa.no/incoming/article2140486.ece5/ALTERNATES/w980-default/hule%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9223d1d10f3e89370c78d65aff09a51cc509c51f.jpg?5979e20b"}, {"field": "dominantthumbnaildimensions", "value": "300x169"}, {"field": "heading", "value": "Ulf og Sola under jorda -adressa.no"}, {"field": "id", "value": "9223d1d10f3e89370c78d65aff09a51cc509c51f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "science"}, {"field": "kw-company", "value": "apache"}, {"field": "kw-concept", "value": ["sted", "nede"]}, {"field": "kw-entity", "value": ["pstereo", "sex pistols", "by\u00e5sen", "stabellsvei", "ulf risnes og dumdum boys", "knutsen og ludvigsen", "credo", "marinen", "ulf", "dumdum boys", "wannskr\u00e6kk", "hans rotmo", "ulf og sola", "kj\u00f8pmannsgata", "ulf risnes og sola johnsen", "samfundet", "krypten"]}, {"field": "kw-location", "value": "chesterfield"}, {"field": "kw-pageclass", "value": "article"}, {"field": "kw-person", "value": ["diesel dahl", "terje tysland", "sola johnsen", "\u00e5ge aleksandersen", "ulf risnes"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2140486.ece5/ALTERNATES/w980-default/hule%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ulf og Sola under jorda"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1789207.ece"}, {"field": "pageclass", "value": ["article"]}, {"field": "publishtime", "value": "2012-03-13T08:11:03.000Z"}, {"field": "recs-articleid", "value": "3115762"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-03-13T08:11:03.000Z"}, {"field": "recs-rawtitle", "value": "Ulf og Sola under jorda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Nede i Krypten kan Ulf Risnes og Sola Johnsen spille s\u00e5 h\u00f8y musikk de bare vil. Mens resten av verden f\u00e5r seile sin egen sj\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/9223d1d10f3e89370c78d65aff09a51cc509c51f.jpg?5979e20b"}, {"field": "thumbnailfullheightdimensions", "value": "200x4839"}, {"field": "timestamp", "value": "2017-07-27T12:52:27.000Z"}, {"field": "title", "value": "Ulf og Sola under jorda"}, {"field": "url", "value": "http://www.adressa.no/forbruker/hjem/article1789207.ece"}, {"field": "urlhash", "value": "9223d1d10f3e89370c78d65aff09a51cc509c51f"}], "score": 0.9221401, "siteId": "9222270286501375973", "id": "9223d1d10f3e89370c78d65aff09a51cc509c51f"}

