{"fields": [{"field": "modifiedtime", "type": "time", "value": "2012-04-24T14:22:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Peer Gynt, alias Peer Helge Taraldsen, sitter svartkledd og smilende ved et caf\u00e9bord p\u00e5", "Bakklandet.", "- Det var dristig?", "- Ja, det var dristig av meg. Jeg var litt stresset da jeg sto p\u00e5 gata og skulle kj\u00f8pe stoffet.", "- Enn om de b\u00f8ffet deg? Enn om du kj\u00f8pte melis og ikke kokain?", "- Ja, enn om, sier Peer. Peer har i disse dager skapt debatt med sine sju oljemalerier som n\u00e5 henger p\u00e5 Stradivari Galleri p\u00e5 Bakklandet. \u00abKokain\u00bb heter billedserien, fordi Peer har smurt inn kokain i bildene. De viser misbrukets stadier, fra det f\u00f8rste sniff til d\u00f8den. Han har grunn til \u00e5 smile, Peer. Han sier han har f\u00e5tt inn et bud p\u00e5 500 000 for kokainbildene sine, og det er bare seks m\u00e5neder siden han begynte \u00e5 male. - Jeg har alltid formidlet f\u00f8lelsene mine gjennom musikken. Men for et halvt \u00e5r siden fikk jeg en visjon om \u00e5 formidle f\u00f8lelsene mine gjennom bilder ogs\u00e5, sier Peer. Han bruker store ord. - Jeg har utviklet meg voldsomt i l\u00f8pet av disse m\u00e5nedene. Jeg har \u00e9n fordel. Jeg har evnen til \u00e5 se mennesker i negativ. N\u00e5r jeg ser p\u00e5 deg n\u00e5, kan jeg se deg i negativ. Det er slik jeg maler og det er kanskje det som gj\u00f8r at jeg har klart \u00e5 utvikle min egen stil. - Tegnet du mye som barn? - Jeg tegnet Elvis. La matpapir over plate-coverne og tegnet. Jeg lagde meg pappgitar og Elvis-kostymer i papir. Jeg ble helt skjelven hver gang jeg s\u00e5 Elvis p\u00e5 tv. Sto foran speilet, ville danse som ham, synge som ham . . . Peer har v\u00e6rt lidenskapelig opptatt av musikk nesten hele livet. Det hele begynte med Elvis, og da var Peer bare fem \u00e5r gammel. Foreldrene hans hadde kj\u00f8pt en Elvis-plate til ham. Det skulle de ikke ha gjort, for etter den dagen, skrek Peer seg til alle Elvis-platene. I dag er samlingen nesten komplett. - Da foreldrene mine kj\u00f8pte elgitar til meg, fikk jeg mitt livs store dr\u00f8m oppfylt. Jeg var s\u00e5 vanvittig glad, sov med gitaren i senga. De to har bare v\u00e6rt helt fantastiske hele veien, jeg har hatt en utrolig god og trygg oppvekst. - Hvor gammel var du da du fikk gitaren? - Husker ikke. Det var den dagen Bob Marley d\u00f8de. I Peers verden handler det ikke n\u00f8dvendigvis om \u00e5rstall, men om musikalske begivenheter. - Det med Bob Marley gjorde veldig inntrykk p\u00e5 meg. Jeg pleide \u00e5 tyvl\u00e5ne stores\u00f8steren min sine Bob Marley-kassetter - \u00e5, jeg har alltid v\u00e6rt fan av ham. Men mest fan av Jimi Hendrix. Likevel: Alt har ikke handlet om musikk. Peer har ogs\u00e5 v\u00e6rt lidenskapelig opptatt av det overnaturlige, og er raskt ute med \u00e5 proklamere hva slags stjernetegn han er f\u00f8dt i (tvilling). Tidligere i \u00e5r utdannet han seg til \u00e5 bli tarotist, tarot har interessert ham i mange \u00e5r. - Jeg har ogs\u00e5 drevet mye med ouija. Enkelt forklart er dette en m\u00e5te \u00e5 kommunisere med andre dimensjoner p\u00e5. Dette skjer via et brett. Det minner litt om spiritisme, men det er ikke det det er. - Hva slags dimensjoner? - N\u00e5r man driver med ouija, kan man f\u00e5 kontakt med sine hjelpere. Noen av oss har evnen til \u00e5 komme i kontakt med hjelperne v\u00e5re, Margit Sandemo er et eksempel. Man kan ogs\u00e5 komme i kontakt med avd\u00f8de mennesker. - Har du opplevd det? - Ja, men det er ikke noe jeg snakker s\u00e5 h\u00f8yt om. Jeg driver med disse tingene fordi det interesserer meg voldsomt, og fordi det gir meg mye inspirasjon og energi. Det alternative milj\u00f8et fascinerer meg. Peer vokste opp med tre eldre s\u00f8sken (to s\u00f8stre og en bror) i Skogn. Aldersforskjellen er s\u00e5 stor at han grenser til \u00e5 v\u00e6re attp\u00e5klatt. - Jeg var et nysgjerrig barn. Jeg tror jeg var ganske snill, men jeg likte ikke skolen. Jeg ville bare spille. Han gikk p\u00e5 barneskolen da han stiftet sitt f\u00f8rste band, Black Rose. Han hadde allerede skaffet seg skaibukse, og var sikkert en av de t\u00f8ffeste 11-\u00e5ringene i Skogn p\u00e5 det tidspunktet. Black Rose holdt kjellerkonserter og var knallharde. Senere kom bandet Pestilence, og p\u00e5 dette tidspunkt hadde Peer svarte kl\u00e6r, nagler og langt h\u00e5r med permanent i. - Vi fikk v\u00e6re oppvarmingsband for TNT i Steinkjerhallen - og det var stort, det, for noen sm\u00e5gutter fra Skogn. Vi hadde skyh\u00f8ye ambisjoner. - Hadde du stor selvtillit? - N\u00e6, jeg husker jeg var ganske deppa fordi jeg hadde kviser. Det var jo egentlig ikke noe problem, men den gangen f\u00f8ltes det som om kviser var et verdensproblem. Politikk brydde han seg lite om, da han fylte 18 stemte han Frp fordi alle andre gjorde det. Da han noen m\u00e5neder senere fortalte dette til noen musikerkolleger, fikk han skikkelig kjeft: - \u00abSkj\u00f8nner du ikke at Frp hater s\u00e5nne som deg\u00bb, sa de til meg. S\u00e5 etter det stemte jeg SV. Men det \u00e5ret Bondevik kom til makten, ja, da stemte jeg faktisk p\u00e5 han. Jeg synes det er bra at folk er politisk interessert, men jeg klarer ikke engasjere meg. - Hva med kokainbildene, har du ikke noe politisk budskap i dem? - Nei, jeg tar ikke noe standpunkt. Jeg setter bare s\u00f8kelyset p\u00e5 et \u00f8kende samfunnsproblem. Peer sier at det er mange andre ting enn politikk som opptar ham, men som ang\u00e5r samfunnet. Slike ting som nestekj\u00e6rlighet. - Jeg er veldig opptatt av at vi skal v\u00e6re snille med hverandre. Og snille mot dyr. Selv har han to sm\u00e5 boaslanger og en perserkatt. Katten heter Buddy, slangene heter Min og Din. Peer tenner seg nok en sigarett og legger hodet litt p\u00e5 skakke. Han er 29 \u00e5r, men smilet er veldig gutteaktig og sjarmerende. Det svarte h\u00e5ret st\u00e5r i pigg opp fra hodet. Han flyttet til Trondheim allerede som 16-\u00e5ring. Spilte med bandet Good Golly og \u00f8vde i en kjeller p\u00e5 Lademoen. Mer skole orket han bare ikke - ikke da. Senere tok han igjen hele gymnaset p\u00e5 ett \u00e5r. - Jeg er glad jeg flyttet. Hvis jeg hadde bodd i Skogn i dag, hadde jeg vel jobbet p\u00e5 Norske Skog, hatt konemishandlerbart og pub-te-pub-sko og v\u00e6rt nedsyltet i gjeld. Peer ser ut som han gr\u00f8sser litt. S\u00e5 sier han: - De f\u00f8rste \u00e5rene i Trondheim var jeg blakk. Jeg fikk 1200 kroner i m\u00e5neden av sosialkontoret. 600 av disse pengene gikk til \u00e5 betale et l\u00e5n p\u00e5 en gitar, 500 gikk til husleia og jeg hadde bare 100 \u00e5 leve for. Men tidene ble bedre for Peer. Senere da han begynte med trioen Boy Toy, som spilte r\u00e5 bluesrock med norske folketoner i, var det mer penger \u00e5 hente - og enda bedre ble det da han br\u00f8t ut og begynte som soloartist under kunstnernavnet Peer Gynt. Navnet valgte han a) fordi han elsker Ibsen, b) fordi han er en rastl\u00f8s eventyrer. Peer har levd av musikken de siste 10-12 \u00e5rene. Han har turnert i Europa og i USA, og arbeider n\u00e5 med sin sjuende plate som er produsert av Andy Johns. Johns har jobbet med store navn som Rolling Stones, Led Zeppelin og Bon Jovi. Plata er n\u00e5 ferdig, men det er ikke klart hvem som skal gi den ut. - Det neste \u00e5ret skal jeg igjen finne nye musikere, jeg skal holde seks konserter i Athen, gi ut min syvende plate og jeg skal male. Jeg skal male mye. - Hva gir deg mest? - \u00c5 st\u00e5 p\u00e5 scenen foran flere hundre mennesker. Og bare ta av fullstendig. Peer tar virkelig av. Han er en s\u00e5nn artist som kan finne p\u00e5 \u00e5 tenne p\u00e5 gitaren sin. Som kan spille med dildoer p\u00e5 scenen og showe i vanvittige kostymer. Da han spilte i Alta, d\u00f8pte Altaposten ham for \u00abPorno-Peer\u00bb . Hans Jimi Hendrix-aktige sceneoppf\u00f8rsel er kanskje noe av grunnen til at han har sl\u00e5tt slik an i USA. Og s\u00e5 liker de knallhard bluesrock med norske folketoner der. En av verdens st\u00f8rste gitarprodusenter, Fender, har inng\u00e5tt en sponsoravtale med Peer - han er den eneste i Skandinavia som har f\u00e5tt en slik deal. Nei, Peer kan ikke klage. Stupforelsket i kj\u00e6resten Inger er han ogs\u00e5. - Noe av det flotteste jeg kan gj\u00f8re n\u00e5, er \u00e5 ha en romantisk middag med kj\u00e6resten min. Jeg er en romantiker, sier Peer og smiler. - Og s\u00e5 er jeg en forvokst baby. - Hvorfor sier du det? - Det virker s\u00e5 skremmende \u00e5 bli voksen. Jeg vil ikke bli gr\u00e5 og kjedelig og A4, jeg vil v\u00e6re en fargerik person. En kreativ, vill og spennende person som bobler av ideer. Og det skulle vel ikke v\u00e6re s\u00e5 vanskelig \u00e5 v\u00e6re det, for en ekte Peer Gynt."]}, {"field": "category0", "value": "kultur"}, {"field": "contenthash", "value": "77c98c98987cae12927214f3187b93ee27ec594efa901b081bb924b030788fe0"}, {"field": "createtime", "value": "2016-03-02T11:00:40.000Z"}, {"field": "description", "value": "Peer Gynt lager baluba ved \u00e5 putte kokain inn i bildene sine. Selv kaller han seg en forvokst baby."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80064f2926e4655ed3b395ec68834a865cee8600.jpg?5927f89c"}, {"field": "dominantthumbnaildimensions", "value": "256x256"}, {"field": "heading", "value": "Peer - du sjokkerer -adressa.no"}, {"field": "id", "value": "80064f2926e4655ed3b395ec68834a865cee8600"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["buddy", "black rose", "norske skog"]}, {"field": "kw-concept", "value": ["m\u00e5neder", "spilte", "begynte", "forvokst baby", "plate", "dag", "heter", "smile", "scene", "formidle f\u00f8lelsene", "lidenskapelig opptatt", "\u00e5ret", "tegnet", "musikk", "kj\u00f8pe", "norske folketoner", "kokain", "senere", "male", "opptar", "kl\u00e6r", "gitar"]}, {"field": "kw-entity", "value": ["bakklandet", "skandinavia", "a. og", "bon jovi", "altaposten", "min og din", "boy toy", "rolling stones", "ibsen", "led zeppelin og bon jovi", "v. men", "elvis", "stradivari galleri", "porno-peer", "lademoen", "hans jimi hendrix", "frp", "good golly", "led zeppelin", "pestilence", "peer gynt", "fender", "inger", "bondevik", "steinkjerhallen"]}, {"field": "kw-location", "value": ["skogn", "europa", "trondheim", "athen", "alta", "peer"]}, {"field": "kw-pageclass", "value": "article"}, {"field": "kw-person", "value": ["peer helge taraldsen", "andy johns", "bob marley", "margit sandemo", "jimi hendrix"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Peer - du sjokkerer"}, {"field": "og-type", "value": "article"}, {"field": "og-url", "value": "http://www.adressa.no/kultur/article345684.ece"}, {"field": "pageclass", "value": ["article"]}, {"field": "publishtime", "value": "2000-09-07T23:00:00.000Z"}, {"field": "recs-articleid", "value": "3073432"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-07T23:00:00.000Z"}, {"field": "recs-rawtitle", "value": "Peer - du sjokkerer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Peer Gynt lager baluba ved \u00e5 putte kokain inn i bildene sine. Selv kaller han seg en forvokst baby."}, {"field": "thumbnail", "value": "http://content-thumbnail.cxpublic.com/content/thumbnail200x150/80064f2926e4655ed3b395ec68834a865cee8600.jpg?5927f89c"}, {"field": "thumbnailfullheightdimensions", "value": "200x1392"}, {"field": "timestamp", "value": "2017-05-26T09:42:52.000Z"}, {"field": "title", "value": "Peer - du sjokkerer"}, {"field": "url", "value": "http://www.adressa.no/kultur/article345684.ece"}, {"field": "urlhash", "value": "80064f2926e4655ed3b395ec68834a865cee8600"}], "score": 0.8605172, "siteId": "9222270286501375973", "id": "80064f2926e4655ed3b395ec68834a865cee8600"}

