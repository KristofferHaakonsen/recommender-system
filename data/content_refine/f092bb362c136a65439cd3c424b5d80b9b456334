{"fields": [{"field": "modifiedtime", "type": "time", "value": "2016-11-30T13:39:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frank cadamarteri"}, {"field": "body", "value": ["Saken oppdateres.", "Foran scenen har instrukt\u00f8r Oddrun Kvam (68) allerede lagt klart dagens spilleliste og minidiskene med musikken, f\u00f8r hun klipser b\u00f8ylen med mikrofon p\u00e5 hodet. Det er p\u00e5 tide \u00e5 sette i gang.", "Ute p\u00e5 det slitte parkettgulvet er f\u00f8rti dansere p\u00e5 plass.", "N\u00e5 glitrer det i svartpussede finsko p\u00e5 noen f\u00f8tter, mens svarte joggeskolignende dansesko er favoritten til andre.", "- Det er uformelt. Du kan komme akkurat som du er, forsikrer instrukt\u00f8r Oddrun. Hun er likevel ensom i treningsantrekk. Hos de fleste andre glitrer det i smykker og h\u00e5ret er velkjemmet. Selv dansen er bare en liten del av dansen. Dansesko og finsko om hverandre over den mattslipte gamle parketten", "Etter fire sanger er det blitt s\u00e5 varmt i rommet at flere av karene har brettet opp armene. De er i definitivt mindretall.", "Det har g\u00e5tt bare noen minutter siden folk str\u00f8mmet inn glassd\u00f8ra, forbi den h\u00e5ndskrevne plakaten med teksten \u00abBruk rene innesko. Please.\u00bb, og parkerte jakker og vesker i sofakroken innenfor. K\u00f8en foran bordet ved inngangen vokste seg lang og lenger enn lang av seniordanserne i k\u00f8 for \u00e5 betale femtilappen det koster \u00e5 v\u00e6re med. Den skal dekke b\u00e5de dansen, kaffen og kakene.", "- Dette er livet mitt. Jeg ble tatt imot med \u00e5pne armer etter at jeg ble med for seks \u00e5r siden, da jeg ble enke, sier Ingegerd Gr\u00f8nvold (68).", "Hennes historie er omtrent den samme som mange andre forteller. De ble invitert med en venn eller venninne, eller de fant ut at de ville stikke innom etter at de ble alene.", "- Det skal mye til f\u00f8r jeg g\u00e5r glipp av det. Da m\u00e5 jeg v\u00e6re syk, sier Liv Wiseth (77), som sitter like ved.", "De lister opp trim, danselysten og det sosiale rundt seniordansen, som drivkreftene for \u00e5 v\u00e6re med.", "- Det er en fin kombinasjon, og det er bare trivelige folk her, sier Maalfrid Husbyaune (68), en av de andre danserne.", "Sammen med flere andre gir damene tre dyktige instrukt\u00f8rene \u00e6ren for suksessen. Den aller ivrigste av dem, Oddrun Kvam, startet forberedelsene allerede s\u00f8ndag kveld, med \u00e5 rigge til bord og stoler. I dag var hun p\u00e5 plass halvannen time f\u00f8r de andre, for \u00e5 koke kaffe og se til at alt st\u00e5r klart.", "Ute p\u00e5 gulvet er hun enda mer i vig\u00f8r.", "- Dere vet jo at jeg er mest glad i \u00e5 ta en vi ikke har tatt f\u00f8r. Det blir mye artigere, s\u00e5 f\u00e5r vi gjort noen feil, humrer hun, f\u00f8r hun g\u00e5r gjennom den nye dansen, og beordrer pendelsteg, sidesteg i danseretningen og California twirl.", "Hun er enda mer hekta enn de fleste andre. Det startet for alvor da hun flyttet for seg selv og fylte store deler av livet med dans. Under en tur til Mosj\u00f8en, sammen med flere andre danseinstrukt\u00f8rer fra senteret, oppdaget hun seniordansen. Sammen med to andre instrukt\u00f8rer satte hun i gang i Stj\u00f8rdal. De var en av de tre f\u00f8rste gruppene i Midt-Norge. Det er g\u00e5tt ti \u00e5r siden den gang.", "- Da vi startet var det bare tre-fire med. Vi var lenge usikre p\u00e5 om det skulle bli noe av det. Men du vet, som Randi Nilsen sa; \u00abDans er glede. Gleden over \u00e5 v\u00e6re til\u00bb. Dette er trim b\u00e5de for hode og f\u00f8tter, sier \u00c5se Haugberg (78), den eneste som er med i dag, som har v\u00e6rt med helt siden starten. Av de til sammen f\u00f8rti danserne som er kommet hit i dag er det seks menn. Det er faktisk ikke s\u00e5 langt unna rekorden, som er p\u00e5 \u00e5tte.", "- Mannfolk? Ja, jeg har hintet, jeg har lokket og jeg har mast, men jeg vet ikke hva jeg skal gj\u00f8re for \u00e5 f\u00e5 med flere, sukker instrukt\u00f8r Oddrun.", "- Jeg vet ikke hvorfor det er slik, men de er kanskje de gruer for ikke \u00e5 f\u00e5 det til, sier Ingegerd Gr\u00f8nvold.", "Han jeg er gift med er visst redd for \u00e5 bli bitt av basillen. Det er flere som maser p\u00e5 ham, men han vil ikke, men s\u00e5 har han jo mye annet \u00e5 gj\u00f8re ogs\u00e5, skynder Maalfrid Husbyaune seg \u00e5 legge til.", "Begge er for anledningen ikledd bl\u00e5 silkeb\u00e5nd rundt halsen. Selv om damene er i overtall er de nemlig ikke r\u00e5dl\u00f8se tvert imot. L\u00f8sningen er bl\u00e5 og r\u00f8de silkeb\u00e5nd. R\u00f8dt for damene og bl\u00e5 for dem som er menn for anledningen.", "- Her blir ingen veggpryd, sier \u00c5se Haugberg.", "990 06 540", "frank.cadamarteri@adresseavisen.no", "Ikke bare gammeldans Selv om snittalderen har passert 70 \u00e5r lar ingen seg stoppe. {ndash} Dans er sk\u00e5nsom trim. Det er artig og det er hjernetrim samtidig, sier Arnold Hovdal (81) en av bare seks menn som er med p\u00e5 dagens seniordans. Foto: JENS PETTER S\u00d8RAADanser seg svett: Med et bl\u00e5tt b\u00e5nd rundt halsen, som viser at hun danser mann i dag, storkoser Liv Wiseth (77) seg p\u00e5 seniordans. Hekta p\u00e5 danse: Oddrun Kvam (68) fylte livet med dans da hun ble uf\u00f8retrygdet. N\u00e5 leder hun dansen. Endelig kaffepause: N\u00e5r musikken stopper er det som om en bryter sl\u00e5s p\u00e5 og en flom av prat fyller luften. Kaffepausen midt i seniordansen er et av h\u00f8ydepunktene. Fra v. Marit Lorntzen Pedersen, Reidun Husbyn (63), Ingegerd Gr\u00f8nnvold (68) og Jenny Wangberg (75)."]}, {"field": "category0", "value": "import"}, {"field": "contenthash", "value": "9577d71f3b4c48cbe51f361ecaf7e211cdb69499d1149ef2688a4bbaa5f03408"}, {"field": "createtime", "value": "2017-04-28T20:03:31.000Z"}, {"field": "description", "value": "Etter at dansefeberen spredte seg p\u00e5 tv har seniorene for alvor str\u00f8mmet til dansegulvet i Stj\u00f8rdal."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f092bb362c136a65439cd3c424b5d80b9b456334.jpg?5903a013"}, {"field": "dominantthumbnaildimensions", "value": "256x256"}, {"field": "heading", "value": ["Tatt av dansefeberen -adressa.no", "Finpuss", "Danser for livet", "Ti \u00e5r", "Mannemangel"]}, {"field": "id", "value": "f092bb362c136a65439cd3c424b5d80b9b456334"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "import"}, {"field": "kw-concept", "value": ["dans", "dag"]}, {"field": "kw-entity", "value": ["bruk", "maalfrid husbyaune", "ingegerd gr\u00f8nnvold", "ute"]}, {"field": "kw-location", "value": ["mosj\u00f8en", "california", "stj\u00f8rdal", "midt-norge"]}, {"field": "kw-pageclass", "value": "article"}, {"field": "kw-person", "value": ["reidun husbyn", "jenny wangberg", "liv wiseth", "arnold hovdal", "ingegerd gr\u00f8nvold", "oddrun kvam", "randi nilsen", "\u00e5se haugberg", "marit lorntzen pedersen"]}, {"field": "kw-taxonomy", "value": "import"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tatt av dansefeberen"}, {"field": "og-type", "value": "article"}, {"field": "og-url", "value": "http://www.adressa.no/import/2009/03/05/Tatt-av-dansefeberen-1427972.ece"}, {"field": "pageclass", "value": ["article"]}, {"field": "publishtime", "value": "2009-03-05T12:01:24.000Z"}, {"field": "recs-articleid", "value": "1427972"}, {"field": "recs-category-type", "value": "taxonomy"}, {"field": "recs-category0", "value": "taxonomy|import"}, {"field": "recs-publishtime", "value": "2009-03-05T12:01:24.000Z"}, {"field": "recs-rawtitle", "value": "Tatt av dansefeberen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "import"}, {"field": "teaser", "value": "Etter at dansefeberen spredte seg p\u00e5 tv har seniorene for alvor str\u00f8mmet til dansegulvet i Stj\u00f8rdal."}, {"field": "thumbnail", "value": "http://content-thumbnail.cxpublic.com/content/thumbnail200x150/f092bb362c136a65439cd3c424b5d80b9b456334.jpg?5903a013"}, {"field": "thumbnailfullheightdimensions", "value": "200x858"}, {"field": "timestamp", "value": "2017-04-28T20:03:31.000Z"}, {"field": "title", "value": "Tatt av dansefeberen"}, {"field": "url", "value": "http://www.adressa.no/import/2009/03/05/Tatt-av-dansefeberen-1427972.ece"}, {"field": "urlhash", "value": "f092bb362c136a65439cd3c424b5d80b9b456334"}], "score": 0.7084158, "siteId": "9222270286501375973", "id": "f092bb362c136a65439cd3c424b5d80b9b456334"}

