{"fields": [{"field": "modifiedtime", "type": "time", "value": "2017-05-09T07:59:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Flyplass", "Forbruker", "Flyselskaper", "Fly", "Oslo Lufthavn", "Reise", "Norwegian"]}, {"field": "author", "value": "camilla flaatten"}, {"field": "body", "value": ["Saken oppdateres.", "I slutten av april \u00e5pnet flyplassen p\u00e5 \u00abny\u00bb etter seks \u00e5r med utbygging .", "Fortsatt bygges det en god del, men den nye piren, de fleste nye restaurantene og butikkene har \u00e5pnet. En ny sikkerhetskontroll, bagasjeomr\u00e5de og avgangshall er for lengst tatt i bruk.", "Dette m\u00e5 du vite:", "Avgangshallen er doblet i st\u00f8rrelse og delt i to. I den nye delen ligger Norwegian og i den gamle ligger SAS.", "Det er satt opp 40 nye innsjekkingsautomater \u2013 og du kan sjekke inn hos SAS, Norwegian og andre og andre flyselskap uavhengig av hvor du er p\u00e5 flyplassen.", "Det skal ogs\u00e5 g\u00e5 raskere \u00e5 komme seg gjennom sikkerhetskontrollen med totalt 30 linjer og en del nye rutiner som at det er slutt p\u00e5 kroppsvisiteringen .", "Utgangene p\u00e5 innenriks har f\u00e5tt bokstavene A og B, mens E og F angir utenlandsgatene p\u00e5 Schengen og Non-Schengen . Tallene er 1\u201328 p\u00e5 innenriks og 30\u201359 p\u00e5 utenriks.", "I nye pir nord slipper flyene \u00e5 taxe fra en innlandsgate til en utenlandsgate. N\u00e5r et fly lander fra Bergen og passasjerene g\u00e5r av, kan det flyet like gjerne ta med seg passasjerer videre til Gran Canaria.", "Den mye omtalte \u00abgate 19\u00bb, hvor det tar ti minutter lenger \u00e5 g\u00e5 enn til de andre utgangene , har f\u00e5tt navnene B1-B8.", "\u00c5pnet som ny hovedflyplass i 1998. Den gang med en kapasitet p\u00e5 17 millioner passasjerer \u00e5rlig", "Den nye piren og delen av lufthavnen \u00e5pnet 27. april 2017. I dag skal lufthavnen kunne h\u00e5ndtere rundt 32 millioner reisende hvert \u00e5r", "Pris: 14 milliarder", "Antall kvadratmeter er utvidet fra 117.000 til 265.000", "21 butikker", "27 restauranter", "10 kiosker", "11 nye sikkerhetssluser, totalt 30", "40 nye innsjekkingsautomater", "34 nye innsjekkingsskranker", "Kilde: Avinor", "Vis fakta", "Passkontrollen for reisende p\u00e5 vei ut av Schengen-omr\u00e5det er blitt mer enn fordoblet. I v\u00e5r \u00e5pnet ni nye passkontrollbokser , og antallet blir totalt 14 i et helt nytt omr\u00e5de.", "Politiet tror det vil s\u00f8rge for at k\u00f8problemene minskes betraktelig n\u00e5r h\u00f8ysesongen starter.", "B\u00e5de ankomst- og avgangsomr\u00e5det p\u00e5 utland har f\u00e5tt hver sin taxfreebutikk.", "Rett innenfor portene p\u00e5 den nye piren ligger de to butikkene. Butikken til venstre er merket med gatenavnene A-D og den til h\u00f8yre hvis du skal reise fra E-F.", "De to taxfreebutikkene er st\u00f8rre enn tidligere og har et bredere utvalg av varer.", "Kritikken haglet etter slusing gjennom taxfreebutikkene for noen \u00e5r siden. Det har f\u00f8rt til endring. Mellom de to store taxfreebutikkene g\u00e5r en bred aveny \u2013 den er ikke plassert tilfeldig.", "N\u00e5 kan du g\u00e5 utenom.", "\u2013 Dette har v\u00e6rt planlagt i mange \u00e5r og n\u00e5 kan folk velge \u00e5 g\u00e5 utenom dutyfree-butikkene. I 2014 fikk vi kritikk p\u00e5 grunn ankomst-taxfree, da lyttet vi og vi har gjort noe med det, sier kommunikasjonssjef Joachim Wester Andersen ved Oslo Lufthavn.", "Antallet butikker og restaurantene er blitt n\u00e6r fordoblet. Antall butikker er g\u00e5tt fra 12 til 21, mens restaurantene har \u00f8kt fra 20 til 37.", "N\u00e5 er pizza og burgere byttet ut med et mer nordisk mattilbud.", "Administrerende direkt\u00f8r \u00d8yvind Hasaas ved Oslo Lufthavn mener de har funnet en god balanse mellom norske og internasjonale konsepter.", "\u2013 Det er ikke bare pizza og p\u00f8lser som gjelder lenger. Vi m\u00e5 ha med b\u00e5de internasjonale og norske konsepter. Vi tror det blir et bedre og mer variert tilbud, og h\u00e5per vi har truffet segmentet av reisende vi har \u2013 b\u00e5de business og fritidsreisen, har Hasaas uttalt til oss tidligere .", "Fris\u00f8r og neglebar er to andre nye tilbud p\u00e5 flyplassen .", "For \u00e5 bli den internasjonale flyplassen og knutepunktet Oslo Lufthavn \u00f8nsker \u00e5 bli i Norden, m\u00e5tte domestic transfer p\u00e5 plass. Det betyr rett og slett at du slipper \u00e5 sjekke inn p\u00e5 ny hvis du kommer fra utlandet og skal videre innlands.", "Informasjonsmedarbeider Marie-Louise Wahl st\u00e5r ved det nye omr\u00e5det og svarer p\u00e5 sp\u00f8rsm\u00e5l i reisehverdagen.", "\u2013 Hva sp\u00f8r folk flest om?", "\u2013 Hvor de kan r\u00f8yke og hvor utgangen er, ler hun.", "Og legger til:", "\u2013 De som skal videre innlands sp\u00f8r om bagasjen g\u00e5r rett gjennom, sier Wahl.", "En stor tavle viser om bagasjen er tollklarert. N\u00e5r det st\u00e5r \u00abklar\u00bb ved siden av flyvningen din, kan du g\u00e5 videre til innlandsgatene.", "\u2013 Det skal ta 20 til 25 minutter fra du har landet til bagasjen er gjennom. De fleste g\u00e5r da i taxfreebutikken eller tar seg en matbit, sier Wahl.", "Fra og med n\u00e5 skal lufthavnen kunne h\u00e5ndtere syv millioner flere reisende enn f\u00f8r \u2013 32 millioner \u00e5rlig.", "Luftfartsekspert og professor Frode Steen ved Norges Handelsh\u00f8yskole (NHH) mener en del viktige ting er p\u00e5 plass med ny flyplass. Oslo Lufthavn \u00f8nsker \u00e5 ta en st\u00f8rre posisjon i Norden og vil bli et viktig knutepunkt . For innlandsflyvningene er de p\u00e5 vei, mener Steen.", "\u2013 Det kanskje aller viktigste de har f\u00e5tt til er muligheten til \u00e5 ikke m\u00e5tte re-sjekke bagasje og g\u00e5 gjennom sikkerhetskontrollen p\u00e5 nytt n\u00e5r du kommer fra utland. Tidligere unngikk mange \u00e5 reise over Gardermoen p\u00e5 grunn av alt stresset med bagasje/sikkerhet. En liten forsinkelse inn kunne lett f\u00f8re til at du mistet neste flight. N\u00e5 fremst\u00e5r OSL mye mer positivt for oss som ikke stopper i Oslo, sier Steen.", "Han tror ogs\u00e5 at internasjonale transittpassasjerer kommer til \u00e5 bety mye fremover.", "\u2013 En annen ting som kan bli bra for OSL, men da prim\u00e6rt for transittbiten, er mulighetene som f\u00f8lger av Norwegians etablering av langdistanseruter. Eksempelvis vil Asia-passasjerer velge \u00e5 reise via OSL og videre til si USA. Men det forutsetter at Norwegian f\u00e5r fly over Russland. For \u00f8vrig vil denne trafikken neppe generere andre inntekter til Norge s\u00e5 lenge OSL kun blir hub (knutepunkt), sier Steen.", "Passasjerene f\u00e5r mye mer p\u00e5 den nye flyplassen n\u00e5 enn f\u00f8r.", "\u2013 Hva tenker du om prisniv\u00e5et?", "\u2013 Prisene oppleves nok som \u00f8kende. Dette er ogs\u00e5 en bevisst politikk fra Avinor som \u00f8nsker og trenger mer inntekter fra kommersiell aktivitet, sier han.", "Steen tror den \u00abhemmelige\u00bb veien forbi taxfree hjelper p\u00e5 differensieringen mellom kunder som bare skal gjennom og de som vil handle.", "\u2013 Poenget er at det er viktig \u00e5 kunne skille mellom kunder som prim\u00e6rt kun har transportbehovet og kunder som ogs\u00e5 har et opplevelsesbehov og \u00f8nsker handleopplevelser p\u00e5 veien. P\u00e5 en m\u00e5te kan du tenke p\u00e5 det som kunder i feriemodus vs. kunder i forretningsmodus. Lounger og snarveier tiltaler forretningsreisende, omveier gjennom butikker og glossy utstillinger tiltaler de feriereisende, men er Steen."]}, {"field": "category0", "value": "reise"}, {"field": "contenthash", "value": "bc1f7bea11c366334c2338b1c060829da9713225c18e1af024ae16054fd7396f"}, {"field": "createtime", "value": "2017-05-09T09:05:13.000Z"}, {"field": "description", "value": "Forvirret, overveldet og g\u00e5tt deg bort p\u00e5 flyplassen? Her f\u00e5r du guiden til nye Oslo Lufthavn."}, {"field": "heading", "value": ["Kjenner du den \u00abhemmelige\u00bb veien p\u00e5 Oslo Lufthavn? -adressa.no", "Avgangshall og sikkerhetskontroll", "Gatene har f\u00e5tt tall og bokstaver", "Ny passkontroll", "Nye taxfreebutikker", "Den \u00abhemmelige\u00bb snarveien", "Nye restauranter og butikker", "Slipper \u00e5 sjekke inn p\u00e5 nytt", "\u2013 Mer positivt for resten av landet", "Viktig \u00e5 skille kundegrupper og behov"]}, {"field": "id", "value": "4a7afa4a651480b5aac8a9c9ccafefb4a2c269f5"}, {"field": "keyword", "value": ["Flyplass", "Forbruker", "Flyselskaper", "Fly", "Oslo Lufthavn", "Reise", "Norwegian"]}, {"field": "keywords", "value": "Flyplass,Forbruker,Flyselskaper,Fly,Oslo Lufthavn,Reise,Norwegian"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "avinor"}, {"field": "kw-concept", "value": ["antall butikker", "lufthavn", "flyplass", "fly", "videre innlands", "vei", "butikker", "reise"]}, {"field": "kw-entity", "value": ["oslo lufthavn", "schengen og non-schengen", "a. men", "gardermoen", "norwegian", "norges handelsh\u00f8yskole"]}, {"field": "kw-location", "value": ["norden", "gran canaria", "schengen", "russland", "bergen", "asia"]}, {"field": "kw-pageclass", "value": "article"}, {"field": "kw-person", "value": ["frode steen", "joachim wester andersen", "marie-louise wahl", "\u00f8yvind hasaas"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/fa9a5a45-6558-424b-b681-da8687948cfe?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjenner du den \u00abhemmelige\u00bb veien p\u00e5 Oslo Lufthavn?"}, {"field": "og-type", "value": "article"}, {"field": "og-url", "value": "http://www.adressa.no/reise/Kjenner-du-den-hemmelige-veien-pa-Oslo-Lufthavn-10097b.html"}, {"field": "pageclass", "value": ["article"]}, {"field": "publishtime", "value": "2017-05-09T10:00:00.000Z"}, {"field": "recs-articleid", "value": "10097"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-05-09T10:00:00.000Z"}, {"field": "recs-rawtitle", "value": "Kjenner du den \u00abhemmelige\u00bb veien p\u00e5 Oslo Lufthavn? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Forvirret, overveldet og g\u00e5tt deg bort p\u00e5 flyplassen? Her f\u00e5r du guiden til nye Oslo Lufthavn."}, {"field": "thumbnail", "value": "http://content-thumbnail.cxpublic.com/content/thumbnail200x150/4a7afa4a651480b5aac8a9c9ccafefb4a2c269f5.jpg?59919c3e"}, {"field": "thumbnailfullheightdimensions", "value": "200x2594"}, {"field": "timestamp", "value": "2017-08-14T12:49:02.000Z"}, {"field": "title", "value": "Kjenner du den \u00abhemmelige\u00bb veien p\u00e5 Oslo Lufthavn?"}, {"field": "url", "value": "http://www.adressa.no/reise/Kjenner-du-den-hemmelige-veien-pa-Oslo-Lufthavn-10097b.html"}, {"field": "urlhash", "value": "4a7afa4a651480b5aac8a9c9ccafefb4a2c269f5"}], "score": 0.7717938, "siteId": "9222270286501375973", "id": "4a7afa4a651480b5aac8a9c9ccafefb4a2c269f5"}

