{"fields": [{"field": "modifiedtime", "type": "time", "value": "2016-11-21T11:04:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Narvesen", "Reitangruppen", "reitan convenience", "\u00d8konomi", "N\u00e6ringsliv"]}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Tjener du ikke nok som Narvesen-kj\u00f8pmann kan du bli satt i gjeld til Reitan-systemet. Det signerer kj\u00f8pmenn p\u00e5 n\u00e5r de inng\u00e5r franchisekontrakt.", "En hemmelig kontrakt p\u00e5 nesten 30 sider regulerer i detalj virksomheten i Narvesens kiosker. Risikoen for fortjeneste ligger p\u00e5 kj\u00f8pmannen.", "Adresseavisen har f\u00e5tt se franchisekontrakter mellom kj\u00f8pmenn og Reitan Convenience Norge (RCN). \u00abFirmaet skal drives for Kj\u00f8pmannens egen regning og risiko\u00bb er ett av de tydeligste punktene i den omfattende kontrakten som gjelder i tre \u00e5r.", "(Se utdrag fra kontrakten nederst i denne saken).", "Blir det for liten inntjening i kiosken, vil kj\u00f8pmannen kunne bli skyldig penger til RCN. Forklaringen ligger i modellen der Reitan Convenience betaler utgifter p\u00e5 vegne av kj\u00f8pmannen, og dersom det mangler penger, finansieres utgiftene av l\u00e5n hos nettopp Reitan Convenience.", "Les ogs\u00e5: Hver femte Narvesen-kiosk har f\u00e5tt ny eier det siste \u00e5ret", "Adresseavisen har fortalt om tidligere kj\u00f8pmann Nina Pevik Hammer Lothe som etter fem \u00e5r i Narvesen n\u00e5 advarer andre mot \u00e5 inng\u00e5 kontrakt med Reitan Convenience.", "Reitan Convenience avviser Lothes kritikk og forsvarer franchisemodellen sin. Kj\u00f8pmennene Jonas Pedersen ved Trondheim Torg og Andr\u00e9 Rosted ved Trondheim Sentralstasjon har sagt til Adresseavisen at de ikke kjenner seg igjen , og kan vise til \u00e5rsl\u00f8nner p\u00e5 over en million kroner.", "If\u00f8lge Reitan Convenience tjener kj\u00f8pmenn i Narvesen og 7-Eleven, som ogs\u00e5 eies av Reitan, i snitt 755 000 kroner i \u00e5ret. Adresseavisen har bedt om en oversikt over kj\u00f8pmannsresultatene i Narvesen for \u00e5 etterg\u00e5 tallet. Det vil ikke Reitan Convenience gi ut, med henvisning til at dette er informasjon hver enkelt kj\u00f8pmann eier som selvstendig n\u00e6ringsdrivende.", "Selv om det g\u00e5r an \u00e5 tjene gode penger som kj\u00f8pmann, forteller flere tidligere kj\u00f8pmenn Adresseavisen har snakket med om krav fra Reitan Convenience p\u00e5 alt fra noen titalls tusen til flere hundre tusen kroner n\u00e5r kj\u00f8pmannen slutter.", "Les ogs\u00e5: Magnus Reitan ledet Reitan Convenience fra 2005 til han i mai i \u00e5r fikk ny jobb som leder for nystartede Reitan Kapital som skal forvalte Reitans milliarder.", "En tidligere kj\u00f8pmann, som ogs\u00e5 har hatt ansvar for oppl\u00e6ring i Reitan-systemet, sier dette til Adresseavisen:", "- Man kan sp\u00f8rre om folk vet hva de har skrevet under p\u00e5. Kontraktene er beinharde med lite slingringsmonn. Skal du holde p\u00e5 med dette og sove godt om natta, b\u00f8r du ha 150 000 kroner p\u00e5 bok, bo p\u00e5 gutterommet og ha tunnelsyn. I en kiosk med d\u00e5rlig beliggenhet kan det g\u00e5 m\u00e5neder der du ikke har inntjening. Da kan det hende du blir skyldig penger.", "En annen tidligere kj\u00f8pmann, som ogs\u00e5 vil v\u00e6re anonym, sier:", "- Hadde jeg visst det jeg vet i dag, hadde jeg hatt advokat med meg da kontrakten skulle signeres.", "Forretningsadvokat Ole Magnus Tronshart ved advokatfirmaet Bjerkan Stav i Trondheim har gjort en juridisk vurdering av franchisekontrakten for Adresseavisen. Det samme har jusprofessor Erling Johan Hjelmeng ved institutt for privatrett ved Universitetet i Oslo.", "De mener kontrakten mellom Narvesen-kj\u00f8pmenn og Reitan Convenience Norge ikke skiller seg nevneverdig fra andre franchisekontrakter.", "- Det er en detaljert kontrakt. Et annet sp\u00f8rsm\u00e5l er om den er forst\u00e5elig for noen uten \u00f8konomisk eller juridisk bakgrunn. Jeg vil vel si at det vil v\u00e6re en utfordring, sier Tronshart.", "- Forklarer kontrakten hvordan det kan v\u00e6re mulig for noen kj\u00f8pmenn \u00e5 tjene godt p\u00e5 franchisen, mens andre ender opp i gjeld til Reitan?", "- Det er helt klart mulig for en franchisetaker \u00e5 tjene p\u00e5 en slik kontrakt. Men ogs\u00e5 fullt mulig \u00e5 ikke tjene, og da blir man skyldig franchiseavgift og utgifter, hovedsakelig til l\u00e5net man tar opp hos Reitan Convenience for varekj\u00f8p, sier Tronshart.", "Les ogs\u00e5: Reitan har planen klar for \u00e5 vinne matkrigen", "Kommunikasjonssjef Ida H\u00e5vik i Reitan Convenience, sier seg ikke enig i tidligere kj\u00f8pmenns beskrivelse av kontrakten og risiko.", "- V\u00e5r franchiseavtale inneb\u00e6rer en klar fordeling av retter og plikter mellom partene, og detaljer om forventede inntekter og kostnader fremkommer tydelig i et eget grunnlag. Vi mener avtalen er balansert og velbegrunnet, noe som ogs\u00e5 har blitt bekreftet av tredjepart ved flere anledninger. Blant annet er avtalen de siste \u00e5rene vurdert av to forskjellige norske tingretter, som begge har konkludert med at denne er rimelig og helt i orden, sier H\u00e5vik.", "Reitan Convenience vil ikke svare p\u00e5 sp\u00f8rsm\u00e5l fra Adresseavisen p\u00e5 hvor mye gjeld de har utest\u00e5ende fra tidligere kj\u00f8pmenn. If\u00f8lge H\u00e5vik avslutter i overkant av 60 prosent av kj\u00f8pmenne sine sluttoppgj\u00f8r i pluss. Noe som betyr at fire av ti kj\u00f8pmann ender sluttoppgj\u00f8ret i null eller med \u00e5 skylde Reitan-systemet penger.", "- Men sluttoppgj\u00f8ret, som ogs\u00e5 inkluderer andre fordringer, sier ikke noe om hva kj\u00f8pmannen faktisk sitter igjen med i l\u00f8nn og resultat. Det er kun i helt sjeldne tilfeller, og da n\u00e6rmest utelukkende i forbindelse med mislighold eller sv\u00e6rt mangelfull drift, at en franchisetaker p\u00e5drar seg st\u00f8rre gjeld til RCN, sier Ida H\u00e5vik.", "Les ogs\u00e5: - Familien lever i luksus p\u00e5 kj\u00f8pmennenes slit", "Les ogs\u00e5: Internasjonal lederpris til Reitan", "Hun p\u00e5peker at kj\u00f8pmennene er frittst\u00e5ende n\u00e6ringsdrivende som f\u00e5r n\u00f8kkelklare butikker ved oppstart og blir del av et velpr\u00f8vd og ferdig utviklet konsept.", "- Samtidig plikter man selvsagt \u00e5 overholde franchiseavtalen og f\u00f8lge v\u00e5re retningslinjer. Selv om de aller fleste av v\u00e5re kj\u00f8pmenn trives og driver l\u00f8nnsomt innenfor disse rammene, er det ikke slik at dette passer for absolutt alle, sier hun og ber om at f\u00f8lgende blir formidlet i sin helhet i saken:", "\u00abVi vil ha lykkelige og rike kj\u00f8pmenn i v\u00e5rt system. Vi har full \u00e5penhet om kontraktene med v\u00e5re kj\u00f8pmenn, og vi er sv\u00e6rt opptatt av at de setter seg inn i og vet hva de signerer p\u00e5. Det er helt frivillig \u00e5 bli kj\u00f8pmann hos oss, og man kan ogs\u00e5 si opp avtalen hvis og n\u00e5r man m\u00e5tte \u00f8nske det. Samtidig understreker vi at man som franchisetaker er selvstendig n\u00e6ringsdrivende, og ikke ansatt. Dette inneb\u00e6rer for det f\u00f8rste mye st\u00f8rre muligheter til \u00e5 p\u00e5virke egne resultater og inntjening, samt en helt annen frihet enn hva man har som vanlig arbeidstaker. P\u00e5 den andre siden har man ogs\u00e5 et helt annet ansvar og en annen risiko, og det passer ikke for absolutt alle \u00e5 drive p\u00e5 denne m\u00e5ten\u00bb.", "Saken fortsetter under grafikken", "Her er noen utdrag fra franchisekontrakten mellom kj\u00f8pmenn i Narvesen og Reitan Convenience Norge:", "Reitan tjener penger p\u00e5 Narvesen gjennom \u00e5 kreve franchiseavgift av kj\u00f8pmannen ut fra bruttofortjeneste, eller det s\u00e5kalte dekningsbidraget (DB). Prosentsatsen varierer mellom ca 25 til over 50 prosent.", "I franchisekontrakten st\u00e5r det: \u00abDB er summen av: L\u00f8pende beregnet bruttofortjeneste fra butikksystemet (...), provisjoner fra butikkdatasystem, provisjoner fra leverand\u00f8rer for varer og tjenester som ikke behandles av butikkdatasystem\u00bb.", "F\u00f8rst har man salg sl\u00e5tt inn p\u00e5 kassen, og s\u00e5 trekker ifra det de solgte varene kostet i innkj\u00f8p og legger til provisjon fra tipping og llignende Av dette bel\u00f8pet beregnes franchiseavgiften som RCN fastsetter.", "N\u00e5r Reitan har trukket sin andel, er det fortsatt en hel rekke utgifter igjen for kj\u00f8pmannen \u00e5 dekke.", "I hovedtrekk heter det i franchiseavtalen at \u00abKj\u00f8pmannen dekker (...) l\u00f8pende driftskostnader som n\u00e6rmere beskrevet i \u00f8konomisk bilag, herunder varekj\u00f8p, l\u00f8nn og andre personalkostnader, energiforbruk og kommunale avgifter, samt andre kostnader knyttet til driften av butikken som ikke er spesielt unntatt\u00bb.", "Dette m\u00e5 kj\u00f8pmannen betale med pengene som er igjen etter at franchiseavgiften er trukket. Er det ikke nok penger til utgiftene, blir kj\u00f8pmannen skyldig Reitan-systemet.", "Kj\u00f8pmannen er selvstendig n\u00e6ringsdrivende og er ikke ansatt i Reitan-systemet. Kioskansatte er ansatt hos kj\u00f8pmannen, ikke RCN.", "Jo mer kj\u00f8pmannen jobber selv, jo mindre trenger han eller hun \u00e5 bruke p\u00e5 l\u00f8nn til andre og jo mer sitter kj\u00f8pmannen igjen med selv. Det er forklaringen p\u00e5 hvorfor s\u00e5 mange kj\u00f8pmenn vi har snakket med forteller at de jobber 60\u2013100 timer i uka selv. Ved for eksempel obligatoriske kurs i RCN, m\u00e5 kj\u00f8pmannen betale eventuelle ekstra l\u00f8nnsutgifter.", "I henhold til avtalen dekker kj\u00f8pmannen \u00abL\u00f8nn og arbeidsgiveravgifter vedr\u00f8rende butikkpersonalet inklusive personalkostnader til frivillige og obligatoriske m\u00f8ter (inkl. Kj\u00f8pmannsm\u00f8ter) og kurs samt Grunnoppl\u00e6ring (med unntak av kurs arrangert av RCN)\u00bb.", "Reitan Convenience st\u00e5r for det praktiske med disse utbetalingen, men pengene tas av kj\u00f8pmannens andel. Er det ikke nok igjen til l\u00f8nn til ansatte, blir pengene likevel trukket og kj\u00f8pmannen blir skyldig bel\u00f8pet.", "\u00abKj\u00f8pmannen dekker ogs\u00e5 svinn\u00bb, st\u00e5r det i kontrakten.", "Kj\u00f8pmannen betaler innkj\u00f8pspris p\u00e5 varer som ikke blir solgt, enten fordi de m\u00e5 kastes, blir stj\u00e5let eller av andre grunner ikke er solgt. If\u00f8lge kontrakten betales det i hovedsak ikke franchiseavgift p\u00e5 svinn, med mindre svinnet er ekstraordin\u00e6rt stort.", "Flere tidligere kj\u00f8pmenn Adresseavisen har snakket m ed sier de flere ganger opplevde feil i svinnregistrering og at de er blitt skyldig bel\u00f8p de mener er feil. Reitan Convenience har avvist dette og tidligere sagt at det ikke g\u00e5r an \u00ab\u00e5 skape et svinn som ikke er der\u00bb."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "7098831bbda0aba3a89a1d681b9773e58fb460989ebf519dd415a297002fee34"}, {"field": "createtime", "value": "2016-09-10T08:08:14.000Z"}, {"field": "description", "value": "- Man kan sp\u00f8rre om folk vet hva de har skrevet under p\u00e5, sier en som i flere \u00e5r har hatt ansvaret for oppl\u00e6ring av nye Narvesen-kj\u00f8pmenn."}, {"field": "dominantimage", "value": "http://www.adressa.no/pluss/okonomi/article13307193.ece/l951dk/ALTERNATES/w980-default/Favtale2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/db4bb57f3466a54e6f875880a8e3096c5b6bde6e.jpg?59903ed3"}, {"field": "dominantthumbnaildimensions", "value": "300x169"}, {"field": "heading", "value": ["Kontrakten som binder Narvesen-kj\u00f8pmenn til risiko -adressa.no", "\u00abEgen regning og risiko\u00bb", "Store forskjeller", "- Burde hatt med advokat", "Advokat: \u2013 Kan ende i gjeld", "Mener avtalen er balansert", "- Frivillig \u00e5 bli kj\u00f8pmann", "Dette sier kontrakten", "Franchiseavgiften", "Kj\u00f8pmannen skal betale", "L\u00f8nn", "Svinn"]}, {"field": "id", "value": "db4bb57f3466a54e6f875880a8e3096c5b6bde6e"}, {"field": "keyword", "value": ["Narvesen", "Reitangruppen", "reitan convenience", "\u00d8konomi", "N\u00e6ringsliv"]}, {"field": "keywords", "value": "Narvesen,Reitangruppen,reitan convenience,\u00d8konomi,N\u00e6ringsliv"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-company", "value": "reitangruppen"}, {"field": "kw-concept", "value": ["reitan convenience", "reitan", "kj\u00f8pmenn"]}, {"field": "kw-entity", "value": ["trondheim sentralstasjon", "reitan convenience", "reitan", "grunnoppl\u00e6ring", "kj\u00f8pmannen", "reitan kapital", "reitan convenience norge", "n. forklaringen", "\u00f8konomi", "trondheim torg", "narvesen og reitan convenience norge", "lothes", "l\u00f8nn", "universitetet", "narvesen", "adresseavisen", "n\u00e6ringsliv", "trondheim torg og andr\u00e9 rosted"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["ole magnus tronshart", "nina pevik hammer lothe", "ida h\u00e5vik", "jonas pedersen", "magnus reitan", "erling johan hjelmeng", "bjerkan stav", "andr\u00e9 rosted"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13307193.ece/l951dk/ALTERNATES/w980-default/Favtale2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kontrakten som binder Narvesen-kj\u00f8pmenn til risiko"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/09/10/Kontrakten-som-binder-Narvesen-kj%C3%B8pmenn-til-risiko-13307194.ece"}, {"field": "pageclass", "value": ["article"]}, {"field": "publishtime", "value": "2016-09-10T09:03:14.000Z"}, {"field": "recs-articleid", "value": "13307194"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-09-10T09:03:14.000Z"}, {"field": "recs-rawtitle", "value": "Kontrakten som binder Narvesen-kj\u00f8pmenn til risiko -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "- Man kan sp\u00f8rre om folk vet hva de har skrevet under p\u00e5, sier en som i flere \u00e5r har hatt ansvaret for oppl\u00e6ring av nye Narvesen-kj\u00f8pmenn."}, {"field": "thumbnail", "value": "http://content-thumbnail.cxpublic.com/content/thumbnail200x150/db4bb57f3466a54e6f875880a8e3096c5b6bde6e.jpg?59903ed3"}, {"field": "thumbnailfullheightdimensions", "value": "200x2828"}, {"field": "timestamp", "value": "2017-08-13T11:58:11.000Z"}, {"field": "title", "value": "Kontrakten som binder Narvesen-kj\u00f8pmenn til risiko"}, {"field": "url", "value": "http://www.adressa.no/pluss/okonomi/2016/09/10/Kontrakten-som-binder-Narvesen-kj%c3%b8pmenn-til-risiko-13307194.ece"}, {"field": "urlhash", "value": "db4bb57f3466a54e6f875880a8e3096c5b6bde6e"}], "score": 0.7220564, "siteId": "9222270286501375973", "id": "db4bb57f3466a54e6f875880a8e3096c5b6bde6e"}

