{"fields": [{"field": "modifiedtime", "type": "time", "value": "2016-10-21T05:26:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["P\u00e5g\u00e5ende Livstruende Vold", "tr\u00f8ndelag politidistrikt", "Torvet i Trondheim"]}, {"field": "author", "value": "ola hegvold"}, {"field": "body", "value": ["Saken oppdateres.", "Mer samtrening vil sikre en god og effektiv innsats. Brann og helse b\u00f8r utstyres med verneutstyr, men ikke skytev\u00e5pen.", "Det b\u00f8r ogs\u00e5 vurderes andre typer mer effektive verkt\u00f8y eller v\u00e5pen for brann og helse til \u00e5 n\u00f8ytralisere gjerningspersonen(e), som er til hinder for \u00e5 redde liv hos en tredjepart.", "LES OGS\u00c5: Brannfolk skeptiske til \u00e5 overta politioppgver", "Dette fremkommer i mastergradsoppgaven \u00abHvordan kan man oppn\u00e5 god og effektiv innsats i en krise som P\u00e5g\u00e5ende Livstruende Vold (PLIVO)\u00bb. Oppgaven er skrevet av politibetjent Tore Walden (41) ved Tr\u00f8ndelag politidistrikt som en del av mastergradsstudiet i risikostyring og sikkerhetsledelse innen samfunnssikkerhet.", "Oppgaven gjorde han som mastergradsstudent ved Universitetet i Stavanger. Walden er ansatt ved vakt og beredskap ved Sentrum politistasjon, men har ogs\u00e5 arbeidet som b\u00e5de ambulansepersonell og brannkonstabel i Bergen. Det var Politiforum.no som f\u00f8rst omtalte mastergradsoppgaven.", "LES OGS\u00c5: - Det viktigste har v\u00e6rt \u00e5 snu holdningen rundt beredskap", "Den s\u00e5kalte PLIVO-prosedyren ble i juni innf\u00f8rt i alle n\u00f8detatene i Norge. Prosedyren erstattet den tidligere benevnelsen \u00abSkyting p\u00e5g\u00e5r\u00bb. Den ble utarbeidet som et oppf\u00f8lgingstiltak etter 22. juli 2011 og fungerte fra 2015. Walden jobbet i Kripos da bomben gikk av i regjeringskvartalet og deltok i politiets innsats.", "- Da terrorberedskapen i Norge ble h\u00f8ynet i 2014, ble jeg inspirert til \u00e5 se n\u00e6rmere p\u00e5 beredskapen til n\u00f8detatene som en del av mastergraden, sier Tore Walden.", "Han tok utgangspunkt i tre hendelser; knivstikkingen p\u00e5 Torvet i Trondheim 14. april 2015, 22. juli og \u00c5rdal-drapene p\u00e5 Valdresekspressen 4. november 2013, der bussj\u00e5f\u00f8ren og begge passasjerene ble drept av en asyls\u00f8ker. Walden har intervjuet, analysert og sammenstilt informasjon fra alle de involverte i de tre hendelsene om hvordan de l\u00f8ste oppgavene og hvordan n\u00f8detatene samarbeidet p\u00e5 stedet.", "LES OGS\u00c5: N\u00f8detatene \u00f8ver p\u00e5 beredskap mot \u00abp\u00e5g\u00e5ende livstruende vold\u00bb i Steinkjer", "I \u00c5rdal gikk det n\u00e6rmere en time f\u00f8r politiet ankom stedet. Mannskaper fra brann- og helsevesenet l\u00f8ste situasjonen og p\u00e5grep gjerningsmannen. Walden mener det var tilfeldigheter som gjorde at det gikk bra. Gjerningsmannen gikk frem og tilbake i bussen med kniven. Mannskapene visste ikke da at alle om bord var d\u00f8de.", "- De m\u00e5tte gj\u00f8re risikovurderinger underveis. Gjerningsmannen hadde lagt fra seg kniven da han kom ut av bussen. Hadde han kommet ut med kniven og villet fortsette, vet vi ikke hvordan det hadde g\u00e5tt. For ofte kan det v\u00e6re tilfeldig hva mannskapene fra brann og helse bringer med seg av utstyr, sier Walden.", "Det kunne ha endt bra, men det er tilfeldig og avhengig av den enkelte person. Enkelte innenfor brann og helse har bakgrunn som spesialsoldater fra Forsvaret, men slik kan man if\u00f8lge Walden ikke bygge beredskapen p\u00e5 \u2013 avhengig av hvilken bakgrunn den enkelte m\u00e5tte ha.", "LES OGS\u00c5: Ny politiinstruks skal erstatte \u00abskyting p\u00e5g\u00e5r\u00bb", "Mens politiet er trent p\u00e5 skarpe oppdrag, har ikke brann og helse denne formen for trening. Dessuten er \u00e9n til to dager med samtrening i l\u00f8pet \u00e5ret altfor lite. At ogs\u00e5 brann og helse skal kunne g\u00e5 inn i situasjoner og redde liv, er bra. Men i en PLIVO-aksjon i dag ville de kommet til hendelsen nesten uten trening og verneutstyr.", "- Min hensikt med mastergradsoppgaven er \u00e5 fokusere p\u00e5 beredskapen i n\u00f8detatene, styrke den og gj\u00f8re den mer robust. PLIVO er den f\u00f8rste operative samarbeidsprosedyren mellom politi, helse og brann p\u00e5 taktisk niv\u00e5. Den inneb\u00e6rer bl.a. en forskyvning av deler av politiets beredskapsprinsipp innen ansvar over p\u00e5 helsepersonell og brannfolk.", "Walden tenker videre p\u00e5 terroranslag, som spontane angrep beg\u00e5tt av en enkelt person eller sm\u00e5 grupperinger med gjerningspersoner i folkerike ansamlinger, som de siste \u00e5r terrorhendelser i Frankrike, Belgia og Danmark.", "LES OGS\u00c5: N\u00f8detatene skal samarbeide tettere", "- PLIVO-prosedyren handler om grunnberedskapen, der f\u00f8rste enhet p\u00e5 stedet skal redde liv og begrense skadeomfanget. Den kan p\u00e5 mange m\u00e5ter defineres som n\u00f8detatenes terrorberedskap. En alvorlig hendelse er i gjennomsnitt over p\u00e5 ti minutter. Enten har gjerningsmannen tatt sitt eget liv, isolert seg, angrepet personell fra n\u00f8detatene, stukket av, blitt p\u00e5grepet med makt eller overgitt seg.", "Walden gjorde flere funn i sine unders\u00f8kelser som kan gi en bedre og mer effektiv innsats for n\u00f8dpersonell i en PLIVO-aksjon:", "Det trengs betydelig mer samtrening. Brann og helse b\u00f8r utstyres med verneutstyr. Brann og helse b\u00f8r ogs\u00e5 trene mer p\u00e5 taktikk ved \u00e5 n\u00e6rme seg gjerningsperson med kniv og huggv\u00e5pen.", "N\u00f8detatene m\u00e5 trene oftere p\u00e5 \u00e5 ta dynamiske beslutninger, basert p\u00e5 lite informasjon. Treningen b\u00f8r tilpasses erfaringsniv\u00e5et til den enkelte. Personellet m\u00e5 ha mer fokus p\u00e5 mentaltrening for \u00e5 gj\u00f8re seg klar for PLIVO-oppdrag. Det gjelder spesielt helse og brann, som i dag ikke prioriterer denne formen for taktisk tiln\u00e6rming. De begrunner det med at dette faller utenfor deres prim\u00e6roppgaver.", "Politiet m\u00e5 f\u00e5 mer ressurser i grunnberedskapen da det er i den f\u00f8rste fasen man av krisen man f\u00e5r reddet flest liv. Brannvesenet m\u00e5 etter Waldens mening f\u00e5r hjemlet bruk av verkt\u00f8y n\u00e5r det brukes som v\u00e5pen. Han tenker p\u00e5 brann\u00f8ks, motorsag, spett, motorsag og vannstr\u00e5le.", "LES OGS\u00c5: Stakk kompisen i hodet med skrujern p\u00e5 Torvet", "Hvis brann og helse kommer f\u00f8r politiet og gjerningspersonen(e) bruker skytev\u00e5pen, skal de etter PLIVO-prosedyren kj\u00f8re til et definert oppmarsjomr\u00e5de og klargj\u00f8re utstyr og personell.", "Hvis kniv eller huggv\u00e5pen benyttes, skal brann og helse selv vurdere om tiltak kan iverksettes mot gjerningspersonene f\u00f8r politiet kommer frem. Ved en brann holdes gjerningspersonen i sjakk med brannslange, brannslukningsapparat, lett b\u00e5re eller lignende.", "Det er operasjonsleder i politiet som avgj\u00f8r om det skal iverksettes en PLIVO-prosedyre, og den avgj\u00f8relsen m\u00e5 tas raskt. Deretter f\u00f8lger n\u00f8detatene n\u00f8ye oppsatte prosedyrer. Tore Walden er spent p\u00e5 hvordan politireformen vil sl\u00e5 ut. Det frivillige brannvesen har uttrykt bekymring dersom det blir f\u00e6rre lensmannsdistrikt og de m\u00e5 ta over politiets oppgaver i innledningsfasen.", "LES OGS\u00c5: Mann tiltalt for knivstikking i Trondheim", "- M\u00e5let med politireformen er \u00e5 f\u00e5 flere politifolk ut for \u00e5 korte responstiden. Tidligere besto flere lensmannskontor av to\u2013tre betjenter som stengte d\u00f8ren klokken 15, sier Walden.", "- Vi har brukt veldig store ressurser p\u00e5 \u00e5 \u00f8ve P\u00e5g\u00e5ende Livstruende Vold (PLIVO), men generelt \u00f8ver n\u00f8detatene altfor lite sammen.", "LES OGS\u00c5: D\u00f8mt til fengselsstraff for knivstikking p\u00e5 Torvet", "Det sier brannsjef Torbj\u00f8rn M\u00e6hlumsveen i Tr\u00f8ndelag brann- og redningstjeneste.", "Han legger til at for \u00e5 bli god, m\u00e5 man trene mye. PLIVO er et veldig utfordrende fagfelt. Ute i distriktene har medlemmer av det frivillige brannvesen uttrykt skepsis til den nye instruksen.", "Det er nettopp utenom de store byene at helse og brann risikerer \u00e5 komme frem til et \u00e5sted f\u00f8r politiet. Brannfolk og helseansatte har langt p\u00e5 n\u00e6r den samme oppl\u00e6ringen som politiet i \u00e5 opptre i p\u00e5g\u00e5ende livstruende voldshendelser.", "Tr\u00f8ndelag brann- og redningstjeneste har hatt alle sine mannskaper inne p\u00e5 heldags PLIVO-\u00f8velser p\u00e5 V\u00e6rnes i l\u00f8pet av 2016. M\u00e6hlumsveen mener det er viktig \u00e5 v\u00e6re forberedt, \u00e9n dag vil brannvesenet ogs\u00e5 i trondheimsomr\u00e5det risikere \u00e5 komme f\u00f8rst til et sted der det p\u00e5g\u00e5r livstruende vold.", "Men brannsjefen mener at kanskje kunne disse \u00f8velsene v\u00e6rt mer desentralisert og gjennomf\u00f8rt p\u00e5 en litt enklere m\u00e5te.", "Avdelingssjef ved ambulansetjenesten i S\u00f8r-Tr\u00f8ndelag, Erlend Sundland, sier at til sammen n\u00e6r 400 ansatte fra januar til juni trente \u00e9n dag hver p\u00e5 PLIVO-prosedyrer inne p\u00e5 HV-senteret p\u00e5 V\u00e6rnes.", "LES OGS\u00c5: Her blir Torunn og Tor Helge knivstukket p\u00e5 Torvet", "- Jeg har f\u00e5tt veldig gode tilbakemeldinger fra dem som deltok, de trente godt p\u00e5 kommunikasjon og samhandling. Vi h\u00e5per det bli nye kurs i 2017, sier Sundland.", "I Norge er det et nedfelt prinsipp at ambulansene ikke skal v\u00e6re utstyrt med f.eks. skuddsikre vester, k\u00f8ller og skjold. If\u00f8lge Sundland er det utarbeidet landsdekkende prosedyrer som helsearbeidere forholder seg til n\u00e5r man rykker ut til PLIVO-hendelser.", "- Heldigvis har vi ikke kommet opp i reelle situasjoner, men det er bra \u00e5 v\u00e6re forberedt p\u00e5 hvordan den enkelte skal opptre, sier Sundland."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "8c39abb65443ca7fc81514ca0013b8e2dd635e83992c10a3e1fc6ab282895efa"}, {"field": "createtime", "value": "2016-10-21T04:29:55.000Z"}, {"field": "description", "value": "Politi, brann og helse \u00f8ver for lite sammen for \u00e5 kunne bekjempe p\u00e5g\u00e5ende voldelige og livstruende hendelser."}, {"field": "dominantimage", "value": "http://www.adressa.no/pluss/nyheter/article13665961.ece/qq0olp/ALTERNATES/w980-default/Knivstukket%20pa%20Torvet%2001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/756506a6cd33c7cef2a0c848cac7eef94ebe3819.jpg?5914421c"}, {"field": "dominantthumbnaildimensions", "value": "300x169"}, {"field": "heading", "value": ["- N\u00f8detatene for d\u00e5rlig trent p\u00e5 p\u00e5g\u00e5ende voldshendelser -adressa.no", "Allsidig bakgrunn", "Knivstikking p\u00e5 Torvet", "Opp til den enkelte", "Tilfeldige terroranslag", "Kritisk f\u00f8rste fase", "Operasjonsleder bestemmer", "\u00d8ver for lite sammen", "Trente en hel dag"]}, {"field": "id", "value": "756506a6cd33c7cef2a0c848cac7eef94ebe3819"}, {"field": "keyword", "value": ["P\u00e5g\u00e5ende Livstruende Vold", "tr\u00f8ndelag politidistrikt", "Torvet i Trondheim"]}, {"field": "keywords", "value": "P\u00e5g\u00e5ende Livstruende Vold,tr\u00f8ndelag politidistrikt,Torvet i Trondheim"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["livstruende vold", "n\u00f8detatene", "trent", "p\u00e5g\u00e5ende livstruende", "helse", "brann", "politi", "p\u00e5g\u00e5ende livstruende vold"]}, {"field": "kw-entity", "value": ["belgia og danmark", "politiforum", "ute", "sentrum", "universitetet", "forsvaret", "kripos", "torvet", "skyting", "valdresekspressen", "torunn og tor helge"]}, {"field": "kw-location", "value": ["v\u00e6rnes", "s\u00f8r-tr\u00f8ndelag", "\u00e5rdal", "frankrike", "stavanger", "tr\u00f8ndelag", "trondheim", "steinkjer", "norge", "bergen"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn m\u00e6hlumsveen", "erlend sundland", "tor helge", "p\u00e5g\u00e5ende livstruende vold", "tore walden"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13665961.ece/qq0olp/ALTERNATES/w980-default/Knivstukket%20pa%20Torvet%2001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- N\u00f8detatene for d\u00e5rlig trent p\u00e5 p\u00e5g\u00e5ende voldshendelser"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/10/21/N%C3%B8detatene-for-d%C3%A5rlig-trent-p%C3%A5-p%C3%A5g%C3%A5ende-voldshendelser-13665967.ece"}, {"field": "pageclass", "value": ["article"]}, {"field": "publishtime", "value": "2016-10-21T05:26:05.000Z"}, {"field": "recs-articleid", "value": "13665967"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-10-21T05:26:05.000Z"}, {"field": "recs-rawtitle", "value": "- N\u00f8detatene for d\u00e5rlig trent p\u00e5 p\u00e5g\u00e5ende voldshendelser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Politi, brann og helse \u00f8ver for lite sammen for \u00e5 kunne bekjempe p\u00e5g\u00e5ende voldelige og livstruende hendelser."}, {"field": "thumbnail", "value": "http://content-thumbnail.cxpublic.com/content/thumbnail200x150/756506a6cd33c7cef2a0c848cac7eef94ebe3819.jpg?5914421c"}, {"field": "thumbnailfullheightdimensions", "value": "200x2693"}, {"field": "timestamp", "value": "2017-05-11T10:51:08.000Z"}, {"field": "title", "value": "- N\u00f8detatene for d\u00e5rlig trent p\u00e5 p\u00e5g\u00e5ende voldshendelser"}, {"field": "url", "value": "http://www.adressa.no/pluss/nyheter/2016/10/21/N%c3%b8detatene-for-d%c3%a5rlig-trent-p%c3%a5-p%c3%a5g%c3%a5ende-voldshendelser-13665967.ece"}, {"field": "urlhash", "value": "756506a6cd33c7cef2a0c848cac7eef94ebe3819"}], "score": 0.7678603, "siteId": "9222270286501375973", "id": "756506a6cd33c7cef2a0c848cac7eef94ebe3819"}

