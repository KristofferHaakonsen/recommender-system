{"fields": [{"field": "modifiedtime", "type": "time", "value": "2012-04-23T11:00:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vanligvis er det yrende liv her p\u00e5 Eberg. N\u00e5r skolene har friminutt, fosser ungene ut p\u00e5 banen. S\u00e5 blir det stille etter skoletid noen f\u00e5 timer, og s\u00e5 rykker rushet inn for \u00e5 trene eller spille kamper. Lyden av ball mot ben og lyden av skuffelse og lyden av triumf h\u00f8rer med til middagsmaten i blokkleilighetene rundt banen.", "Hadde dette v\u00e6rt en s\u00e5nn dag, kunne vi tatt fram klisjeen; vital 100-\u00e5ring. Men dette er en stille h\u00f8stdag og fotballsesongen er snart helt, helt slutt og p\u00e5 Eberg skole er det time og bare SFO-ungene er ute. Kanskje de er medlemmer i Freidig, kanskje ikke. Det spiller i grunnen ingen rolle.", "Freidig er toppklubben som ble breddeklubb. Freidig er storheten i norsk idrett som har funnet sin plass og som n\u00e5 f\u00f8rst og fremst driver det viktigste arbeidet; det med barna og ungdommen. Internasjonale triumfer i de store idrettene er det andre klubber som skal bes\u00f8rge, Freidig skaffer muligheter for virkelysten i ungene p\u00e5 Eberg. Freidig sl\u00e5r et slag for folkehelsa. Freidig arrangerer Skandia cup, Tordenskioldl\u00f8pet, orienteringsl\u00f8p, h\u00e5ndballkamper og skirenn b\u00e5de i skogen og i slal\u00e5mbakkene. Og den som lengter tilbake til fordums storhet kan alltids f\u00e5 en hyggestund n\u00e5r alpinsirkuset starter til vinteren. For i alpinbakken er freidigl\u00f8perne i eliten.", "For 30-40-50-60-70 \u00e5r siden var Freidig synonymt med eliteidrett, og det har vart helt opp til \u00abmoderne tid\u00bb. Nedturen begynte p\u00e5 80-tallet. H\u00e5ndballaget forsvant nedover i divisjonene, Ingrid Christiansen flyttet ut, fotballaget var for lengst plassert i 4. divisjon og det var ingen hoppere og langrennsl\u00f8pere mer. \u00abIngen\u00bb i betydningen eliteut\u00f8vere. Olav-stafetten d\u00f8de sakte, men sikkert i takt med den alminnelige forvitring i friidrettsmilj\u00f8et.", "N\u00e5 for tiden kan vi sette oss tilbake i stolen, lukke \u00f8ynene og mimre. Om for eksempel Arnfinn Bergmanns seier i OL. Om Per Gjelten og Reidar Andersen. Om Nils Uhlin Hansens skandinaviske lengderekord p\u00e5 7,54, satt i innledningen av 2. verdenskrig i 1939 i Oslo. Eller om Gunnar Dalens spill for fotballandslaget i Helsingfors i 1952. Toppserielaget p\u00e5 50-tallet. Audun Boysen. Noen som husker ham? Vebj\u00f8rn Rodal og Atle Douglas gj\u00f8r det. De slet lenge, lenge for \u00e5 slette 800-rekorden til Boysen. Rekorden ble riktignok ikke satt mens Boysen l\u00f8p i Freidigs drakt, men likevel.", "Og man beh\u00f8ver ikke v\u00e6re veldig gammel for \u00e5 huske h\u00e5ndballdominansen til Tove Liberg og Sissel Brenne og H\u00f8s\u00f8ien-jentene. De vant h\u00e5ndballens toppserie flere ganger.", "Magnar Solberg var Freidig-medlem, men klubben hadde ikke skiskyting p\u00e5 programmet, s\u00e5 OL-gullene vant han for noen andre. Men den hadde langrenn, og der var Harald Gr\u00f8nningen med fra 1957 til 1962. Og Katharina Mo (Berge) og Ingrid Christensen (Christiansen). Og Ingrid Thoresen (Hadler). Og Lasse Hamre, som ble alpinproff i USA.", "S\u00e5 kom Trine Haltvik, men hun pakket slal\u00e5mskiene bort og overtok h\u00e5ndballhegemoniet med By\u00e5sen.", "Det er mye \u00e5 mimre om, hvis vi lukker \u00f8ynene og lener oss tilbake. Freidig. Klubben har hatt landslagsut\u00f8vere i 11 idretter! Finnes det noen andre som kan vise til det samme? Fotball, h\u00e5ndball, friidrett, boksing, bryting, orientering, langrenn, kombinert, hopp, alpint og telemark. Hvis vi lukker \u00f8ynene og mimrer, er det s\u00e5nt vi ser.", "Hvis vi \u00e5pner dem, s\u00e5 ser vi landslagsut\u00f8vere bare i alpint og orientering. Men vi ser ungene p\u00e5 Eberg. Vi h\u00f8rer dem, i hvert fall. Og vi ser store, fine grusbaner s\u00e5 langt \u00f8yet rekker. Kikker vi inn i Freidig-huset der borte, kan vi finne planer for kunstgress og oppgradering, og snubler vi for eksempel over folk som J\u00f8rgen Geving der inne, kan vi trygt g\u00e5 ut fra at det vil g\u00e5 bra med Freidig ogs\u00e5 en god stund til.", "I dag er det Ulf-Erik Hansen som er leder i klubben. Det er hans andre periode i lederstolen. Her er hva han har \u00e5 si:", "- V\u00e5rt viktigste form\u00e5l er \u00e5 f\u00f8lge med i samfunnsutviklingen og v\u00e6re tilpasningsdyktige.", "- \u00c5?", "- Ja, for utviklingen g\u00e5r mot individualisme. Og det igjen kan f\u00f8re til egoisme, er jeg redd, og da m\u00e5 vi v\u00e6re der for \u00e5 m\u00f8te den utviklingen. Vi m\u00e5 akseptere den, men samtidig v\u00e6re en motkraft. Tendensen i idretten er ungdom som surfer fra den ene grenen til den andre fra \u00e5r til \u00e5r, fra basket til skateboard og tilbake. Da kan ikke vi v\u00e6re sidrumpet og holde p\u00e5 det gamle. Vi skal v\u00e6re der med v\u00e5rt verdigrunnlag; samhold og fellesskap, men vi m\u00e5 f\u00f8lge med i tiden, sier Hansen, og gir eksempel p\u00e5 hva han mener gjennom \u00e5 fortelle hva som skjedde med alpinsporten p\u00e5 80-tallet.", "Da gikk alpinistene lei av \u00e5 v\u00e6re alpinister. Noen av dem kj\u00f8pte seg telemarksski, og hev seg utfor i l\u00f8ssn\u00f8en og hadde det artig. De ble til og med verdensmestere for klubben sin. Men s\u00e5 gikk det som med alpinistene; telemarkkj\u00f8rerne ble lei av \u00e5 v\u00e6re telemarkkj\u00f8rere, og avdelingen skrumpet sakte, men sikkert inn. I dag er det alskens halsbrekkende \u00f8velser i fjellet som er tingen. Extrem-sport. Og alpinistene er blitt alpinister igjen og er med i VM og OL og verdenscup.", "Ulf-Erik Hansen er meget forn\u00f8yd med tilstanden.", "- Ja, det m\u00e5 jeg virkelig si. Freidig er en kulturinstitusjon i Trondheim. Vi har noen fantastiske ildsjeler i fotball. De skaffet oss Ebergbanen. De skaffet oss Freidig-huset. N\u00e5 samler de inn \u00e9n million kroner for \u00e5 skaffe oss kunstgressbane. N\u00e5r de har klart \u00e5 samle inn pengene, skal de sette i gang det prosjektet. Vi er en meget velorganisert klubb som ikke bruker penger vi ikke har. Det er en fryd \u00e5 v\u00e6re formann, sier Hansen."]}, {"field": "category0", "value": "sport"}, {"field": "contenthash", "value": "6799e98d63d4ac9c1a76271dbb9e27ce0974dba6367600eb1576e63ce68b065f"}, {"field": "createtime", "value": "2017-02-22T12:12:48.000Z"}, {"field": "description", "value": "Ebergbanen 9. oktober. M\u00f8rkt i klubbhuset til Freidig. Stille og rolig utenfor, bortsett fra noen unger fra SFO p\u00e5 Eberg skole som leker seg med ball ute p\u00e5 en av de store, gr\u00e5 grusbanene. Eberg er sentrum i Freidig-land. Mandag er klubben 100 \u00e5r ."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee5f1921ce633e795b880bef1402e16641d735e2.jpg?596ca00a"}, {"field": "dominantthumbnaildimensions", "value": "256x256"}, {"field": "heading", "value": "Alltid Freidig . . . -adressa.no"}, {"field": "id", "value": "ee5f1921ce633e795b880bef1402e16641d735e2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-company", "value": "skandia"}, {"field": "kw-concept", "value": ["lenge", "alpinister", "klubb", "lukke \u00f8ynene", "idrett", "unger"]}, {"field": "kw-entity", "value": ["eberg", "hadler", "by\u00e5sen", "tordenskioldl\u00f8pet", "ebergbanen", "freidig", "olav", "vebj\u00f8rn rodal og atle douglas", "l. om per gjelten og reidar andersen", "om per gjelten", "h\u00f8s\u00f8ien", "tove liberg og sissel brenne"]}, {"field": "kw-location", "value": ["berge", "trondheim", "oslo", "hansen", "helsingfors"]}, {"field": "kw-pageclass", "value": "article"}, {"field": "kw-person", "value": ["atle douglas", "audun boysen", "magnar solberg", "tove liberg", "vebj\u00f8rn rodal", "trine haltvik", "ingrid christiansen", "ingrid christensen", "harald gr\u00f8nningen", "j\u00f8rgen geving", "reidar andersen", "ulf-erik hansen", "arnfinn bergmanns", "gunnar dalens", "ingrid thoresen", "nils uhlin hansens", "sissel brenne", "lasse hamre", "katharina mo"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alltid Freidig . . ."}, {"field": "og-type", "value": "article"}, {"field": "og-url", "value": "http://www.adressa.no/sport/article45251.ece"}, {"field": "pageclass", "value": ["article"]}, {"field": "publishtime", "value": "2003-10-10T04:00:00.000Z"}, {"field": "recs-articleid", "value": "2541322"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2003-10-10T04:00:00.000Z"}, {"field": "recs-rawtitle", "value": "Alltid Freidig . . . -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Ebergbanen 9. oktober. M\u00f8rkt i klubbhuset til Freidig. Stille og rolig utenfor, bortsett fra noen unger fra SFO p\u00e5 Eberg skole som leker seg med ball ute p\u00e5 en av de store, gr\u00e5 grusbanene. Eberg er sentrum i Freidig-land. Mandag er klubben 100 \u00e5r ."}, {"field": "thumbnail", "value": "http://content-thumbnail.cxpublic.com/content/thumbnail200x150/ee5f1921ce633e795b880bef1402e16641d735e2.jpg?596ca00a"}, {"field": "thumbnailfullheightdimensions", "value": "200x1277"}, {"field": "timestamp", "value": "2017-07-17T11:31:22.000Z"}, {"field": "title", "value": "Alltid Freidig . . ."}, {"field": "url", "value": "http://www.adressa.no/sport/article45251.ece"}, {"field": "urlhash", "value": "ee5f1921ce633e795b880bef1402e16641d735e2"}], "score": 0.72901624, "siteId": "9222270286501375973", "id": "ee5f1921ce633e795b880bef1402e16641d735e2"}

