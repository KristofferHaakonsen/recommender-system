{"fields": [{"field": "modifiedtime", "type": "time", "value": "2017-05-16T10:40:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Ukeadressa", "Trondheim Kunstmuseum", "Johan B\u00f6rjesson", "Kunst", "Portrettet", "Trondheim", "H\u00e5kon Bleken", "Gruppe5"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Han smilte for seg selv, museumsdirekt\u00f8r Johan B\u00f6rjesson, der han klokken tre om natten spaserte i retning Rosenborg og den nitten kvadratmeter store hybelen, s\u00e5 sparsommelig innredet at man kunne tro direkt\u00f8ren hadde planer om \u00e5 stikke av f\u00f8r kontraktstiden p\u00e5 seks \u00e5r var over.", "Stilling: Direkt\u00f8r for Trondheim Kunstmuseum.", "Aktuell: Utsatt for knallhard kritikk med", "p\u00e5stander om for d\u00e5rlig bes\u00f8k, og at de", "verdifulle historiske samlingene ikke vises", "p\u00e5 en god nok m\u00e5te. \u00c5pnet nylig utstillingen \u00abGruppe 5\u00bb. Med stor suksess.", "Bosted: Stockholm/Trondheim", "Utdannelse: Fil. MAG. i kunsthistorie ved", "Stockholms universitet.", "Karriere: Stipendiat ved Peggy Guggenheim Collection i Venezia. Pedagog p\u00e5 Nationalmuseum og Moderna Museet i Stockholm.", "Sjef for Marabouparken i Sundbyberg utenfor Stockholm. Direkt\u00f8r for Trondheim", "Kunstmuseum siden april 2014.", "Sivil status: Gift med Anna B\u00f6rjesson Ruhne. Sammen har de barna Spartacus (19)", "og Linnea (17).", "Leser: Akkurat n\u00e5 siste boken i Elena Ferrantes Napoli-kvartett. Ellers leser han de store", "klassikerne.", "Ser p\u00e5: Akkurat n\u00e5 kunstneren Dora Garcias samlede videoproduksjon f\u00f8r utstilling p\u00e5 Trondheim Kunstmuseum neste \u00e5r. Ellers", "tv-serier p\u00e5 datamaskinen: \u00abStranger Things\u00bb, \u00abGame of Thrones\u00bb. Snart nye \u00abTwin Peaks\u00bb.", "Kj\u00f8rer: Audi Quattro.", "Spiser: Ikke kj\u00f8tt. Vegetarianer. Spiser fisk.", "Drikker: Vin.", "Tror p\u00e5: \u00c5 fors\u00f8ke \u00e5 forst\u00e5.", "En seng.", "En lenestol.", "Et bord.", "To stoler. Ingen tv. Et par lamper. Bokhyllen med Elena Ferrantes Napoli-kvartett, de f\u00f8rste b\u00f8kene han leste p\u00e5 italiensk, og bildene av de to barna p\u00e5 sytten og nitten.", "Og av Anna.", "Hans kone Anna som han ble sammen med da de var seksten, og som hjemme i Stockholm driver et familierederi, sitter i ledelsen av familiens ving\u00e5rd i Toscana, og er medeier i et ny\u00e5pnet vinhotell i Solna utenfor Stockholm.", "Men B\u00f6rjesson smilte ikke fordi han denne morgenen skulle pendle hjem til familien i Stockholm.", "850 mennesker hadde bes\u00f8kt \u00e5pningen av utstillingen \u00ab Gruppe 5 - Kunsten \u00e5 bygge et bilde\u00bb . Selv hadde B\u00f6rjesson brukt \u00e5pningstalen til \u00e5 fortelle om de fem kunstnerne og deres kamp p\u00e5 sekstitallet for \u00e5 fremme det abstrakte maleriet, en parallell til dagens kunstliv som anklages for \u00e5 v\u00e6re j\u00e5lete og lite tilgjengelig.", "Men framfor alt tenkte B\u00f6rjesson p\u00e5 talen til professor Jan Brockmann, den f\u00f8rste direkt\u00f8ren ved Samtidsmuseet i Oslo, som fortalte at det p\u00e5 sekstitallet fantes folk som reiste rundt som foredragsholdere og omtalte \u00abden moderne kunsten\u00bb - alts\u00e5 modernismen - som \u00abrabbel\u00bb som ikke hadde noe med kunst \u00e5 gj\u00f8re, og som ikke var mer verdt enn streker en ape kunne etterlatt seg p\u00e5 et ark.", "Og etter Brockmanns tale hadde Andreas Elvenes sunget en gammel revyvise fra femtitallet som omhandlet kunstneren Lars Tiller, et av medlemmene i Gruppe 5, der teksten var formulert som en anklage hvor Tiller sto saks\u00f8kt for \u00abutr\u00f8ndersk aktivitet\u00bb!", "Samme mistanke mot det nye da som n\u00e5, tenkte B\u00f6rjesson mens han gikk opp Nonnegata, og Brockmann hadde l\u00f8ftet sp\u00f8rsm\u00e5let til et eksistensielt niv\u00e5, syntes han. Denne kvelden hadde alle v\u00e6rt forn\u00f8yde. Selv H\u00e5kon Bleken, som hadde beskyldt museet for \u00e5 vise \u00abj\u00e6vlig kjedelig kunst\u00bb, hadde sk\u00e5lt med B\u00f6rjesson, og foran et av sine egne malerier hadde Bleken uttrykt skuffelse over at Henie Onstad Kunstsenter i Oslo f\u00f8rst hadde nektet \u00e5 l\u00e5ne ut bildet.", "- J\u00e6vlig frekt! Jeg har jo selv gitt dem det bildet! hadde Bleken bannet til B\u00f6rjesson.", "- Men det blir jo ikke enklere av d\u00e9t, hadde B\u00f6rjesson svart, og dermed gitt et stikk til kunstgaven Bleken ga Trondheim kunstmuseum for noen \u00e5r siden.", "Men denne kvelden var stemningen s\u00e5 up\u00e5klagelig at de begge lo av B\u00f6rjessons finte.", "Men det var ikke derfor museumsdirekt\u00f8ren smilte s\u00e5 bredt i det han n\u00e6rmet seg hybelen, han smilte fordi han hadde sett noe helt nytt da han noen timer tidligere hadde \u00e5pnet de sv\u00e6re d\u00f8rene ut mot Bispegata:", "Det hadde dannet seg en k\u00f8 av mennesker foran museet!", "Dette tenker han n\u00e5r han sm\u00e5brisen sitter i sin lenestol p\u00e5 en hybel i Eilerts Sundts gate med en Frydenlunds Pale Ale i fanget.", "Opp den h\u00f8ye steintrappa. Inn de tunge d\u00f8rene. Den h\u00f8ye resepsjonen med en jente som forteller hvor vi finner ham.", "Han sender en kjapp replikk tilbake. Hun ler. H\u00e5ndtrykket hans er fast, han tilbyr seg \u00e5 b\u00e6re fotografens utstyr opp trappene til loftet, kontoret.", "Hvem er du?", "Han henter en diger kopp med et stort ord.\u00abDick\u00bb.", "Kontoret er rotete, det er b\u00f8ker over alt.", "Den viktigste boken?", "Han henter en bok med tittelen \u00abSteal this book\u00bb.", "- Du g\u00e5r rundt og humrer, sender sm\u00e5 humoristiske kommentarer til dine ansatte. Jeg forventet en sur gubbe?", "- Jeg er sjelden sur og veldig sjelden arg, kanskje skjer det hvert femte \u00e5r. Jeg blir oftere lei meg eller selvkritisk. Men da disse artiklene i Adresseavisen dukket opp, da ble jeg sur. Ja, jeg ble sint!", "Johan B\u00f6rjesson sier han rundt p\u00e5sketider telte 21 sider med noe han selv oppfatter som kritikk mot Kunstmuseet. S\u00e5 kjapp var mitralj\u00f8sen, sier han, at han ikke rakk \u00e5 oversette sin egen svarkronikk til norsk f\u00f8r han sendte den til avisen.", "Anders B\u00f6rjesson, bror:", "- Johan har alltid g\u00e5tt sine egne veier og hans personlighet preges av at han aldri tar noe for gitt. Vi hadde ikke mye kunst i familien, men foreldrene v\u00e5re var interessert i musikk og litteratur. Han liker \u00e5 omg\u00e5s venner, og det er ofte store vegetarmiddager hjemme hos familien. Han leser mye og har nok en tanke om \u00e5 skrive et eller annet selv. Hvis han f\u00f8ler noen blir urettferdig behandlet, er han ikke alltid like diplomatisk. Da tar han tydelig parti og st\u00e5r ganske s\u00e5 rak. De fleste kan prate om kunst med Johan, han er veldig opptatt av at kunst ikke skal v\u00e6re komplisert \u00e5 forholde seg til.", "Kort oppsummert er direkt\u00f8rens virkelighetsoppfatning denne. \u00c9n: Tallene om d\u00e5rlig bes\u00f8k gir et feil inntrykk. To: Det stemmer ikke at kunstmuseet ikke har vist den historiske samlingen, faktisk er den aldri tidligere vist i s\u00e5 stort omfang i moderne tid som i hans periode som direkt\u00f8r. Tre: N\u00e5r andre direkt\u00f8rer og kunstst\u00f8rrelser har st\u00e5tt fram og kritisert museet, kan det like gjerne skyldes deres behov for \u00e5 markere seg, som at de har gangbare poeng.", "- Du er ikke typen som lett tar selvkritikk?", "- Jo, det er jeg, men denne gangen skyter jeg meg heller i foten enn \u00e5 g\u00e5 god for kritikken som avisen har videref\u00f8rt. Men det betyr ikke at det ikke er spor av sannhet i den.", "- \u00c5?", "- Vi m\u00e5 for eksempel bli bedre p\u00e5 \u00e5 kommunisere hva vi driver p\u00e5 med. Men paradoksalt nok kom det mye godt ut av denne oppmerksomheten ogs\u00e5, n\u00e5 har flere g\u00e5tt i forsvar for museet.", "- Kritikken har jo ogs\u00e5 gjort flere oppmerksom p\u00e5 at det faktisk finnes et kunstmuseum her i byen.", "- Ja. Ja.", "- 400 ukentlig bes\u00f8kende. 80 om dagen. 16 i timen. Det g\u00e5r 3,75 minutter mellom hver gang det kommer inn en gjest?", "- Hvordan kom du fram til det der?", "- Kjapp hoderegning.", "- \u00c5 ja. Ja. Ja.", "- Dere rennes ikke akkurat ned av bes\u00f8kende.", "- Nei. Nei. Presis.", "B\u00f6rjesson setter seg bakerst p\u00e5 stolen og sier det ikke er m\u00e5te p\u00e5 irrelevent kritikk.", "F\u00f8rst ble han kritisert for ikke \u00e5 vise den historiske samlingen, og da han viste store deler av samlingen, fikk han kjeft for at utstillingen ble kalt \u00abMartin Tebus Collection\u00bb etter den svenske kunstneren som satte den sammen.", "- Du burde heller kalt den for \u00abHer er bildene vi blir kritisert for ikke \u00e5 vise\u00bb?", "- Og s\u00e5 kaller vi utstillingen n\u00e5 for \u00abHvis en reisende en Trondheimsnatt...\u00bb, og s\u00e5 f\u00e5r vi kritikk fordi noen synes det er rart. Ja, det er klart det er rart! Det er kunst!", "- Noen synes kanskje du b\u00f8r snakke mer direkte til folket?", "- Vi m\u00e5 gj\u00f8re det. Men, alts\u00e5, skal det v\u00e6re s\u00e5nn at folk blir lei seg hver gang det er en tittel som er poetisk eller mangetydig, s\u00e5 kan de jo heller g\u00e5 p\u00e5 fotballkamp, der vet man hva som gjelder. \u00abMen g\u00e5 ikke til museet, der kan det hende du f\u00e5r se noe uventet!\u00bb", "B\u00f6rjesson ler en knitrende latter, samtidig som han sier de ansatte p\u00e5 museet vurderer \u00e5 f\u00e5 satt opp en boksesekk for \u00e5 rase fra seg mellom avisoppslagene. Det finnes en arroganse i disse angrepene ogs\u00e5, sier han, nemlig \u00e5 underskatte sitt publikum.", "- Trondheim er en universitetsby, og jeg tror \u00e6rlig talt ikke at vi p\u00e5 museet er for kompliserte.", "- Men Bleken og Gullv\u00e5g er jo enige om \u00e9n ting, det er at Trondheim er en idrettsby, ikke en kulturby?", "- Det finnes tusenvis av steder som har et bra fotballag eller et bra h\u00e5ndballag, men ingen andre byer s\u00e5 langt nord har en tusen\u00e5rig historie og en katedral, fem offentlige kunstinstitusjoner, en kunsth\u00f8yskole og et symfoniorkester, og et fantastisk teater. Alts\u00e5, Trondheim er en kulturby, men den er j\u00e6kla d\u00e5rlig p\u00e5 \u00e5 signalisere dette utover, og til \u00e5 v\u00e6re stolt av det.", "B\u00f6rjesson har for sin egen del sett nok kulturbyer til \u00e5 kunne sammenligne. Han ble f\u00f8dt inn i en familie hvor foreldrene hadde tatt sin klassereise. Moren var l\u00e6rer, faren en eventyrer som hadde l\u00e6rt seg polsk og russisk, som gikk p\u00e5 den svenske diplomatskolen og etter hvert havnet som sekret\u00e6r p\u00e5 de svenske ambassadene i Moskva, Rejkjavik, Beograd, New York og i Roma.", "Og de tre br\u00f8drene, med Johan som den eldste, levde et beskyttet liv p\u00e5 internasjonale, amerikanske skoler. I Beograd oppdaget han Star Wars. I New York punken og den moderne kunsten.", "Og da han omsider kom \u00abhjem\u00bb til Stockholm for \u00e5 begynne p\u00e5 bilde-estetikk, etter \u00e5 ha fartet rundt som en diplomats\u00f8nn med h\u00f8yt h\u00e5r, fikk han en interrailbillett av foreldrene med beskjed om \u00e5 hoppe av p\u00e5 perongen i Firenze hvor han skulle rope p\u00e5 Gilberto, en venn av familien.", "- Jeg bodde p\u00e5 et rom sammen med noen kompiser av Gilberto i sentrum av Firenze, de leste kunsthistiorie og bes\u00f8kte \u00e9n kirke og ett museum hver eneste dag. I l\u00f8pet av d\u00e9n sommeren \u00e5pnet kunsthistorien seg for meg.", "P\u00e5 denne tiden hadde han forlengst m\u00f8tt Anna, datter av skipsreder Mats Ruhne, som p\u00e5 \u00e5ttitallet hadde kjempet en lang kamp i rettssalene mot den svenske superkapitalisten Jan Stenbeck, og som hadde vunnet og brukt deler av pengene p\u00e5 \u00e5 kj\u00f8pe en diger ving\u00e5rd i Toscana.", "Siden ble det mye Italia for Johan. Og mens Anna drev sin business, bygde B\u00f6rjesson sin kulturelle CV etter alle kunstens regler.", "- Ivar Koteng, eiendomsmannen, mener kunst er noe j\u00e5leri som rikfolk surrer med for \u00e5 fylle dagene sine. Du er vel et eksempel p\u00e5 dette?", "- Vel, det gjelder \u00e5penbart ikke Koteng, da.", "- Blir du s\u00e5ret, eller forbannet, p\u00e5 slike utspill?", "- Nei, alts\u00e5, til det er dette for dumt. For noen \u00e5r siden var det en diskusjon om kunst i svenske n\u00e6ringslivsaviser, og da kom det fram at franske forretningsfolk trekker lodd om hvem som skal snakke med skandinavene fordi vi er s\u00e5 kjedelige og ukulturelle, og bruker mest tid p\u00e5 sport. Det finnes en p\u00e5tatt \u00abfolkelighet\u00bb som jeg tror er d\u00e5rlig for samfunnet. Det er ikke slik at vi som jobber med kunst kommer med noe som vil gj\u00f8re livet vanskeligere for folk, Vi fors\u00f8ker ikke \u00e5 dupere, tvert i mot, kunst handler om \u00e5 forst\u00e5 seg selv og forst\u00e5 verden p\u00e5 en mer nyansert m\u00e5te. Men holder man seg for god for det, ja, da kan man vel gj\u00f8re d\u00e9t, men hvorfor bruke sin stilling i samfunnet til \u00e5 angripe kunsten.", "- Hvorfor er kunstnere og kulturarbeidere s\u00e5 vare for kritikk?", "- Jeg tror at det finnes en almenn frustrasjon over at kunsten ikke n\u00e5r ut, at kunsten ikke har den plass i Skandinavia som vi synes kunsten burde ha. Om du er en Koteng i Italia, blir du sosialt stigmatisert om du kaster ut av deg slik uvitenhet om kunst, der kan alle sin Petrarca og sin Dante. Og har du alle muligheter til \u00e5 v\u00e6re dannet, s\u00e5 har du et ansvar for \u00e5 oppf\u00f8re deg som det. Det finnes mange mennesker som ikke har den mulighetene, men som intet heller vil.", "I ti \u00e5r var Johan B\u00f6rjesson sjef for Marabouparken i Sundbyberg, ti minutter med buss utenfor Stockholm, en gang k\u00e5ret til Sveriges vakreste park med sine 16 skulpturer.", "Anders Sletvold Moe, kunstner:", "- Johan er en m\u00e5lbevisst, rolig og behersket svenske, men fantastisk dyktig i det han gj\u00f8r. Han er heller ikke redd for \u00e5 ta en diskusjon og st\u00e5 opp for det han mener, men han gj\u00f8r det alltid p\u00e5 en ryddig m\u00e5te. Han er ikke ute etter \u00e5 skape furore. Han har en fin form for humor hvor han sprer sm\u00e5 replikker og kommentarer rundt seg. Med stor selvironi. Han er en interessant mann \u00e5 diskutere kunst med, om det gjelder renessansen, video- eller politisk kunst har han alltid mye \u00e5 bidra med.", "I like lang tid jobbet han for \u00e5 skaffe parken en kunsthall, og n\u00e5r han endelig hadde lyktes i \u00e5 overtale politikerne til \u00e5 bruke penger p\u00e5 dette, sluttet han.", "M\u00e5let var n\u00e5dd, sier han, og lufta hadde g\u00e5tt ut av ballongen. Til stillingen som direkt\u00f8r for Trondheim kunstmuseum, l\u00e5 han et hestehode foran de andre s\u00f8kerne.", "- Men hvorfor ville du hit?", "- Men, alts\u00e5, dette museet er et av landets eldste, og Trondhjems kunstforening bygdes s\u00e5 tidlig som 1845, som var enormt tidlig i Norden. Pontus Kyander, min forgjenger, hadde lyttet til de som ville at museet ogs\u00e5 skulle v\u00e6re en kunsthall for samtidskunst, men Bleken hadde br\u00e5ket i media. Det yngre publikum, kunstnere og akademiet, var mistenksomme. Hva skulle komme n\u00e5?", "B\u00f6rjesson fors\u00f8kte f\u00f8rst \u00e5 skape ro rundt museet, sier han, men det var ikke s\u00e5 enkelt.", "- Du m\u00e5 huske p\u00e5 at hele det f\u00f8rste \u00e5ret hadde vi b\u00e5de Inger Sitter og H\u00e5kon Blekens advokater g\u00e5ende her, og de var sinte p\u00e5 ulike saker. Sitter ville ta tilbake sin gave, og Bleken har det temperamentet og den innstillingen som han har, men det er ikke verre enn at vi snakker med hverandre.", "- Og n\u00e5 kommer han selv, uten advokat?", "- Vel, jeg fikk et brev fra hans advokat i morges.", "Da Inger Sitters datter fikk tilbake fem av de tretten bildene moren hadde gitt museet, ble de juridiske kravene om at verkene skulle vises \u00abmed permanens i tid og rom inntil evig tid,\u00bb slik det st\u00e5r i gavebrevet, trukket.", "- Dette var en uvanlig prosess, der det hadde blitt feil uansett hva vi gjorde. Etter diskusjoner med mine direkt\u00f8rkollegaer ved de andre kunstmuseene, valgte vi \u00e5 gj\u00f8re som Inger Sitter ba om. S\u00e5 det kravet har vi ikke lenger fra Sitters familie. Men et lignende vilk\u00e5r finnes fortsatt for Bleken-gaven, og det handler om dr\u00f8yt 300 bilder.", "- Hva betyr det?", "- At et utvalg av bildene skal vises i en spesifisert del av andre etasje p\u00e5 Gr\u00e5m\u00f8lna, at bildene skal henges om to ganger hvert \u00e5r og at vi skal informere Bleken om planene. Det skal heller ikke utelukkes at bildene skal kunne vises mer enn dette. Inntil evig tid.", "- Og hva betyr det for museet?", "- Vi har femten \u00e5rsverk p\u00e5 museet, og slik kravet er formulert m\u00e5 det legges mye ressurser p\u00e5 en n\u00e5levende kunstners samling. Det blir veldig tyngde p\u00e5 Bleken, slik er det bare.", "- For mye?", "- Eh. Ja. Om en formulerer det slik lyder det kanskje urettferdig, men det handler om at det finnes en mengde kunstnere, levende og d\u00f8de, som har stor betydning for kunsthistorien, og v\u00e5r jobb er jo dels \u00e5 presentere nye str\u00f8mninger i kunsten, men ogs\u00e5 \u00e5 v\u00e6re en kunsthistorisk, objektiv kilde.", "- Har H\u00e5kon Bleken dominert kunstdebatten i Trondheim for mye?", "- N\u00e5 blir dette et jobbigt intervju, kjenner jeg.", "- Er det vanskelig \u00e5 snakke om dette?", "- Alts\u00e5. Det er klart at han har f\u00e5tt en helt dominerende rolle i media, samtidig som det finnes s\u00e5 mange utrolig dyktige kunstnere i Trondheim. Men her virker det som om en har bestemt seg for at det finnes medierom for bare \u00e9n, kanskje to, kunstnere, og en har bestemt seg for hvilke to det er.", "- Du mener Adresseavisen har et ansvar her?", "- Ja, et veldig stort ansvar. Vi gjorde et intervju med Bleken til Gruppe 5-utstillingen, og da sa jeg til ham at jeg forst\u00e5r at Adressa elsker ham, han er jo en veldig interessant person \u00e5 prate med, og han gj\u00f8r avisens jobb veldig enkel hvis den velger \u00e5 bare f\u00f8lge ham. Da f\u00e5r man jo sine kronikker og sine oppslag, og en stor del av Trondheims befolkning elsker jo Bleken fordi han er en morsom type. Men noen riktig kunstdekning er det jo ikke \u00e5 gj\u00f8re det p\u00e5 den m\u00e5ten, det er skjevt og enkeltsporet.", "Det er tre \u00e5r siden B\u00f6rjesson tok over museet med femten \u00e5rsverk og like mange millioner til \u00e5rlig drift. Mens det lekker fra taket.", "- Du st\u00e5r ikke p\u00e5 barikadene for mer penger til museet, er du mer snill enn br\u00e5keb\u00f8tte?", "- Kanskje. Kanskje. Men vi ser jo at uansett hvor mye vi tetter taket og reparerer vegger, s\u00e5 beh\u00f8ves det et st\u00f8rre grep her. N\u00e5r dronningen er p\u00e5 bes\u00f8k og formidleren m\u00e5 stille seg akkurat der det drypper for at dronningen ikke skal g\u00e5 akkurat der, skj\u00f8nner du at det trengs et st\u00f8rre grep enn bare \u00e5 flikke p\u00e5 bygget.", "- Hva!", "- Det er sant, det skjedde for to \u00e5r siden. Sp\u00f8rsm\u00e5let er om vi skal be om 18 millioner kroner for \u00e5 gj\u00f8re de sakene der n\u00e5, og s\u00e5 havne sist i k\u00f8en, eller om vi skal lappe p\u00e5 det og senere be om en milliard kroner til nybygg. Jeg velger det siste.", "- Er du en litt snill taktiker?", "- Ja, det er jeg nok. S\u00e5 er det.", "B\u00f6rjesson sier han har sett seg ut et favorittmuseum, Van Abbemuseum i den nederlandske byen Eindhoven, som nesten lar seg kopiere til Trondheim.", "I den nye delen er den eldre kunsten, og i den gamle delen, som ser ut som en museumsbygg, har de samtidskunsten.", "Et Louisiana er for stort for Trondheim, mener han, og Trondheim beh\u00f8ver ikke gjenoppfinne seg selv med et slags Bilbao-museum. Trondheim beh\u00f8ver liksom bare \u00e5 forst\u00e5 hva man er, sier B\u00f6rjesson, og hva som finnes av muligheter.", "- Vi beh\u00f8ver bare \u00e5 gj\u00f8re det vi gj\u00f8r, men gj\u00f8re det litt bedre.", "Kunsten er \u00e5 f\u00e5 inn de gamle brukerne, de som sluttet \u00e5 g\u00e5 p\u00e5 museet. Og samtidig f\u00e5 inn de unge. Det er nok med museumsbes\u00f8k som med Spotifylister, sier han. Du vil ha noen gamle slagere p\u00e5 lista, men du vil ogs\u00e5 ha noe nytt som du har lest om, eller f\u00e5tt tips om fra andre. Et kunstmuseum m\u00e5 ha aktualitet.", "Med en utvidelse, som ogs\u00e5 rommer en restaurant, vil museet f\u00e5 minst 50-60 000 bes\u00f8kende \u00e5ret, tror B\u00f6rjesson, som ogs\u00e5 har en dr\u00f8m om at museet en gang skal kunne innf\u00f8re gratis adgang.", "Det handler ikke om billettprisen, et museumsbes\u00f8k koster mindre enn en kinobillett, men det er noe med f\u00f8lelsen av \u00e5 kunne bruke et kunstmuseum hele tiden, som et bibliotek.", "- Og hva synes du som direkt\u00f8r er god kunst?", "- For meg er det slik at n\u00e5r kunsten blir overtydelig og entydig, blir den fattig. For meg er kunstens evne \u00e5 si noe om saker som er sammensatte, kompliserte.", "Og s\u00e5 er det s\u00e5 synd, synes B\u00f6rjesson, at mediehusene skj\u00e6rer ned p\u00e5 kunstdekningn, n\u00e5r en sammenligner med sportsdekning.", "- Om du tenker p\u00e5 hvor lenge et kampresultat engasjerer i forhold til et kunstverk, s\u00e5 er det noe med prioriteringen der som er kortsiktig. De fleste fotballkamper er glemt dagen etter, mens du kan vie et helt liv til \u00e5 g\u00e5 i n\u00e6rkamp med et kunstverk.", "- Men du, hva synes du egentlig om kunstnerne H\u00e5kon og H\u00e5kon?", "- K\u00e4nnslig fr\u00e5ga.", "- Ja, det er derfor jeg sp\u00f8r.", "- Personlig synes jeg at, at...", "- Du ler.", "- Ja, det er jo mitt jobb \u00e5 forholde meg saklig, og det er klart at om man tar det personlig de uttalelsene de har gjort, og den rollen de har hatt i den offentlige debatten, synes jeg ikke den er spesielt konstruktiv. N\u00e5r det gjelder deres kunst s\u00e5 har Bleken selv sagt at han er for produktiv. Jeg mener han er en fantastisk begavet maler som har gjort fantastiske verk, men han har gjort endel verk som er mindre interessante ogs\u00e5. Det samme gjelder vel Gullv\u00e5g.", "Randi Thommessen, kollega:", "- Johan er en veldig fin sjef, en tilstedev\u00e6rende person som er morsom og n\u00e6r de ansatte. Han har veldig god oversikt over kunsthistorien og det som beveger seg p\u00e5 samtidskunstfeltet. Han har ogs\u00e5 en n\u00e6rhet til kunstnere som jeg ikke er overbevist om at alle andre kunstmuseumdirekt\u00f8rer har. Johan har en helt annen lederstil enn den forrige direkt\u00f8ren, han har ikke det samme behovet for \u00e5 bruse med fj\u00e6rene i offentligheten. Men p\u00e5 firmafester synger han karaoke. Han er ogs\u00e5 god p\u00e5 \u00e5 holde taler.", "Selv har B\u00f6rjesson tre \u00e5r igjen av sitt \u00e5rem\u00e5l, men ser ikke bort fra at han vil fortsette enda lenger. Men senere vil han flytte til Italia med Anna.", "- Anna er absolutt det st\u00f8rste og viktigste i livet mitt, og jeg ville ikke fortsatt med \u00e5 pendle om det ikke hadde fungert for oss begge. Livet handler ikke bare om \u00e5 forst\u00e5 seg selv, men hvor n\u00e6r du kan komme et annet menneske. Det er det viktigste. S\u00e5 er det.", "Men n\u00e5 er det kveld og han skal hjem til hybelen med toalett p\u00e5 andre siden av gangen, hybelen som iblant minner han om Raskolnikovs, studenten i \u00abforbrytelse og straff\u00bb av Dostojevskij.", "Der skal han lage enda en hybelpasta, halvparten fryser han ned og tar med seg p\u00e5 jobben som lunsj om to dager. Han har et system.", "Tre kvelder i uka g\u00e5r han p\u00e5 Yoga, og han liker de kunstnerdrevne stedene som Babel, Rake og TSSK. Det hender ogs\u00e5 han tar en \u00f8l p\u00e5 Moskus, en type sted han savner i Stockholm. Og s\u00e5 sier han museet har gjort et scoop som de enda ikke har fortalt om, de har kj\u00f8pt verket kunstneren Vanessa Baird fikk Lorck Schives Kunstpris for i 2015, et verk som handler om \u00e5 forst\u00e5 flyktningekrisen.", "Det er et av museets st\u00f8rste innkj\u00f8p noen sinne. Det er politisk sterkt, og B\u00f6rjesson er spent p\u00e5 hvordan det blir mottatt.", "Men kanskje er det naturlig at noen nesten alltid er misforn\u00f8yde, sier han, og kanskje er det naturlig at denne misn\u00f8yen f\u00e5r plass p\u00e5 museet.", "- Kanskje kan uttalelsen om at museet viser \u00abkunst som er j\u00e6vla kjedelig\u00bb brukes til noe. Uansett er det bedre at s\u00e5nne som Bleken kommer til museet og blir sinte eller glade, enn at de sitter hjemme og er forn\u00e6rmet over noe de bare har h\u00f8rt."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "05339ab6418c91c5c67ab7a4522518bca1cffc0fedf63bb19ea40f7443060550"}, {"field": "createtime", "value": "2017-05-13T09:09:21.000Z"}, {"field": "description", "value": "I tre \u00e5r var museumsdirekt\u00f8r Johan B\u00f6rjesson en ganske usynlig mann. S\u00e5 kom kritikken."}, {"field": "dominantimage", "value": "http://www.adressa.no/incoming/article14715886.ece/alvu4a/ALTERNATES/w980-default/doc6uu8ixwu64t0yc86l4bgc.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8e0fa50fb02dc5279913e7d8b973223d5430768c.jpg?5974cae0"}, {"field": "dominantthumbnaildimensions", "value": "300x169"}, {"field": "heading", "value": ["Kunsten \u00e5 synes -adressa.no", "Tilbake til museet", "Tross alt kunst!", "S\u00f8nn av en diplomat", "Men hvorfor Trondheim?", "Dilemmaet Bleken", "Ingen br\u00e5keb\u00f8tte", "Tilbake til hybelen"]}, {"field": "id", "value": "8e0fa50fb02dc5279913e7d8b973223d5430768c"}, {"field": "keyword", "value": ["\u00c5ge Winge", "Ukeadressa", "Trondheim Kunstmuseum", "Johan B\u00f6rjesson", "Kunst", "Portrettet", "Trondheim", "H\u00e5kon Bleken", "Gruppe5"]}, {"field": "keywords", "value": "\u00c5ge Winge,Ukeadressa,Trondheim Kunstmuseum,Johan B\u00f6rjesson,Kunst,Portrettet,Trondheim,H\u00e5kon Bleken,Gruppe5"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["babel", "toscana"]}, {"field": "kw-concept", "value": ["forretningsfolk trekker lodd", "d\u00e5rlig bes\u00f8k", "trekker lodd", "historiske samlingen", "forretningsfolk trekker", "moderne kunsten", "inntil evig", "museet", "kunst"]}, {"field": "kw-entity", "value": ["anna b\u00f6rjesson ruhne", "dick", "skandinavia", "steal", "marabouparken", "gullv\u00e5g", "moskus", "inger sitter og h\u00e5kon blekens", "raskolnikovs", "bispegata", "b\u00f6rjesson", "trondheim kunstmuseum", "star wars", "linnea", "rosenborg", "kunstmuseet", "samtidsmuseet", "frydenlunds pale ale", "sitters", "dostojevskij", "gilberto", "nonnegata", "dante", "bleken og gullv\u00e5g", "spotifylister", "gr\u00e5m\u00f8lna", "h\u00e5kon og h\u00e5kon", "spartacus", "eilerts sundts", "henie onstad kunstsenter", "rejkjavik", "italia for johan", "gruppe 5", "lorck schives kunstpris", "k. det", "adresseavisen", "adressa", "rake", "petrarca", "game of thrones"]}, {"field": "kw-location", "value": ["sundbyberg", "stockholm", "roma", "eindhoven", "louisiana", "solna", "new york", "beograd", "oslo", "italia", "moskva", "norden", "firenze", "bilbao"]}, {"field": "kw-pageclass", "value": "article"}, {"field": "kw-person", "value": ["martin tebus collection", "inger sitter", "jan brockmann", "h\u00e5kon blekens", "johan b\u00f6rjesson", "h\u00e5kon bleken", "mats ruhne", "lars tiller", "pontus kyander", "dora garcias", "vanessa baird", "andreas elvenes", "elena ferrantes napoli", "ivar koteng", "jan stenbeck"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14715886.ece/alvu4a/ALTERNATES/w980-default/doc6uu8ixwu64t0yc86l4bgc.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunsten \u00e5 synes"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/13/Kunsten-%C3%A5-synes-14714854.ece"}, {"field": "pageclass", "value": ["article"]}, {"field": "publishtime", "value": "2017-05-13T10:04:32.000Z"}, {"field": "recs-articleid", "value": "14714854"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-13T10:04:32.000Z"}, {"field": "recs-rawtitle", "value": "Kunsten \u00e5 synes -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I tre \u00e5r var museumsdirekt\u00f8r Johan B\u00f6rjesson en ganske usynlig mann. S\u00e5 kom kritikken."}, {"field": "thumbnail", "value": "http://content-thumbnail.cxpublic.com/content/thumbnail200x150/8e0fa50fb02dc5279913e7d8b973223d5430768c.jpg?5974cae0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-23T16:12:16.000Z"}, {"field": "title", "value": "Johan B\u00f6rjesson: \u00abUtenlandske forretningsfolk trekker lodd om hvem som skal snakke med skandinavene fordi vi bare snakker om sport\u00bb"}, {"field": "url", "value": "http://www.adressa.no/pluss/magasin/2017/05/13/Kunsten-%c3%a5-synes-14714854.ece"}, {"field": "urlhash", "value": "8e0fa50fb02dc5279913e7d8b973223d5430768c"}], "score": 0.7721091, "siteId": "9222270286501375973", "id": "8e0fa50fb02dc5279913e7d8b973223d5430768c"}

