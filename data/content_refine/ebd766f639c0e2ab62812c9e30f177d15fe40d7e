{"fields": [{"field": "modifiedtime", "type": "time", "value": "2016-03-23T14:57:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Ukeadressa"}, {"field": "author", "value": "thor bjarne bore"}, {"field": "body", "value": ["Vi begynner som vanlig i Tr\u00f8ndelag, g\u00e5r vestover og enda lenger vest. Videre etter hvert svakt s\u00f8r\u00f8stover f\u00f8r vi tar et langt sprang til en ny verdensdel. Derfra begynner reisen \u00abhjemover\u00bb, mot det vi vanligvis kaller fra \u00f8st mot vest.", "1. Utenlandsk kompetanse ble i februar majoritetseier i en gr\u00f8nn produksjon i denne bygda. Fabrikken kan nyte godt av r\u00e5vare fra en nabobedrift. En som er f\u00f8dt her og har representert to fylker p\u00e5 Stortinget, fikk ny jobb like f\u00f8r jul.", "2. Et 25-30 \u00e5r gammelt band kan i august f\u00e5 en \u00e6refull plassering i det som fremdeles er et nabofylke. Under utdelingen av en pris i desember ba ett av medlemmene om en forlengelse av et kommunikasjonstilbud til den kommunen vi skal frem til; der bodde han noen \u00e5r i oppveksten. Kommunen er \u00e9n av to innenfor en gruppe p\u00e5 ti i administrativ sammenheng. En tidligere varaordf\u00f8rer fra Arbeiderpartiet har gjort seg bemerket.", "3. I januar ble det holdt en minneh\u00f8ytidelighet p\u00e5 dette stedet, der en innflytelsesrik artist gjennom flere ti\u00e5r hadde sin tidlige oppvekst. Hans f\u00f8rste suksess kom i forbindelse med en astronaut som hadde ett av navnene sine felles med en statsminister som startet sin politiske karriere i omr\u00e5det der stedet ligger; han mistet posisjonen etter et kraftig valgtap.", "4. En andregangs begravelse skjedde i denne byen i fjor. Han som ble begravet har gitt navn til et skuespill - det ble satt opp i Oslo i februar - skrevet av ham som ogs\u00e5 skrev et annet kjent skuespill basert p\u00e5 en legende om han som grunnla byen. En gruppe herfra er den store overraskelsen i noe som ogs\u00e5 omfattes av stor interesse i Norge, s\u00e6rlig blant en del menn.", "5. En opprydding p\u00e5 dette anlegget f\u00e5r norsk applaus, etter at vi i mange \u00e5r protesterte sterkt mot det som skjedde her. Et uttrykk brukt av en statsr\u00e5d i den sammenheng er g\u00e5tt inn i historieb\u00f8kene. Anlegget ligger ved en sj\u00f8 som skiller to store \u00f8yer og som inneholder mye grunnstoff med navn etter en som ble nedgradert for ti \u00e5r siden.", "6. En presidentkandidat er f\u00f8dt i denne byen, som er den eneste av storbyene i denne del av verden som har en borgermester med en annen religion enn de andre. Byen ligger i en provins oppkalt etter en prinsesse med \u00e5tte s\u00f8sken. Her fikk Norge tidenes magreste utbytte av en metalljakt.", "7. Virksomheten i denne byen m\u00e5 dempes betydelig hvis ytringer b\u00e5de fra presidenten i landet og et internasjonalt m\u00f8te skal realiseres. Hit er det ikke n\u00f8dvendig \u00e5 ta med det man heller ikke skal ta med til byen der han som har tidenes flest scoringer i \u00f8verste divisjon var manager i snaue to m\u00e5neder. Et produkt, mest for menn, med et verdenskjent varemerke, har samme navn som byen vi skal frem til. Den ligger i en stat med rettlinjede grenser.", "8. I januar ble dette landet satt i en meget spesiell situasjon som skulle vare i to m\u00e5neder. Ved valget i desember vant opposisjonen. Oljen utgj\u00f8r nesten alle eksportinntekter, og bensinen er sv\u00e6rt rimelig. Sammen med Norge har regjeringen deltatt i forberedelsene til en fredsprosess i et naboland. Her ble han f\u00f8dt som hadde presidenttittel i fire land.", "9. En kjent president takket nylig Norge for innsats i landet - som ligger ved to av verdens st\u00f8rste hav - der denne byen ligger. Fra \u00e5 v\u00e6re en hovedstad for en kriminell virksomhet ble byen for et par \u00e5r siden utpekt som verdens smarteste. Her bodde han som ble drept fordi han laget selvm\u00e5l i et VM.", "10. En gradvis \u00f8kende fremtidsfrykt preger denne republikken, som f\u00f8r jul ga klart uttrykk for problemene p\u00e5 et viktig internasjonalt m\u00f8te; den norske hovedrepresentanten trakk seg fra jobben sin kort tid etter hjemkomsten. En fremdeles meget popul\u00e6r kvinnebekledning fikk like etter 2. verdenskrig navn etter et omr\u00e5de i staten der det ble gjennomf\u00f8rt noe som vakte internasjonal oppsikt.", "11. Er det liv andre steder? Vitenskapsmenn skal komme rekordlangt ut i universet takket v\u00e6re noe som i \u00e5r gj\u00f8res ferdig i denne fattige provinsen, der flere tusen er fordrevet p\u00e5 grunn av byggingen. Norge ville tidlig kj\u00f8pe klimakvoter fra et kraftverk her, men FN godtok ikke det uten videre. Nesten 40 prosent av innbyggerne er av ulike minoriteter, og Norge har gitt st\u00f8tte til dem.", "12. Like utenfor denne kystbyen har man for ikke lenge siden \u00e5pnet verdens st\u00f8rste anlegg i sitt slag. Prosessen er p\u00e5 en m\u00e5te en slags omvendt variant av en hendelse i Joh. 2. Her skjedde det for 20 \u00e5r siden et politisk mord med relasjoner til Norge. Norsk misjon har arbeid her. Myndighetene i landet mener at en del utenlandske kontorer burde ha ligget i en annen by.", "P\u00e5skereisen fortsetter, i dag er vi p\u00e5 vei hjemover og er innom tre verdensdeler f\u00f8r vi tar en rast p\u00e5 \u00d8stlandet .", "13. En kvinne ble i desember valgt til et politisk verv i et land som i stor grad diskriminerer kvinner. Det skjedde i denne landsbyen, som ligger like nord for et viktig reisem\u00e5l for en gruppe, og om lag syv mil fra en kystby der det n\u00e5 bygges et t\u00e5rn som skal inn i rekordb\u00f8kene.", "14. Et valg i fjor i dette selvstyrte omr\u00e5det ble underkjent, nytt presidentvalg avholdes i disse dager. Det er en del av et land der hun ble f\u00f8dt som i \u00e5r vendte tilbake til norsk politikk. En legendarisk ut\u00f8ver i en rojal gruppe var herfra. En kj\u00e6reste skulle komme hit, men hun visste ikke hvor det var.", "15. Hvor ble det av et tresifret antall millioner kroner fra et ikke godt nok kontrollopptatt selskap til et senter i dette landet, sp\u00f8r norske politikere. Landet n\u00e5dde i desember en \u00e5ttedelsfinale, og Norge slo landet med fem m\u00e5l i VM for noen \u00e5r siden. En borgerkrig drev om lag en tredel av innbyggerne p\u00e5 flukt.", "16. I denne kystbyen ligger et omtrent 250 \u00e5r gammelt anlegg som ble bygget for \u00e5 holde konkurrenter borte fra en innbringende handel. Nordmenn var med, og mange nordmenn har i l\u00f8pet av de siste m\u00e5nedene sett byen. De har ogs\u00e5 sett han som har v\u00e6rt unge Jonas, sv\u00f8mmetrener og innehaver av Krigskorset med sverd. En norsk politiker som i april forlater et sentralt partiverv, giftet seg med en som sa nei til \u00e5 bli konge i landet der byen ligger.", "17. Verdens st\u00f8rste energianlegg i sitt slag ble \u00e5pnet i februar i denne byen, som ligger mer enn 1000 m.o.h. og er d\u00f8ren til et stort og egenartet omr\u00e5de. En norsk idrettsut\u00f8ver vant i januar en konkurranse som var innom landet der byen ligger, og en annen norsk idrettsut\u00f8ver har v\u00e6rt involvert i en konflikt som skapte sterke reaksjoner i landet.", "18. Historien om en nordmann og en som ikke kom tidsnok, er bakgrunnen for en opera som i januar hadde premiere i denne byen, som er den r\u00f8deste i den bl\u00e5este delstaten i landet. Her er det hver h\u00f8st et arrangement, verdens st\u00f8rste i sitt slag, der er det n\u00f8dvendig med mange wc-er.", "19. Unntatt noen dager i januar hvert \u00e5r h\u00f8rer vi lite fra denne byen. I delstaten der den ligger, snakker deler av befolkningen et spr\u00e5k som er et av landets offisielle. I en av de store romanene til en nobelprisvinner som forlot hjemlandet etter en maktovertakelse i 30-\u00e5rene, er handlingen lagt til byen. En nordmann gjorde her noe som sto seg i 23 \u00e5r.", "20. En gammel romersk by opplevde for noen m\u00e5neder siden hendelser som ble mye omtalt ogs\u00e5 i Norge. Under 2. verdenskrig ble sentrum nesten utbombet. Herfra kom b\u00e5de han som ledet sitt land i 14 \u00e5r og han som ga navn til en journalistisk arbeidsmetode.", "21. Et nyskapende kirkelig arrangement ble introdusert i denne byen i februar. Den grenser til to andre byer og var Norges hovedstad i 15-20 \u00e5r. Her skal det jubileres i \u00e5r. Et insekt har navn etter en kommune som er innlemmet i byen. Lag herfra har vunnet NM i fotball, h\u00e5ndball, ishockey og bandy.", "22. Husflid er blitt et godt integreringstiltak, som det er stort behov for, i dette omr\u00e5det, s\u00e6rlig et plagg prim\u00e6rt til utebruk. Her vokste de opp, b\u00e5de han som skrev om et stort forlis og han som traff Jesus med et skytev\u00e5pen mange husker fra oppveksten, og her bor hun som er raskest.", "23. To unge idrettsprofiler har i \u00e5r f\u00e5tt stor publisitet ogs\u00e5 utenfor Norges grenser. De startet begge sin karriere i denne kommunen. Den ene representerer fremdeles en klubb her, mens den andre i februar fikk en arbeidsavtale p\u00e5 andre siden av Nordsj\u00f8en. Kommunen er \u00e9n av fem der det ligger et omr\u00e5de med mye fisk, og der det renner ut tre elver.", "P\u00e5skereisen er i innspurten. P\u00e5 \u00d8stlandet g\u00e5r vi f\u00f8rst litt nordover, s\u00e5 s\u00f8rover og ned til kysten, som vi f\u00f8lger rundt og ender opp i Tr\u00f8ndelag.", "24. En av vinterens kometer kommer fra dette tettstedet, en stasjonsby p\u00e5 en nedlagt jernbane som fraktet passasjerer i over 60 \u00e5r. Fra kommunen der stedet ligger, kommer b\u00e5de en forfatter som har solgt flere titall millioner b\u00f8ker og en nobelprisvinner.", "25. Til protest fra opposisjonen ble det i januar \u00e5pnet for \u00e5 iverksette noe andre steder som hittil bare har skjedd med noe som har navn etter denne byen. Hit skal et selskap flytte produksjon fra et land i \u00d8sten. Hun som tok fire gull i et junior-VM og to som har tatt OL-gull i h\u00e5ndball, kommer herfra.", "26. For vel et halvt \u00e5r siden fikk denne byen, sammen med en nabo, en internasjonal prestisjefylt posisjon. Her er det ofte tolvtaktere, her er Norges st\u00f8rste gudshus i sitt slag, og her bodde vestlendingen som skiftet parti etter en skilsmisse, satt 16 \u00e5r p\u00e5 Stortinget og ble en sterk helsepolitiker.", "27. Utenfor dette stedet ytterst i en fjord, sloss Olav og Svein for 1000 \u00e5r siden. Slaget har navn etter det gamle navnet p\u00e5 en tidligere kommune. Her er det mye stein. I 2008 ble det \u00e5pnet en europeisk park her. En kunstner med samme navn som slaget skapte et stort kunstverk sammen med en verdenskjent kunstner; det risikerer n\u00e5 \u00e5 bli rasert.", "28. I januar ble det bestemt at en kjent, uoppklart sak skal tas opp igjen. Et tv-drama fra 2015 har mange likheter med saken; hun som spilte et vitne, kommer fra denne byen. Terningkast 1 og visningsnekt opplevde en film som nylig har hatt premiere, regiss\u00f8ren har r\u00f8tter i byen. Her skal det stemmes i \u00e5r. Det er uro rundt sykehusets funksjoner.", "29. Han som er en av Norges mest kjente musikkut\u00f8vere og har et tosifret  antall Spellemannpriser, etablerer i \u00e5r et arrangement p\u00e5 et lite omr\u00e5de som det bare finnes ett av i Norge. Her hadde to kongelige en utstilling i fjor.", "30. Den nyeste boken i en serie om tre br\u00f8dre fra Hordaland utl\u00f8ste i fjor enkelte reaksjoner i Norge p\u00e5 m\u00e5ten forfatteren brukte hendelser i 1945. I den f\u00f8rste boken i serien er vi innom et vel 100 \u00e5r gammelt monumentalt og s\u00e6rpreget kunstverk p\u00e5 det stedet vi skal frem til; det ligger i en kommune p\u00e5 s\u00f8rsiden av en lang fjord. Kommunen var \u00e9n av \u00e5tte i en skandale for noen \u00e5r siden", "31. Julaften kunne vi p\u00e5 fjernsyn se et jubileumsarrangement for en bedrift, i uvante konsertomgivelser. Dette skjedde i en kommune som de siste 12 \u00e5rene v\u00e6rt preget av omstilling. Den ligger p\u00e5 begge sider av en fjord, og Arbeiderpartiet har alltid hatt ordf\u00f8reren. Politikeren og mediemannen som var f\u00f8rst med tre, men for sen med den fjerde, kom herfra.", "32. En 2015-pris i kulturkategorien gikk til denne kommunen. Hun som skrev bok om en artist som kommer med ny plate i \u00e5r og er gift med en artist, kommer herfra. Det gj\u00f8r ogs\u00e5 hestehandleren som bygde vei hjem. En festival i juli i \u00e5r har et tema som har v\u00e6rt sv\u00e6rt aktuelt det siste halv\u00e5ret.", "33. Et landbruksprodukt fra et g\u00e5rdsmeieri i denne kommunen vant i h\u00f8st en av topp-prisene i en prestisjefylt internasjonal konkurranse. Hun som danset i h\u00f8st og som giftet seg med en statsr\u00e5d, kommer herfra. Kommunen ligger p\u00e5 en halv\u00f8y, mellom fire fjorder, i et fogderi der det har v\u00e6rt mye opphisselse i en helsegeografisk sak.", "34. En ny norsk film med en aktuell bakgrunn har lagt handlingen til denne kommunen. Noen herfra ble degradert i januar, men det ble endret etter anke. Noen andre herfra tapte en stor ankesak i desember. Her er en fabrikk utenom det vanlige.", "35. To kvinner fra denne kommunen har f\u00e5tt sentrale nasjonale stillinger i samme sektor i l\u00f8pet av de siste m\u00e5nedene. Befolkningen er ung. Her planlegger kommunen et treningssenter i internasjonal klasse. En ut\u00f8ver herfra gj\u00f8r det bra med fj\u00e6rball.", "P\u00e5skereisen er over, og det er p\u00e5 tide \u00e5 sende inn svar. Denne gangen trekker vi tilsammen fire vinnere. Tre etappevinnere som f\u00e5r 1000 kroner hver, \u00e9n heldig reisende som har 35 riktige svar f\u00e5r 5000 kroner.", "Skriv alle svarene p\u00e5 et ark og send til:", "Adresseavisen, postboks 3200", "Sluppen, 7003 Trondheim", "eller p\u00e5 e-post til: paaskereisen@adresseavisen.no", "Vi m\u00e5 ha svarene innen 31. mars. Svar og vinnere finner du i Ukeadressa 9. april."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7ffb8ab3a21ddb63597ca3c8f81672751cf4c648498a20ceaa7cd92a33749e83"}, {"field": "createtime", "value": "2017-05-02T07:46:45.000Z"}, {"field": "description", "value": "Ukeadressas p\u00e5skereise er innom alle verdensdeler, og reiseruten er rimelig logisk."}, {"field": "dominantimage", "value": "http://www.adressa.no/pluss/magasin/article12320737.ece/j3kb5v/ALTERNATES/w980-default/gammelbil5.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ebd766f639c0e2ab62812c9e30f177d15fe40d7e.jpg?59083965"}, {"field": "dominantthumbnaildimensions", "value": "300x169"}, {"field": "heading", "value": ["Vi drar p\u00e5 p\u00e5sketur -adressa.no", "Etappe 1", "Etappe 2", "Etappe 3", "Takk for reisef\u00f8lget!"]}, {"field": "id", "value": "ebd766f639c0e2ab62812c9e30f177d15fe40d7e"}, {"field": "keyword", "value": "Ukeadressa"}, {"field": "keywords", "value": "Ukeadressa"}, {"field": "kw-category", "value": ["pluss", "magasin"]}, {"field": "kw-concept", "value": ["kommune", "begravelse skjedde", "norsk idrettsut\u00f8ver", "norsk politiker", "internasjonalt m\u00f8te", "andregangs begravelse", "andregangs begravelse skjedde", "land", "byen"]}, {"field": "kw-entity", "value": ["olav og svein", "jonas", "joh", "jesus", "ukeadressa", "stortinget", "krigskorset", "\u00f8stlandet", "nordsj\u00f8en", "spellemannpriser", "arbeiderpartiet", "\u00f8sten"]}, {"field": "kw-location", "value": ["tr\u00f8ndelag", "trondheim", "oslo", "norge", "hordaland"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12320737.ece/j3kb5v/ALTERNATES/w980-default/gammelbil5.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi drar p\u00e5 p\u00e5sketur"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/19/Vi-drar-p%C3%A5-p%C3%A5sketur-12320741.ece"}, {"field": "pageclass", "value": ["article"]}, {"field": "publishtime", "value": "2016-03-19T09:25:18.000Z"}, {"field": "recs-articleid", "value": "12320741"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-19T09:25:18.000Z"}, {"field": "recs-rawtitle", "value": "Vi drar p\u00e5 p\u00e5sketur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ukeadressas p\u00e5skereise er innom alle verdensdeler, og reiseruten er rimelig logisk."}, {"field": "thumbnail", "value": "http://content-thumbnail.cxpublic.com/content/thumbnail200x150/ebd766f639c0e2ab62812c9e30f177d15fe40d7e.jpg?59083965"}, {"field": "thumbnailfullheightdimensions", "value": "200x2327"}, {"field": "timestamp", "value": "2017-05-02T07:46:45.000Z"}, {"field": "title", "value": "En andregangs begravelse skjedde i denne byen i fjor"}, {"field": "url", "value": "http://www.adressa.no/pluss/magasin/2016/03/19/Vi-drar-p%c3%a5-p%c3%a5sketur-12320741.ece"}, {"field": "urlhash", "value": "ebd766f639c0e2ab62812c9e30f177d15fe40d7e"}], "score": 0.5312626, "siteId": "9222270286501375973", "id": "ebd766f639c0e2ab62812c9e30f177d15fe40d7e"}

