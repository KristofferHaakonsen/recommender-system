{"fields": [{"field": "modifiedtime", "type": "time", "value": "2015-03-12T14:32:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "\u00abDu fortena ein som me - ein som e merkeligar enn du e\u00bb, synger Daniel Kvammen p\u00e5 sin siste singel. En slags kombinert kj\u00e6rlighetssang og outsiderhymne som har sl\u00e5tt ned bredt i ukene f\u00f8r 26-\u00e5ringen fra Geilo slipper debutalbumet sitt fredag. Allerede f\u00f8r slippet er han blitt utropt til et av de nye navnene man b\u00f8r se opp for i 2015.", "LES ANMELDELSE: \u00abEn artist i full blomst\u00bb", "\u2013 \u00abDu fortenar ein som meg\u00bb har et eller annet som treffer mange. Folk har likt det jeg har gjort f\u00f8r ogs\u00e5, men det har tatt av p\u00e5 en annen m\u00e5te i det siste. N\u00e5r folk forteller meg at de griner til sangene mine... Jeg aner ikke hvordan jeg skal forholde meg til det, innr\u00f8mmer Kvammen.", "Han tror noe av appellen ligger i hvordan sangen skildrer det fine i det vanskelige.", "\u2013 Det er vel der verdien i l\u00e5ta ligger. En beskrivelse av en tilstand der du ikke har det enkelt, men der en kan finne sammen likevel. Vi skal jo v\u00e6re s\u00e5 forbanna vellykka, alle sammen. Men alt er bare fasade, sl\u00e5r han fast.", "Noe av det samme tankegodset er Kvammen inne p\u00e5 i l\u00e5ten \u00abIngen vega utanom\u00bb, som i stedet for et kj\u00e6rlighetsforhold handler om tett vennskap. \u00abHugsa du den gongen eg raserte stuggu di? Drita full og h\u00f8g p\u00e5 sjalusi. Eg hugsa koss du ikkje sa et ord, eg hugsa berre kor j\u00e6vla hardt du slo\u00bb .", "\u2013 Det slaget fikk jeg av bestekompisen min. Han liker veldig godt at jeg synger om det, men mora hans er fortsatt forbanna for det med stua, flirer Kvammen, som forteller at mye av det han synger om er hentet fra eget liv. Og at han kunne v\u00e6rt flinkere til \u00e5 skjule hvem han synger om. P\u00e5 konserten kvelden f\u00f8r var en av jentene han navngir p\u00e5 tittell\u00e5ten tilstede, og hun syntes ikke det var like stas. Kvammen har ikke noe m\u00e5l om \u00e5 bli en slags musikkens Knausg\u00e5rd, som n\u00e5del\u00f8st utleverer menneskene rundt seg i den kompromissl\u00f8se kunstens tjeneste.", "\u2013 En skal passe seg litt, jeg har ikke noe \u00f8nske om \u00e5 henge ut noen i sangene. Verdien i l\u00e5tene mine skal ikke ligge i sjokkeffekten, mener han.", "At albumdebuten \u00abFremad i alle retninga\u00bb slippes fredag den 13., tar han med stor ro. Dette kommer til \u00e5 g\u00e5 fint.", "\u2013 Det er jo blitt ei relativt bra plate, jeg synes jo det, smiler han selv.", "\u2013 Opprinnelig lager jeg musikk n\u00e6r et tradisjonelt singer/songwriter-landskap, men vi har jobba fryktelig hardt for at den skal bli noe mer enn det og noe helt eget som ikke l\u00e5ter som noe annet i sjangeren. Det skulle bare mangle, forresten, det du lager m\u00e5 reflektere di egen samtid. Hvis ikke har det ingen kunstnerisk verdi. Det hadde v\u00e6rt lettere \u00e5 lage ei vanlig roots-plate, men det hadde v\u00e6rt utrolig kjedelig, sier Kvammen, som ved siden av artistkarrieren jobber i platebutikk (\u00abhyggelig, men rart \u00e5 se plakater av deg sj\u00f8l p\u00e5 veggen\u00bb).", "Albumet ble til i samarbeid med blant andre produsent Even Ormestad, som har musikerbakgrunn fra Jaga Jazzist. Gutteromsl\u00e5tskriveren versus studiotrollmannen, med interessante utslag.", "\u2013 Det har v\u00e6rt ekstremt utfordrende \u00e5 forholde seg til hans standarder. Samtidig har jeg blitt mer bevisst og gira p\u00e5 \u00e5 bli bedre i faget, sier Kvammen, som likevel er tydelig p\u00e5 at det er formidlingen og formidlingsevnen som m\u00e5 b\u00e6re musikk av hans type.", "\u2013 Jeg pr\u00f8ver \u00e5 v\u00e6re tydelig. Lite bullshit.", "Vi m\u00e5 ha mer \u00e5 drikke p\u00e5, og fotografen sp\u00f8r om Kvammen vil ha en caff\u00e8 latte.", "\u2013 Nei, s\u00e5nt driv e'kje med, sl\u00e5r 26-\u00e5ringen ettertrykkelig fast. Han har da ikke blitt helt byfis enn\u00e5. Om noe er han beholdt mer av geilingen i seg enn han trodde da han reiste ut som 19-\u00e5ring. Tittell\u00e5ten, plassert sist p\u00e5 albumet, er sentral i s\u00e5 m\u00e5te, der den tar for seg den fysiske og mentale reisen fra Geilo (via blant annet Trondheim og studier p\u00e5 Dragvoll) og inn til ring \u00e9n i Oslo.", "\u2013 Den er en slags oppvekstskildring og en av mine personlige favoritter. Ei l\u00e5t som plukker ned og samler tr\u00e5dene fra de mer abstrakte sporene p\u00e5 plata, forklarer han.", "\u00abLei t\u00e5 heile bygda - r\u00e5nera og rasista og alt slags anna hat. Vil berre reise, treffe folk som er fri, finne ei som e mi\u00bb , synger Kvammen. Han legger ikke fingrene imellom.", "\u2013 Den tematikken er neppe spesifikk for Geilo, mange som kommer fra bygda kan kjenne p\u00e5 mye av den samme utbrytertrangen. Men s\u00e5 ender sangen p\u00e5 en helt annen tone, da, sier han, med pek mot sangens siste vers: \u00abMen vesle Geilo, e elska de, kanskje mest t\u00e5 alt (...) For ein dag kjem e tebake, da ska du v\u00e6ra ny. Og e ska v\u00e6ra fri.\u00bb", "- Har du truffet \u00abfolk som er fri\u00bb, da?", "\u2013 Det der er vel en romantisk tanke mange som vokser opp p\u00e5 bygda har. Hjemme kjenner du alle, p\u00e5 godt og vondt, mens du tror du kommer til \u00e5 treffe bare kule kunstnere i byen. S\u00e5 er de jo akkurat samme type folk, som sliter med akkurat det samme - selv om det manifesterer seg p\u00e5 ulikt vis, mener han.", "\u2013 Men det har g\u00e5tt greit, jeg har m\u00f8tt mange bra folk i musikmilj\u00f8et. Forresten et milj\u00f8 der du har de beste og verste folka som finnes!", "Bare to av albumets elleve sanger er eldre enn ett \u00e5r gammel. Det tyder p\u00e5 at produktiveteten er god og at det stadig finnes nye ting \u00e5 fortelle om for Daniel Kvammen.", "\u2013 Neste plate handler om byfolka!"]}, {"field": "category0", "value": "kultur"}, {"field": "contenthash", "value": "604ef42e812b6897f495d7539a20526e1c0e901aeffa38a6bf2728cff3c01248"}, {"field": "createtime", "value": "2015-03-12T14:38:29.806Z"}, {"field": "description", "value": "M\u00f8t Daniel Kvammen - en fyr som er enda merkeligere enn deg."}, {"field": "dominantimage", "value": "http://www.adressa.no/kultur/article10743151.ece/pmjys1/ALTERNATES/w980-default/Kvammen2%20HOVED.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f54e69e269cbd2c632deb0d137b8f1fa6fc2c1e.jpg?597a4a7e"}, {"field": "dominantthumbnaildimensions", "value": "300x169"}, {"field": "heading", "value": ["Outsideren fra Geilo -adressa.no", "Det fine i det vanskelige", "Synger om sl\u00e5ssing", "\u2013 Lite bullshit", "Geilo-ambivalens", "Byfolk neste"]}, {"field": "id", "value": "9f54e69e269cbd2c632deb0d137b8f1fa6fc2c1e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["slags", "fine", "synger", "slo", "sangen", "musikk", "plate", "l\u00e5t", "albumet"]}, {"field": "kw-entity", "value": ["knausg\u00e5rd", "dragvoll", "fremad", "jaga jazzist"]}, {"field": "kw-location", "value": ["geilo", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["even ormestad", "daniel kvammen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10743151.ece/pmjys1/ALTERNATES/w980-default/Kvammen2%20HOVED.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Outsideren fra Geilo"}, {"field": "og-type", "value": "article"}, {"field": "og-url", "value": "http://www.adressa.no/kultur/article10743162.ece"}, {"field": "pageclass", "value": ["article"]}, {"field": "publishtime", "value": "2015-03-12T14:30:54.000Z"}, {"field": "recs-articleid", "value": "10743162"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-03-12T14:30:54.000Z"}, {"field": "recs-rawtitle", "value": "Outsideren fra Geilo -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "M\u00f8t Daniel Kvammen - en fyr som er enda merkeligere enn deg."}, {"field": "thumbnail", "value": "http://content-thumbnail.cxpublic.com/content/thumbnail200x150/9f54e69e269cbd2c632deb0d137b8f1fa6fc2c1e.jpg?597a4a7e"}, {"field": "thumbnailfullheightdimensions", "value": "200x1722"}, {"field": "timestamp", "value": "2017-07-27T20:18:06.000Z"}, {"field": "title", "value": "Outsideren fra Geilo"}, {"field": "url", "value": "http://www.adressa.no/kultur/article10743162.ece"}, {"field": "urlhash", "value": "9f54e69e269cbd2c632deb0d137b8f1fa6fc2c1e"}], "score": 0.78158706, "siteId": "9222270286501375973", "id": "9f54e69e269cbd2c632deb0d137b8f1fa6fc2c1e"}

