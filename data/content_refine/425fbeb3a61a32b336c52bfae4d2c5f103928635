{"fields": [{"field": "modifiedtime", "type": "time", "value": "2013-03-06T08:38:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arnfinn muruvik vonen", "direkt\u00f8r i spr\u00e5kr\u00e5det"]}, {"field": "body", "value": ["Saken oppdateres.", "Eller, som psykiateren og d\u00f8veforskeren Terje Basilier uttalte rundt 1970: \u00abHvis jeg sier ja til en annens persons spr\u00e5k, har jeg sagt ja til personen. Hvis jeg sier nei til et spr\u00e5k, har jeg sagt nei til personen, fordi spr\u00e5ket er en del av oss selv.\u00bb", "Da jeg gikk p\u00e5 Hommelvik ungdomsskole tidlig p\u00e5 1970-tallet, var jeg s\u00e5 heldig \u00e5 f\u00e5 l\u00e6re tysk. Glad i matematikk og systematikk som jeg var, frydet jeg meg over den tyske grammatikken, med fire kasus og klare regler for n\u00e5r de skulle brukes. Lite visste jeg om at det bare noen f\u00e5 mil unna barndomshjemmet mitt ble brukt et spr\u00e5k som var enda mer forskjellig fra norsk enn det tysk er, og som den gang som n\u00e5 kunne skilte med intet mindre enn \u00e5tte kasus. Skal tro om mine s\u00f8rsamiske jevnaldrende den gangen fikk vite p\u00e5 skolen hvordan de kunne bruke forkunnskapene sine til \u00e5 bygge opp en forst\u00e5else for den tyske grammatikken?", "Nasjonsbyggerne i Norge p\u00e5 1800-tallet var p\u00e5virket av tanker fra Frankrike og Tyskland om at hvert folkeslag burde ha sin egen stat og sitt eget spr\u00e5k. Da den enn\u00e5 unge Grunnloven m\u00e5tte justeres i november 1814 for \u00e5 kunne fungere i unionen med Sverige, kom det inn flere paragrafer som nevnte \u00abdet Norske Sprog\u00bb. Paragraf 33 lyder slik: \u00abAlle Forestillinger om Norske Sager, saavelsom de Expeditioner, som i Anledning deraf skee, forfattes i det Norske Sprog.\u00bb Allerede i 1814 skrev man alts\u00e5 om et norsk spr\u00e5k, selv om skriftspr\u00e5ket i Norge enn\u00e5 i mange \u00e5r skulle komme til \u00e5 skille seg lite fra dansk.", "Det er vel kjent at fors\u00f8kene p\u00e5 \u00e5 fylle uttrykket \u00abdet Norske Sprog\u00bb med innhold p\u00e5 1800-tallet tok to ulike hovedretninger: Knud Knudsen og andre tok utgangspunkt i nordmenns bruk av dansk og utviklet det danske skriftspr\u00e5ket til noe som nordmenn kunne identifisere seg med. Resultatet av denne prosessen er v\u00e5re dagers bokm\u00e5l. P\u00e5 den andre siden har vi spr\u00e5kforskeren Ivar Aasen, som avviste dansk spr\u00e5k og vandret rundt i \u00e5r etter \u00e5r med stipend fra Det Kongelige Norske Videnskabers Selskab i Trondhjem og dokumenterte norske dialekter. P\u00e5 grunnlag av arbeidet presenterte han et nytt skriftspr\u00e5k, det som i dag heter nynorsk. Spr\u00e5k\u00e5ret 2013, som er et prosjekt under Nynorsk kultursentrum med st\u00f8tte fra Kulturdepartementet, tar utgangspunkt i Aasens 200-\u00e5rsdag og i 100-\u00e5rsjubileet for Det Norske Teatret, det fremste nynorskteateret i landet.", "I 1885 vedtok Stortinget at de to m\u00e5lformene bokm\u00e5l og nynorsk (eller riksm\u00e5l og landsm\u00e5l, som de ble kalt den gangen) skulle v\u00e6re likestilt i samfunnet. Gjennom mesteparten av 1900-tallet var det offisiell norsk spr\u00e5kpolitikk \u00e5 arbeide for en tiln\u00e6rming mellom de to m\u00e5lformene, med et m\u00e5l om etter hvert \u00e5 komme fram til et felles norsk skriftspr\u00e5k. Som en del av denne politikken ble det tillatt noks\u00e5 stor valgfrihet innenfor hver av de to offisielle skriftspr\u00e5ksnormene. Tiln\u00e6rmingspolitikken m\u00f8tte imidlertid sterk motstand, og i dag er den forlatt. I dag er det et spr\u00e5kpolitisk m\u00e5l at de to norske skriftspr\u00e5kene skal v\u00e6re ganske stabile, og hvert av dem skal normeres p\u00e5 egne premisser. Det er ogs\u00e5 et m\u00e5l at mindretallsm\u00e5lformen nynorsk skal styrkes, slik at likestillingen blir mer reell. Og ikke minst skal b\u00e5de bokm\u00e5l og nynorsk styrkes i den konkurransen med engelsk som vi ser i flere samfunnssektorer.", "Det er interessant at det som begynte som to konkurrerende veier til et enspr\u00e5klig Norge, har gitt oss to likestilte skriftspr\u00e5k. Den som skal skrive noe p\u00e5 norsk, m\u00e5 velge: Nynorsk eller bokm\u00e5l? Boka eller boken p\u00e5 bokm\u00e5l? Trolig har denne siden av v\u00e5r historie hatt en positiv virkning p\u00e5 oss, for den har vaksinert oss mot den villfarelsen at det skulle eksistere \u00e9n enkelt korrekt og \u00abn\u00f8ytral\u00bb m\u00e5te \u00e5 uttrykke seg p\u00e5.", "Dialekttoleransen har \u00f8kt gjennom de siste ti\u00e5rene. Tr\u00f8nderen kan si sitt \u00e6 eller \u00e6g med stolthet. Sammen med den spr\u00e5kdelte kulturarven har dette bidratt til at folk her i landet er vant til spr\u00e5klig ulikhet. Kanskje er det delvis derfor nordmenn forst\u00e5r b\u00e5de svensk og dansk bedre enn svensker og dansker forst\u00e5r oss og hverandre.", "Og det gj\u00f8r oss godt forberedt til \u00e5 akseptere ogs\u00e5 andre sider ved det spr\u00e5klige mangfoldet i Norge. Etter Alta-aksjonen for 30 \u00e5r siden har storsamfunnet blitt mer oppmerksomt p\u00e5 de samiske spr\u00e5kene. Og gjennom Europar\u00e5dets avtaleverk har Norge de siste 20 \u00e5rene forpliktet seg til \u00e5 bevare og videreutvikle de tre nasjonale minoritetsspr\u00e5kene kvensk (som f\u00f8r ble sett p\u00e5 som dialekter av finsk), romani og romanes. Dessuten valgte v\u00e5re spr\u00e5kpolitikere for fem \u00e5r siden, som en del av den nye, helhetlige spr\u00e5kpolitikken, \u00e5 l\u00f8fte opp norsk tegnspr\u00e5k, som ogs\u00e5 har en lang og unik historie. I tillegg til disse spr\u00e5kene, som Norge har p\u00e5tatt seg s\u00e6rskilt ansvar for, kommer rundt 150 spr\u00e5k som brukes av innvandrere fra hele verden og deres barn og barnebarn.", "Myndighetene er kommet et stykke p\u00e5 vei med \u00e5 erkjenne at vi lever i et land med spr\u00e5klig mangfold, og at mangfoldet er en berikelse snarere enn et problem. Mange minoritetsspr\u00e5klige f\u00f8ler seg mer verdsatt enn f\u00f8r. Det er ogs\u00e5 mitt inntrykk at mange familier og lokalmilj\u00f8er forst\u00e5r dette. Men fortsatt opplever vi altfor ofte i den offentlige debatten at flerspr\u00e5klighet og spr\u00e5klig variasjon blir betraktet som noe problematisk. La oss bruke Spr\u00e5k\u00e5ret 2013 til \u00e5 f\u00e5 bukt med dette grunnl\u00f8se synet!"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3af2b3c0cca4616ce6f0c1918e9d1d06800c91ad1374effa905f42350aef3ebb"}, {"field": "createtime", "value": "2017-04-30T12:33:39.000Z"}, {"field": "description", "value": "Du burde irritere deg mindre, og glede deg mer, over hvordan naboen din snakker og skriver."}, {"field": "dominantimage", "value": "http://www.adressa.no/incoming/article7205933.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/425fbeb3a61a32b336c52bfae4d2c5f103928635.jpg?598c119a"}, {"field": "dominantthumbnaildimensions", "value": "300x169"}, {"field": "heading", "value": "Ja til spr\u00e5klig mangfold -adressa.no"}, {"field": "id", "value": "425fbeb3a61a32b336c52bfae4d2c5f103928635"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["spr\u00e5k", "norsk", "spr\u00e5klig mangfold"]}, {"field": "kw-entity", "value": ["norske sprog", "norske sager", "forestillinger", "det kongelige norske videnskabers selskab", "grunnloven", "det norske teatret", "anledning", "trondhjem", "frankrike og tyskland", "expeditioner", "nynorsk", "stortinget", "spr\u00e5k\u00e5ret 2013", "aasens 200", "europar\u00e5dets", "kulturdepartementet"]}, {"field": "kw-location", "value": ["sverige", "hommelvik", "norge", "alta"]}, {"field": "kw-pageclass", "value": "article"}, {"field": "kw-person", "value": ["ivar aasen", "terje basilier", "knud knudsen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7205933.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ja til spr\u00e5klig mangfold"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7205937.ece"}, {"field": "pageclass", "value": ["article"]}, {"field": "publishtime", "value": "2013-03-08T04:00:28.000Z"}, {"field": "recs-articleid", "value": "7205937"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-03-08T04:00:28.000Z"}, {"field": "recs-rawtitle", "value": "Ja til spr\u00e5klig mangfold -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Du burde irritere deg mindre, og glede deg mer, over hvordan naboen din snakker og skriver."}, {"field": "thumbnail", "value": "http://content-thumbnail.cxpublic.com/content/thumbnail200x150/425fbeb3a61a32b336c52bfae4d2c5f103928635.jpg?598c119a"}, {"field": "thumbnailfullheightdimensions", "value": "200x1377"}, {"field": "timestamp", "value": "2017-08-10T07:56:10.000Z"}, {"field": "title", "value": "Ja til spr\u00e5klig mangfold"}, {"field": "url", "value": "http://www.adressa.no/meninger/kronikker/article7205937.ece"}, {"field": "urlhash", "value": "425fbeb3a61a32b336c52bfae4d2c5f103928635"}], "score": 0.79522246, "siteId": "9222270286501375973", "id": "425fbeb3a61a32b336c52bfae4d2c5f103928635"}

