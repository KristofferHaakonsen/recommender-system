{"fields": [{"field": "modifiedtime", "type": "time", "value": "2015-09-26T10:47:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["roar \u00f8hlander", "fotokunst", "fotoutstillinger", "Fotografi", "trondheimshistorie"]}, {"field": "author", "value": "morten samdal"}, {"field": "body", "value": ["Han ser ned p\u00e5 pulten sin. Et titalls bilder ligger spredt utover. En jungel av sm\u00e5 glimt fra en livslang fotokarriere skal m\u00f8ysommelig flettes sammen.", "De skal rekapitulere et helt liv. De skal speile en epoke.", "\u2013 Det er noe jeg har savnet i min egen familie.", "Det \u00e5 f\u00e5 kjenne p\u00e5 historien til foreldre og besteforeldre. Ufiltrert. Ikke n\u00f8dvendigvis bare h\u00f8ydepunkter, sier 67-\u00e5ringen.", "Utstillingen \u00abEn spurv p\u00e5 en snor\u00bb vises i Trondhjems Kunstforening fra 3. oktober til 22. november.", "Det er to \u00e5r siden han gikk av som rektor ved Fotofagskolen, som han selv grunnla i 2000. I mylderet av kommersielle oppdrag, reklame, presse- og arkitekturfotografi har de personlige bildene blitt stuet lenger og lenger bort i en krok. N\u00e5 skal de frem i lyset.", "\u2013 Det har blitt et identitetsprosjekt. N\u00e5r man kommer i min alder, begynner man \u00e5 spekulere p\u00e5 hvorfor livet tok den retningen det gjorde. Hvordan samspillet mellom min personlighet og hvilken fotograf jeg ble, har formet bildene mine. Hva er det jeg har s\u00f8kt etter i fotografiet?", "For hva kommer egentlig f\u00f8rst? Bildene eller livet?", "\u2013 Etter hvert begynner bildene man tar \u00e5 virke inn p\u00e5 livet. Det er et spor jeg har \u00f8nsket \u00e5 forf\u00f8lge.", "Han er en av byens mest respekterte fotografer og har utdannet utallige ferske fotografspirer. I 25 \u00e5r var han Tr\u00f8ndelag Teaters faste fotograf. N\u00e5r han n\u00e5 slipper den dokumentariske og selvbiografiske fotoboken \u00abEn spurv p\u00e5 en snor\u00bb", "og st\u00e5r for egen separatutstilling ved Trondhjems Kunstforening 3. oktober, er det hans eget fotohode som legges p\u00e5 hoggestabben for alle \u00e5 se.", "Det er blitt til fortellingen om et liv fra 1948 og helt frem til i dag. Historien om et menneske p\u00e5 s\u00f8ken i overgangen mellom f\u00f8r og n\u00e5. For borte er hippiene, borte er fabrikkene, borte er mange av dem han", "elsket. For \u00d8hlander er frav\u00e6ret av lukter kanskje det st\u00f8rste savnet. Lukten av never som skaper, lukten av cellulose og brent teglstein. Lukten av skitne fabrikklokaler som sydet av levd liv.", "Dette har han pr\u00f8vd \u00e5 gjenskape med bildeserier blant annet fra nedleggelsene av Trondhjems Mekaniske V\u00e6rksted og Ranheim Cellulosefabrikk.", "\u2013 Jeg har alltid v\u00e6rt fascinert av industriproduksjon og h\u00e5ndverk, noe som kanskje har noe \u00e5 gj\u00f8re med at alle i min slekt har jobbet med det. Min far var mekaniker og bygget egenhendig et hus p\u00e5 By\u00e5sen. Jeg ser p\u00e5 hendene som et redskap, og en h\u00e5nd som ikke blir brukt, mister sin mening. Verden har blitt litt tristere n\u00e5 som vi har blitt fratatt muligheten til \u00e5 utfolde oss fysisk. Vi omgir oss med fysiske ting, men vet ikke hvor de kommer fra eller hvor de er produsert. Det er blitt en fremmedgj\u00f8ring.", "67-\u00e5ringen fikk sitt f\u00f8rste fotoapparat da han var 13 \u00e5r gammel. Den rastl\u00f8se poden som alltid havnet i sl\u00e5sskamper han sjeldent vant, og som syntes skolen var et fengsel, ble plutselig m\u00f8nsterelev. For han visste det allerede da. Det var fotograf han skulle bli.", "\u2013 Alle har behov for et spr\u00e5k \u2013 en arena \u00e5 uttrykke seg p\u00e5. Jeg s\u00e5 at bildene jeg tok levde sine egne liv. Det var fint \u00e5 se at andre kunne snakke om mine bilder og f\u00e5 en helt egen opplevelse av dem. Jeg fikk se det magiske i fremkallerv\u00e6sken. Det var som et eventyr.", "Han tok bilder av livet p\u00e5 Thorshaug og tjente noen grunker p\u00e5 \u00e5 ta klassebilder p\u00e5 Ila skole. Inspirert av amat\u00f8rfotografen onkel Ole fartet han rundt p\u00e5 moped og fotograferte brudepar. Som 15-\u00e5ring kom han i l\u00e6re hos Fotograf Melhuus og brukte de neste fire \u00e5rene i m\u00f8rkerom og som studiofotograf.", "Men s\u00e5 var det denne iboende rastl\u00f8sheten, da. Kulturrevolusjonen kom, diskotekene poppet opp og en sen aften kom den lyse ideen om at kompisgjengen skulle dra p\u00e5 bilferie rundt Middelhavet. Alle, bortsett fra han og en kamerat, trakk seg fra prosjektet. Tilfeldighetene ville det slik at de kort tid etter satt blakke og strandet i London.", "De endte opp i et kollektiv i en kjellerleilighet, og de ble sammen med hver sin kvinne. 19 \u00e5r gamle Roar \u00d8hlander giftet seg og fikk seg jobb i oppvasken p\u00e5 en restaurant Beatles frekventerte. Kveldene gikk med til konserter, billig alkohol og jointer. Han var vel blitt en hippie, uten at han egentlig helt fikk det med seg selv.", "\u2013 Men hvor er bildene?", "\u2013 Jeg hadde flyttet inn i en annen verden, og fotografen Roar forsvant. Jeg tok nesten ingen bilder da, og det kan man jo si er veldig synd. Men med fotoapparat hadde jeg blitt en iakttager, og ikke en del av milj\u00f8et. Dette handlet mest om \u00e5 lete etter identitet. Jeg hadde v\u00e6rt en observat\u00f8r helt siden jeg var liten \u2013 jeg hadde aldri v\u00e6rt spesielt deltagende. Og det er kanskje nettopp derfor jeg ble fotograf \u2013 jeg har lett for \u00e5 havne i en distanse til ting, ja, som en spurv p\u00e5 en snor. Og det er jo ikke bare et gode.", "\u2013 S\u00e5 frav\u00e6ret av bilder kan ogs\u00e5 fortelle en historie?", "\u2013 Ja, det kan du si. Og jeg tror ikke tiden i London hadde blitt den samme med fotoapparatet rundt halsen \u2013 det hadde ikke blitt den samme historien. Jeg klarer ikke spille piano med ti fingre. Det er faser i livet man fyller med noe annet. Jeg fotograferer ikke av plikt, men av lyst.", "Etter en uunng\u00e5elig skilsmisse var han tilbake i Trondheim i 1969. Da var det alternative milj\u00f8et godt etablert, og \u00d8hlander kunne via sin gjeng f\u00e5 sendt over \u00ablitt bl\u00e5s\u00bb fra London. Men de 11 grammene hasj ble beslaglagt, og den unge fotografen ble tiltalt etter den nye s\u00e5kalte proffparagrafen.", "13 m\u00e5neder bak l\u00e5s og sl\u00e5 for et forhold som i dag ville f\u00f8rt til en liten bot. Siste del av soningen fikk han gjennomf\u00f8re \u00e5pent p\u00e5 Hauk\u00e5sen psykiatriske.", "\u2013 Det kostet meg dyrt, men jeg angrer ikke. Jeg traff noen folk og fikk noen opplevelser i m\u00f8tet med politiet, fengselet og Hauk\u00e5sen. Alt dette ga meg erfaringer jeg aldri ville v\u00e6rt foruten. Jeg har ikke f\u00e5tt brukt det direkte, men man l\u00e6rer at verden har en st\u00f8rre dynamikk enn det folk normalt opplever. Det er en viktig bagasje \u00e5 ha. \u00abIntet menneskelig er meg fremmed\u00bb \u2013 man vokser som fotograf p\u00e5 \u00e5 ha den holdningen.", "For uten kunnskap \u2013 ingen fotograf. \u00d8hlander selv finner inspirasjon i skj\u00f8nnlitteraturen. Og den politisk aktive perioden p\u00e5 70-tallet var en oase for \u00e5 l\u00e6re om samfunn, politikk, maktstrukturer og menneskelige relasjoner. Han var med p\u00e5 \u00e5 stable Klassekampen p\u00e5 beina og sprang i f\u00f8ttene p\u00e5 demonstranter, med fotoapparatet rundt halsen. 24-\u00e5ringen var blitt sammen med vakre Elisabeth, og de fikk s\u00f8nnen Marcus.", "\u00d8hlander var selv med p\u00e5 \u00e5 okkupere bygninger, blant annet nedlagte Vollan fengsel, hvor det ble opprettet et selvstyrt ungdomshus. Et sted \u00e5 v\u00e6re.", "\u2013 Jeg f\u00f8lte meg inspirert av den alternative ungdomsbevegelsen. Vi ville ha noe annet enn disse kommunale \u00abping pong-plassene\u00bb som var rene oppbevaringssteder for ungdom. Vi ville skape noe. Men det ble jo en del br\u00e5k med politiet. Jeg var vel den mest arresterte fotografen i landet p\u00e5 den tida. Det er mange bilder som har g\u00e5tt tapt etter beslag ...", "Men han \u00abfeiget ut\u00bb, som han selv sier.", "\u2013 Jeg f\u00f8lte at jeg fant tilbake til \u00e5rsaken til at jeg ble fotograf. Jeg fant mitt spr\u00e5k igjen. Jeg hadde et par utstillinger, men s\u00e5 ble det slutt. Jeg var etablert med hus og familie og trengte penger. Jeg har enormt stor respekt for de som jobber utelukkende som kunstnere, det krever stor utholdenhet. Selv tvilte jeg p\u00e5 at jeg hadde den evnen.", "Men han ga aldri helt slipp p\u00e5 \u00e5 jobbe med egne fotografiske prosjekter. Han har alltid hatt et eller annet g\u00e5ende.", "\u2013 Det tror jeg alle fotografer b\u00f8r gj\u00f8re. \u00c5 holde det genet varmt, der man selv definerer de historiene man vil fortelle.", "Gjennom 80-tallet befestet han posisjonen som en av de mest anerkjente reklamefotografene i Trondheim. Ja, til og med politiet brukte ham som fotograf i sine kampanjer n\u00e5. Han hadde f\u00e5tt en ny s\u00f8nn, T\u00f8ll\u00f8v, men forholdet med moren Irene tok slutt, og de flyttet til R\u00f8ros. \u00d8hlander ble igjen i Trondheim.", "P\u00e5 innsiden begynte den velkjente uroen \u00e5 ulme igjen.", "\u2013 Tapet av Irene og den daglige kontakten med T\u00f8ll\u00f8v var en sorg. Jeg kompenserte med febrilsk jobbaktivitet. Jeg fungerer d\u00e5rlig n\u00e5r jeg er alene. \u00c5 h\u00e5ndtere spennet mellom suksess og eksistensiell krise var vanskelig, men jeg kunne ikke bare legge meg ned, heller.", "Han begynte \u00e5 l\u00f8pe. Med den fysiske formen kom ogs\u00e5 den psykiske seg. Som et avsluttende kapittel i \u00abbli ny\u00bb-prosjektet bestemte han seg for \u00e5 gj\u00f8re noe med \u00f8rene.", "\u2013 Jeg hadde alltid hatt utst\u00e5ende \u00f8rer, og det hemmet meg i kontakten med andre mennesker. Hver gang jeg skulle innlede en samtale, s\u00e5 jeg for meg at alt de s\u00e5 var \u00f8rene mine.", "Med nyvunnet selvtillit l\u00e5ste han seg ut av huset etter en periode med bandasje rundt hodet og \u00f8rene. Revitalisert. Men kommentarene uteble.", "\u2013 Jeg tror ikke det var noen andre som la merke til de nye \u00f8rene. Men det var viktig for meg \u00e5 snu noen steiner i livet. Kanskje var det forfengelighet, jeg vet ikke.", "Kanskje var det de nye fine \u00f8rene som gjorde utslaget? Faktum er det i alle fall at kort tid etter m\u00f8tte han Lillibeth. N\u00e5 har de v\u00e6rt sammen i 25 \u00e5r, og hun er kvinnen som endelig brakte harmoni inn i livet til fotograf \u00d8hlander.", "\u2013 Hun er et kontrapunkt til det livet som var og det som kom. Endelig fant jeg et menneske \u00e5 leve livet med.", "P\u00e5 landstedet p\u00e5 Bisp\u00f8yan utenfor Hitra har de funnet fred. Et sted som ogs\u00e5 i de senere \u00e5rene er blitt et yndet objekt for fotografens linse.", "\u2013 Jeg tok mange ekspressive og utfordrende bilder p\u00e5 70-tallet, og syntes det var litt kjedelig der ute f\u00f8rst \u2013 at det var umulig \u00e5 gripe fatt i milj\u00f8et. Jeg kom jo fra en mentalt urban posisjon. Men etter hvert som livet og personligheten flater ut, tar energien i bildene ogs\u00e5 en annen form. Ethvert bilde er et slags selvportrett.", "\u00d8hlander titter igjen ned p\u00e5 bildene som skal utforme utstillingen. Kategorisert etter epoker i livet og sinnstilstander. Sammen med en bildeserie som viser \u00f8reoperasjonen, \u00abReparasjon\u00bb, som han kaller den, ligger det tre bilder av s\u00f8nnen Marcus.", "Han som d\u00f8de av rusmisbruk bare 40 \u00e5r gammel.", "\u2013 Det var vanskelig \u00e5 se p\u00e5 at han gikk til grunne, uten at jeg klarte \u00e5 gj\u00f8re noe. Livet hans hadde v\u00e6rt fylt av rus og angst siden 14-\u00e5rsalderen. Han var en fantastisk fin fyr. Han hadde god selvinnsikt og var rusfri i lange perioder, men fra 2000 eskalerte misbruket, og det ble starten p\u00e5 en lang nedtur.", "Marcus vandret inn og ut av psykiatrisk og d\u00f8de til slutt i 2013 med store fysiske plager. Da var \u00d8hlander midt i arbeidet med \u00e5 finne bilder fra sitt personlige arkiv.", "P\u00e5 bildene han har plukket ut ser vi en frisk ung babygutt i hendene p\u00e5 sin far, en livsglad ung gutt p\u00e5 fjellet og en energisk ungdom bak et slagverk. Og til slutt et bilde av gravsteinen.", "Men hvor er bildene av rusmisbrukeren Marcus?", "Fotografen blir stille.", "\u2013 For meg var han en god venn. Vi stolte p\u00e5 hverandre. Savnet er et s\u00e5r som aldri vil gro. Det er vanskelig \u00e5 forholde seg til at han er borte. De som kjente ham, kjente ham som innsiktsfull og kunnskapsrik. Det er det jeg \u00f8nsker at han skal bli husket for.", "For noen ganger ligger historien i de bildene som aldri ble tatt."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "25a0bf804b6a2bcd95da0dc7fb56556d361c905969c1ba4e1077d60360bfd524"}, {"field": "createtime", "value": "2015-09-26T09:58:27.000Z"}, {"field": "description", "value": "Husokkupant med utst\u00e5ende \u00f8rer og fascinasjon for fabrikker. Havarerte kj\u00e6rlighetsforhold og en d\u00f8d s\u00f8nn. Livet til fotograf Roar \u00d8hlander har hatt lang lukkertid."}, {"field": "dominantimage", "value": "http://www.adressa.no/pluss/magasin/article11610263.ece/1nl42s/ALTERNATES/w980-default/Roar%20Ohlander-13-_MG_9178.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ff541562260821f610d5952ef49d4019ff8e7fe6.jpg?596d13df"}, {"field": "dominantthumbnaildimensions", "value": "300x169"}, {"field": "heading", "value": ["Lysglimt fra m\u00f8rke rom -adressa.no", "Rekonstruksjon", "Bilder med lukt", "Iakttageren", "Avstanden til det pyntelige sosialdemokratiske Norge kunne knapt v\u00e6rt st\u00f8rre.", "Livets dynamikk", "Det var politiets f\u00f8rste \u00abnarkosak\u00bb, og det skulle statueres et eksempel. \u00d8hlander var if\u00f8lge politiet \u00e5 regne som en ledende hasjdealer i Trondheim.", "Kunstens regler", "P\u00e5 slutten av 70-tallet var han inne p\u00e5 tanken p\u00e5 \u00e5 slutte med all kommersiell fotografering og bare satse p\u00e5 kunsten.", "Suksessfull krise", "D\u00f8den"]}, {"field": "id", "value": "ff541562260821f610d5952ef49d4019ff8e7fe6"}, {"field": "keyword", "value": ["roar \u00f8hlander", "fotokunst", "fotoutstillinger", "Fotografi", "trondheimshistorie"]}, {"field": "keywords", "value": "roar \u00f8hlander,fotokunst,fotoutstillinger,Fotografi,trondheimshistorie"}, {"field": "kw-category", "value": ["pluss", "magasin"]}, {"field": "kw-company", "value": "marcus"}, {"field": "kw-concept", "value": ["liv", "roar \u00f8hlander", "\u00f8hlander", "bilder", "fotograf"]}, {"field": "kw-entity", "value": ["reparasjon", "by\u00e5sen", "trondhjems kunstforening", "fotofagskolen", "ranheim cellulosefabrikk", "elisabeth", "trondhjems mekaniske v\u00e6rksted og ranheim cellulosefabrikk", "ole", "bisp\u00f8yan", "t\u00f8ll\u00f8v", "vollan", "hauk\u00e5sen", "beatles", "klassekampen", "irene", "fotograf melhuus", "fotografi", "middelhavet", "trondhjems mekaniske v\u00e6rksted", "thorshaug", "tr\u00f8ndelag teaters", "lillibeth"]}, {"field": "kw-location", "value": ["r\u00f8ros", "hitra", "london", "trondheim", "norge", "ila"]}, {"field": "kw-pageclass", "value": "article"}, {"field": "kw-person", "value": "roar \u00f8hlander"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11610263.ece/1nl42s/ALTERNATES/w980-default/Roar%20Ohlander-13-_MG_9178.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lysglimt fra m\u00f8rke rom"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11610313.ece"}, {"field": "pageclass", "value": ["article"]}, {"field": "publishtime", "value": "2015-09-26T10:47:01.000Z"}, {"field": "recs-articleid", "value": "11610313"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-09-26T10:47:01.000Z"}, {"field": "recs-rawtitle", "value": "Lysglimt fra m\u00f8rke rom -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Husokkupant med utst\u00e5ende \u00f8rer og fascinasjon for fabrikker. Havarerte kj\u00e6rlighetsforhold og en d\u00f8d s\u00f8nn. Livet til fotograf Roar \u00d8hlander har hatt lang lukkertid."}, {"field": "thumbnail", "value": "http://content-thumbnail.cxpublic.com/content/thumbnail200x150/ff541562260821f610d5952ef49d4019ff8e7fe6.jpg?596d13df"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-17T19:45:35.000Z"}, {"field": "title", "value": "Fotografen som skjuler ingenting"}, {"field": "url", "value": "http://www.adressa.no/pluss/magasin/article11610313.ece"}, {"field": "urlhash", "value": "ff541562260821f610d5952ef49d4019ff8e7fe6"}], "score": 0.4185793, "siteId": "9222270286501375973", "id": "ff541562260821f610d5952ef49d4019ff8e7fe6"}

