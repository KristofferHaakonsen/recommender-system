{"fields": [{"field": "modifiedtime", "type": "time", "value": "2013-06-07T17:21:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "- \u00c5 kaste brukbar mat er kjipt b\u00e5de for lommeboka, milj\u00f8et og den \u00abgode gamle\u00bb respekten for matr\u00e5varer, mener Rune M. Andersen.", "Andersen g\u00e5r imot str\u00f8mmen med sin gjenbruk av ketchup. Nordmenn kaster nemlig enorme mengder mat hvert \u00e5r. Det meste av dette er fullt brukbart. Hans originale annonse har vakt oppsikt og spres n\u00e5 i sosiale medier.", "\u00abJeg kom i skade for \u00e5 kj\u00f8pe ei flaske Idun ketchup uten tilsatt sukker, og n\u00e5 sier b\u00e5de kj\u00e6resten og en kompis at det bare finnes \u00e9n Idun ketchup, og at gr\u00f8nntoppvarianten m\u00e5 ut av kj\u00f8leskapet. Siden det viste seg at jeg allerede hadde ganske godt med ketchup i kj\u00f8leskapet velger jeg \u00e5 etterkomme \u00f8nsket deres. Flaska er kj\u00f8pt i dag, er u\u00e5pnet og gis bort mot henting.\u00bb skriver Andersen i annonsen som ble lagt ut onsdag.", "- Jeg bestreber \u00e5 holde kj\u00f8leskapet s\u00e5 trimmet at jeg rekker \u00e5 bruke maten f\u00f8r den blir \u00f8delagt, og jeg drikker og spiser gjerne mat som er g\u00e5tt over dato, s\u00e5 lenge jeg er i stand til \u00e5 bekrefte at den er i orden med syn og lukt, sier han til adressa.no.", "LES OGS\u00c5: Matgilde med utg\u00e5tte varer", "LES OGS\u00c5: Kommentar: - Matavfallet er en moderne tragedie", "- Annonsen ble lagt ut delvis som en sp\u00f8k etter en Facebook-diskusjon om hvilken ketchup som var best, men tilbudet er reelt. Den som vil ha den, f\u00e5r den, sier Andersen til adressa.no.", "Fredag er ketchupen fortsatt ikke hentet.", "- Det var ei som ville ha den, men hun dukket ikke opp. Det er d\u00e5rlig med henting s\u00e5 langt. Kanskje folk ikke tror tilbudet er reelt, sier han.", "Hvis ingen henter ketchupen, sier Andersen at den f\u00e5r bli st\u00e5ende bakerst i kj\u00f8leskapet til de to andre flaskene er brukt opp, s\u00e5 f\u00e5r han h\u00f8re med kj\u00e6resten om den f\u00e5r lov \u00e5 komme p\u00e5 bordet.", "If\u00f8lge tall fra n\u00e6ringsmiddelindustrien, dagligvarehandelen og husholdningene i Norge, kaster vi 380 000 tonn mat i \u00e5ret. Alt dette er mat som fortsatt er spiselig.", "- Dette er det vi kaller matsvinn, alts\u00e5 mat som burde v\u00e6rt spist, sier Ole J\u00f8rgen Hanssen.", "Han er seniorforsker ved \u00d8stfoldforskning og professor ved UMB, og faglig prosjektleder i ForMat-prosjektet, et forskningsprosjekt p\u00e5 matsvinn. Fra 2010 til i \u00e5r har de gjennomf\u00f8rt gallupunders\u00f8kelser og kartlegging av matkasting blant norske forbrukere. Konklusjonen skal legges fram i l\u00f8pet av 2013.", "- Vi har beregnet at husholdningene kaster rundt 51 kilo mat per person hvert \u00e5r, sier Hanssen.", "Bakervarer og fersk frukt og gr\u00f8nnsaker er det det blir kastet mest av i volum. M\u00e5lt ut fra verdi utgj\u00f8r ogs\u00e5 kj\u00f8tt, ferdigretter og meieriprodukter betydelige avfallsgrupper.", "LES OGS\u00c5: Tobias lever p\u00e5 mat fra konteinere", "Og det er aldersgruppen fra 25 til 39 \u00e5r som kaster mest mat.", "- For det f\u00f8rste har vi generelt for d\u00e5rlig tid til planlegging og organisering av hverdagen v\u00e5r. Dette gjelder s\u00e6rlig familier med sm\u00e5 barn. Aldersgruppen fra 25 til 39 \u00e5r oppgir at de kaster mest mat, ogs\u00e5 middagsrester som de egentlig lett kunne tatt vare p\u00e5. \u00c5 ta vare p\u00e5 restemat og bruke den er egentlig et tiltak som b\u00e5de er \u00f8konomisk og som sparer tid, sier Ole J\u00f8rgen Hanssen.", "Det andre g\u00e5r p\u00e5 planlegging - at vi ikke kj\u00f8per mer enn vi trenger, s\u00e6rlig av ferskvarer med kort holdbarhet.", "- For det tredje har vi nok et overdrevet krav til ferskheten p\u00e5 for eksempel bakervarer. Vi skal ha br\u00f8d som er helt ferskt. Mange oppgir ogs\u00e5 at de kaster ferskvarer kun ut fra datomerkingen, sier forskeren.", "Mens mange eldre er sv\u00e6rt negative til \u00e5 kaste mat, viser unders\u00f8kelsene til Hanssen og hans kolleger at holdningene har endret seg blant yngre mennesker.", "- De som er eldre har et helt annet forhold til \u00e5 kaste mat enn de yngre Det handler ikke bare om en stresset familiesituasjon,. Det g\u00e5r p\u00e5 andre holdninger og at man ikke har l\u00e6rt verdien av n\u00f8ysomhet, sier Hanssen.", "Generelt er vi altfor opptatte av datomerkingen, mener Hanssen. For det er ikke slik at all mat blir helseskadelig en dag etter at datoen har g\u00e5tt ut.", "- Noen produkter skal man v\u00e6re forsiktig med, som fersk kylling og fisk. Men yoghurt og r\u00f8mme kan v\u00e6re spiselige tre til fire uker etter utl\u00f8psdatoen, hvis den har v\u00e6rt oppbevart kj\u00f8lig. Utg\u00e5tt melk kan brukes til baking, pannekaker\u00f8re eller saus. Det er viktig \u00e5 bruke sansene og sjekke at lukt og smak p\u00e5 matvarene er ok.", "Ogs\u00e5 egg er eksempel p\u00e5 matvarer som har mye lenger holdbarhet enn datoen tilsier.", "- P\u00e5 grunn av EU-reglene har egg f\u00e5tt veldig kort holdbarhetsdato i Norge. EU-reglene er fundert p\u00e5 at mange land i Europa ikke har eggene p\u00e5 kj\u00f8ling hele veien under transport og lagring. I Norge st\u00e5r eggene kj\u00f8lt hele veien, og da er holdbarheten mange uker lenger enn datostemplingen, sier Hanssen.", "Et godt tips for \u00e5 sjekke om eggene er gode, er eggtesten: legg egget i en bolle med kaldt vann. Hvis egget har kontakt med bunnen, er det fortsatt ok \u00e5 bruke. Jo ferskere egget er, jo tettere p\u00e5 bunnen vil det ligge. Hvis det flyter p\u00e5 overflaten, er det r\u00e5ttent.", "Hanssen mener det b\u00e5de handler om kunnskap og tid, og at nordmenn har s\u00e5 god r\u00e5d at vi ikke har press p\u00e5 oss til \u00e5 utnytte matvarene til fulle.", "ForMat-prosjektet er n\u00e6ringslivets dugnad for \u00e5 redusere matsvinnet i Norge, og st\u00f8ttes \u00f8konomisk av flere departementer. P\u00e5 nettsiden matvett.no legger de oppskrifter, tips og matvettreglene med gode tips til hvordan man kan sjekke r\u00e5varene og utnytte restematen.", "- Det trengs ingen m\u00e5nelandingsteknologi for \u00e5 redusere matsvinnet. Det handler om at forbrukerne blir mer bevisste. Her g\u00e5r milj\u00f8 og \u00f8konomi h\u00e5nd i h\u00e5nd, det er ingen negative elementer med \u00e5 ta vare p\u00e5 restematen, sier Hanssen.", "- S\u00e5 hva kan gj\u00f8res for \u00e5 redusere matsvinnet?", "- Det hadde v\u00e6rt flott om det ble kult \u00e5 v\u00e6re restekokk. Moralske pekefingre hjelper lite. Vi kan ikke forby \u00e5 kaste mat, men det handler om \u00e5 skape en positiv kultur rundt at det er bra \u00e5 la v\u00e6re \u00e5 kaste mat. S\u00e6rlig blant ungdom, sier Ole J\u00f8rgen Hanssen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "786d9b0512bc402936e5f115dcdf1c842722c1009007facc6415b06701889dfa"}, {"field": "createtime", "value": "2013-06-07T16:23:13.405Z"}, {"field": "description", "value": "Rune fra Trondheim har valgt den ekstreme l\u00f8sningen, og gir n\u00e5 bort en feilkj\u00f8pt ketchupflaske p\u00e5 Finn."}, {"field": "dominantimage", "value": "http://www.adressa.no/nyheter/trondheim/article7700941.ece/ALTERNATES/w980-default/ketchup.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/deab6610bfa733ae13eb4e8a70a5afc8a1cde5aa.jpg?598dcbe3"}, {"field": "dominantthumbnaildimensions", "value": "300x169"}, {"field": "heading", "value": ["Vi kaster 380 000 tonn spiselig mat i \u00e5ret -adressa.no", "- Den som vil ha den, f\u00e5r den", "Kaster 51 kilo per person hvert \u00e5r", "Sm\u00e5barnsfamilier kaster mest", "Holdbart lenge etter datomerkingen", "- Har for god r\u00e5d"]}, {"field": "id", "value": "deab6610bfa733ae13eb4e8a70a5afc8a1cde5aa"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["mat", "egg", "tonn spiselig mat", "kaste mat", "redusere matsvinnet", "kaste"]}, {"field": "kw-entity", "value": ["tobias", "format", "finn", "\u00f8stfoldforskning", "idun"]}, {"field": "kw-location", "value": ["europa", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["rune m. andersen", "ole j\u00f8rgen hanssen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/nyheter/trondheim/article7700941.ece/ALTERNATES/w980-default/ketchup.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi kaster 380 000 tonn spiselig mat i \u00e5ret"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article7700943.ece"}, {"field": "pageclass", "value": ["article"]}, {"field": "publishtime", "value": "2013-06-07T17:16:08.000Z"}, {"field": "recs-articleid", "value": "7700943"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2013-06-07T17:16:08.000Z"}, {"field": "recs-rawtitle", "value": "Vi kaster 380 000 tonn spiselig mat i \u00e5ret -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Rune fra Trondheim har valgt den ekstreme l\u00f8sningen, og gir n\u00e5 bort en feilkj\u00f8pt ketchupflaske p\u00e5 Finn."}, {"field": "thumbnail", "value": "http://content-thumbnail.cxpublic.com/content/thumbnail200x150/deab6610bfa733ae13eb4e8a70a5afc8a1cde5aa.jpg?598dcbe3"}, {"field": "thumbnailfullheightdimensions", "value": "200x2083"}, {"field": "timestamp", "value": "2017-08-11T15:23:15.000Z"}, {"field": "title", "value": "Vi kaster 380 000 tonn spiselig mat i \u00e5ret"}, {"field": "url", "value": "http://www.adressa.no/nyheter/trondheim/article7700943.ece"}, {"field": "urlhash", "value": "deab6610bfa733ae13eb4e8a70a5afc8a1cde5aa"}], "score": 0.9918098, "siteId": "9222270286501375973", "id": "deab6610bfa733ae13eb4e8a70a5afc8a1cde5aa"}

