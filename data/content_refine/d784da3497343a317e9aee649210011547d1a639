{"fields": [{"field": "modifiedtime", "type": "time", "value": "2013-04-22T11:19:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det dukker stadig vekk opp nye apper og nettsider der du kan loggf\u00f8re hva og hvor mye du spiser, eller hvordan og hvor mye du trener. P\u00e5 noen av dem kan du loggf\u00f8re b\u00e5de kosthold og trening, men de fleste har spesialisert seg p\u00e5 en av delene.", "Stadig flere benytter seg av trenings- og kostholdsdagb\u00f8ker. Eksempelvis har Olympiatoppens treningsdagbok f\u00e5tt nesten 15 000 brukere siden den ble startet opp for to \u00e5r siden.", "- Over 30 landslag har tatt den i bruk, og s\u00e5 langt vi har klart \u00e5 unders\u00f8ke, er det den dagboken med flest EM-, VM- eller OL-vinnere. Men det er langt flere enn bare eliten som bruker den. Den st\u00f8rste gruppen v\u00e5r er folk p\u00e5 videreg\u00e5ende skoler, sier Kristian Gahre, daglig leder i Lyymp AS, selskapet som har utviklet dagboken.", "Diett.no og mylog.no melder ogs\u00e5 om stor \u00f8kning i antall brukere.", "- Medlemsmassen p\u00e5 diett.no vokser raskere enn noen gang og vi ser flere profesjonelle brukere enn tidligere. Eksempelvis brukes diett.no i dag av Norges Idrettsh\u00f8gskole i kostholdundervisningen for personlig trenere, sier Liliya Brandsar, gr\u00fcnder og daglig leder p\u00e5 diett.no.", "- Mylog har hatt en jevn tilstr\u00f8mming av nye medlemmer siden starten i 2006. Vi har n\u00e5 8-9000 medlemmer fordelt p\u00e5 ca 3000 menn og 5500 kvinner, sier Magnus Byrkjeflot i mylog.no.", "Ingrid Demmelmaier ved Karolinska Institutet i Stockholm forsker p\u00e5 selvregistrering av trening og kosthold. Hun mener trenings- og kostholdsdagb\u00f8ker er sv\u00e6rt nyttige verkt\u00f8y.", "- En effekt av selvregistrering er endret oppf\u00f8rsel. Man blir mer fysisk aktiv, spiser bedre, etc. Det som er bra med registreringen, om man ogs\u00e5 registrerer hvordan situasjonen er, hva man tenker og hvilke m\u00e5l man har, er at det vil motivere deg til \u00e5 forandre oppf\u00f8rsel. Man kan l\u00e6re seg hvilke faktorer som forsvarer og gj\u00f8r det lettere \u00e5 trene og spise sunt, sier Demmelmaier.", "Dette er i samsvar med annen forskning som er gjort p\u00e5 omr\u00e5det. If\u00f8lge en studie fra Kaiser Permanente's Center for Health Research, publisert i American Journal of Preventive Medicine, kan det \u00e5 f\u00f8re kostholdsdagbok doble en persons vekttap.", "- Jo flinkere folk var til \u00e5 f\u00f8re dagbok, desto mer gikk de ned i vekt. De som daglig f\u00f8rte kostholdsdagbok gikk ned i vekt dobbelt s\u00e5 raskt som de som ikke f\u00f8rte dagbok. Det virker som om den enkle handlingen det er \u00e5 notere ned hva du spiser oppfordrer folk til \u00e5 konsumere f\u00e6rre kalorier, sier ledende forsker Jack Hollis Ph.D., ved Kaiser Permanente's Center for Health Research i Portland, Oregon til Huffington Post.", "Ern\u00e6ringsfysiolog Cathrine Borchsenius fra bramat.no anbefaler flere \u00e5 loggf\u00f8re matinntak og trening.", "- Jeg tror det bare er bra \u00e5 f\u00f8re trenings- og kostholdsdagbok. Det kan v\u00e6re veldig motiverende, s\u00e6rlig det \u00e5 f\u00f8re treningsdagbok, og det \u00e5 f\u00f8re opp kostholdet kan gi mange en aha-opplevelse, sier Borchsenius.", "Guri Brekke har jobbet med trening i over 20 \u00e5r og har hovedfag i fysisk aktivitet og helse. I dag driver hun selskapet Godtrening, og er leder for et treningssenter p\u00e5 Haukeland Universitetssykehus.", "- Det ser ut til at treningsdagb\u00f8ker og andre m\u00e5ter \u00e5 f\u00f8re logg p\u00e5 forsterker atferd. Atferdsmedisinere bruker dette virkningsfulle verkt\u00f8yet for \u00e5 etablere endringer i levevaner. Det handler om bevisstgj\u00f8ring rundt handlinger og f\u00f8lelser knyttet mot det, sier Guri Brekke.", "Borchsenius har sett n\u00e6rmere p\u00e5 flere av trenings- og kostholdsappene p\u00e5 markedet. Hun mener mange av dem er gode, men savner likevel et program som kombinerer b\u00e5de trening og kosthold p\u00e5 en god m\u00e5te.", "- Ingen av dem er komplette. Mange av dem har god registrering av kosthold, men ikke s\u00e5 god registrering av trening. Jeg har jobbet mye med \u00e5 lage en slik app selv, og jeg har veldig klart for meg hvordan den burde v\u00e6rt. Men det er vanskelig. Jeg savner apper som vil bevisstgj\u00f8re, ikke bare ha ned alt i tall, sier Borchsenius.", "Brekke er enig med Borchsenius i at f\u00e5 av programmene er komplette p\u00e5 b\u00e5de trening og kosthold.", "- De er ikke samkj\u00f8rte nok. Enten er de gode p\u00e5 trening, eller s\u00e5 er de gode p\u00e5 ern\u00e6ring, sier Brekke.", "Borchsenius mener ogs\u00e5 at flere av kostholdsappene fokuserer for lite p\u00e5 n\u00e6ringsinnholdet i maten:", "- Mange av programmene som beregner kostholdet har veldig stort fokus p\u00e5 kalorier, men gir ikke noe oversikt over hvilke n\u00e6ringsstoffer du f\u00e5r i deg, sier Borchsenius.", "Liliya Brandsar i diett.no kjenner seg ikke igjen i dette.", "- Diett.no skiller seg fra andre kostdagb\u00f8ker ved \u00e5 tilby ekstra funksjonalitet som utregning for alle n\u00e6ringstoffer, sjekk av n\u00e6ringsinnhold i egne oppskrifter og verkt\u00f8y for veiledere som kan kommunisere online med sine kunder, sier Brandsar."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "a6fbcfe352c26a2f0ee9ce4becaf6a51c5dafd3420243a5258debd6c694c1515"}, {"field": "createtime", "value": "2015-11-24T19:02:25.000Z"}, {"field": "description", "value": "- \u00c5 f\u00f8re trenings- og kostholdsdagbok har stor effekt, mener forskere og eksperter."}, {"field": "dominantimage", "value": "http://www.adressa.no/sport/sprek/article7439487.ece/ALTERNATES/w980-default/treningsdagb%C3%B8ker.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d784da3497343a317e9aee649210011547d1a639.jpg?597e6382"}, {"field": "dominantthumbnaildimensions", "value": "300x169"}, {"field": "heading", "value": ["En treningsdagbok kan gj\u00f8re deg sprekere -adressa.no", "\u00d8kning i bruk", "Anbefaler for flere", "- Motiverende", "Savner komplette programmer", "Fokuserer for lite p\u00e5 n\u00e6ringsinnhold"]}, {"field": "id", "value": "d784da3497343a317e9aee649210011547d1a639"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "lyymp as"}, {"field": "kw-concept", "value": ["f\u00f8re trenings", "diett", "trene", "kosthold", "f\u00f8re", "bruk", "daglig leder", "dag", "fysisk aktiv", "dagbok"]}, {"field": "kw-entity", "value": ["american journal of preventive medicine", "norges idrettsh\u00f8gskole", "preventive medicine", "huffington post", "american journal", "health research", "karolinska institutet", "center for health research", "kaiser permanente", "olympiatoppens", "haukeland universitetssykehus", "godtrening", "liliya brandsar"]}, {"field": "kw-location", "value": ["stockholm", "portland", "oregon"]}, {"field": "kw-pageclass", "value": "article"}, {"field": "kw-person", "value": ["ingrid demmelmaier", "guri brekke", "jack hollis ph", "kristian gahre", "magnus byrkjeflot", "cathrine borchsenius"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/sport/sprek/article7439487.ece/ALTERNATES/w980-default/treningsdagb%C3%B8ker.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En treningsdagbok kan gj\u00f8re deg sprekere"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article7439493.ece"}, {"field": "pageclass", "value": ["article"]}, {"field": "publishtime", "value": "2013-04-22T11:19:47.000Z"}, {"field": "recs-articleid", "value": "7439493"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2013-04-22T11:19:47.000Z"}, {"field": "recs-rawtitle", "value": "En treningsdagbok kan gj\u00f8re deg sprekere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "- \u00c5 f\u00f8re trenings- og kostholdsdagbok har stor effekt, mener forskere og eksperter."}, {"field": "thumbnail", "value": "http://content-thumbnail.cxpublic.com/content/thumbnail200x150/d784da3497343a317e9aee649210011547d1a639.jpg?597e6382"}, {"field": "thumbnailfullheightdimensions", "value": "200x1572"}, {"field": "timestamp", "value": "2017-07-30T22:53:54.000Z"}, {"field": "title", "value": "En treningsdagbok kan gj\u00f8re deg sprekere"}, {"field": "url", "value": "http://www.adressa.no/sport/sprek/article7439493.ece"}, {"field": "urlhash", "value": "d784da3497343a317e9aee649210011547d1a639"}], "score": 0.8523555, "siteId": "9222270286501375973", "id": "d784da3497343a317e9aee649210011547d1a639"}

