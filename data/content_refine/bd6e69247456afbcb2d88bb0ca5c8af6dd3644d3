{"fields": [{"field": "modifiedtime", "type": "time", "value": "2017-03-08T08:52:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "SK Brann"}, {"field": "author", "value": "\u00f8ystein vik"}, {"field": "body", "value": ["Saken oppdateres.", "Kontrasten mellom \u00e5rets \u00e5rsm\u00f8te i Brann og det som fant sted p\u00e5 Stadion for to \u00e5r siden kunne knapt v\u00e6rt st\u00f8rre.", "Tirsdag kveld ble \u00e5rsm\u00f8tet i Brann avrundet etter \u00e9n time og tre minutter \u2013 noe som var tre minutter raskere enn Rosenborg if\u00f8lge m\u00f8teleder Knut Eliassen. Da var regnskap og budsjett godkjent, og valgkomiteens innstilling til styre og diverse komiteer klappet gjennom.", "Bare en liten detalj om hvorvidt de som har hedersmerke i Brann skal f\u00e5 partoutkort eller ikke, skapte en aldri s\u00e5 liten replikkrunde.", "Men la oss spole to \u00e5r tilbake i tid: Brann hadde nettopp rykket ned fra eliteserien. Klubbens styreleder Rolf Barmen hadde signalisert at han ville trekke seg. Daglig leder Roald Bruun-Hanssen var borte fra stillingen. Brann l\u00e5 med brukket rygg.", "Og hva fikk klubben i mars 2015? Et \u00e5rsm\u00f8te som dagen etter i BT ga overskriften \u00abDet komplette kaos etter skandale\u00e5rsm\u00f8te\u00bb. Kjell Tennfjord, som skulle bli ny formann, trakk seg sammen med tre andre styremedlemmer bare 75 minutter etter at han selv ble valgt.", "Valgkomiteens innstilling gikk gjennom, og hele Branns styre fikk tillit videre: Eivind Lunde (leder), Siren Preto, Morten Kolseth, Henrik Lie-Nilsen (nestleder, ikke p\u00e5 valg), \u00c5shild Samn\u00f8y (ikke p\u00e5 valg), Birger Grevstad jr. (ikke p\u00e5 valg).", "Her er n\u00f8kkeltall i Branns budsjett i 2017:", "Driftsinntekter: 107 millioner kroner.", "Driftskostnader: 98 millioner kroner.", "Driftsresultat: 8 millioner kroner.", "Netto finanskostnad: 7 millioner kroner.", "\u00c5rsresultat: 1 millioner kroner.", "I dette ligger blant annet at Brann ikke budsjetterer med gaver fra Trond Mohn, og at man legger til grunn 12.000 tilskuere i snitt pr. kamp.", "Grunnen var at et benkeforslag ledet frem til at supporterrepresentanten \u00c5shild Samn\u00f8y, som fortsatt sitter i styret, ble valgt inn med 20 stemmers overvekt i stedet for valgkomiteens foretrukne kandidat.", "\u00abJeg trakk meg fordi jeg gikk til valg p\u00e5 et mannskap som jeg mente hadde rett kompetanse. N\u00e5r da \u00e5rsm\u00f8tet valgte \u00e5 se vekk fra det, noe de hadde full rett til, forbeholder jeg meg retten til \u00e5 gj\u00f8re mitt valg. Det gjorde jeg.\u00bb, var Tennfjords oppsummering.", "\u2013 Det var utrolig mange fotballkollegaer rundt omkring i Norge som s\u00e5 det \u00e5rsm\u00f8tet bli streamet. Folk refererer fortsatt til ting som skjedde og som ble sagt. Det var en historisk dag som ikke blir glemt med det f\u00f8rste, sier Vibeke Johannesen, daglig leder i Brann.", "Hun var konstituert daglig leder i Brann p\u00e5 det tidspunktet og opplevde en av sine verste kvelder denne marsaftenen i 2015. Brann m\u00e5tte kutte 30 millioner kroner, skulle nedbemanne og rigge seg for et liv i 1. divisjon. Men hadde bare det som i praksis var et midlertidig styre, og det manglet ansatte folk i toppledelsen i administrasjonen.", "\u2013 Vi var i et vakuum, og jeg f\u00f8lte vi sto p\u00e5 kanten av stupet, sier Johannesen.", "To \u00e5r etter har Brann bak seg opprykk p\u00e5 f\u00f8rste fors\u00f8k, s\u00f8lv i eliteserien og et overskudd p\u00e5 3,7 millioner kroner i 2016.", "\u2013 Den kvelden for to \u00e5r siden kan faktisk ha v\u00e6rt viktig for klubbens fremtid. Utfordringene i klubben kom til overflaten og utspilte seg i dette rommet, sier Johannesen mens hun ser rundt seg i Brann-b\u00f8rsen p\u00e5 Stadion.", "Hun presiserer at hun tror alle gjorde det de gjorde i beste mening.", "\u2013 N\u00e5r jeg f\u00e5r det m\u00f8tet p\u00e5 avstand ser jeg mer og mer at det var en vekker for at mye m\u00e5tte gj\u00f8res i Brann. Vi m\u00e5tte kommunisere, prate, involvere og forst\u00e5 hverandre p\u00e5 en helt annen m\u00e5te. Vi har brukt den dagen, enn s\u00e5 ille den var, til \u00e5 virkelig ta tak i ting, sier Johannesen.", "Branns daglig leder mener ogs\u00e5 konfliktniv\u00e5et mellom de ulike grupperingene i Branns medlemsmasse er blitt lavere.", "\u2013 Historien viser at det kom veldig mye bra ut av dette. Det styret vi har hatt de to siste \u00e5rene har fungert veldig bra, mener Johannesen.", "Den som har ledet det styret, er Eivind Lunde. Han ble valgt ved akklamasjon i april for to \u00e5r siden. Tirsdag ble han klappet videre mot to nye \u00e5r.", "\u2013 Vi har jobbet godt de to siste \u00e5rene for \u00e5 danne grunnlag for det \u00e5 ha et \u00e5rsm\u00f8te som det vi hadde n\u00e5, sier Lunde.", "\u2013 Jeg husker mange spurte meg for to \u00e5r siden hva som gjorde at jeg tok p\u00e5 meg en slik uriaspost, men det har ikke v\u00e6rt en uriaspost. Det har v\u00e6rt et veldig g\u00f8y styreverv, med interessante og flinke mennesker \u00e5 jobbe sammen med, sier Branns styreleder.", "Han tror roen de to siste \u00e5rene har kommet fordi Brann har jobbet konstruktivt med \u00f8konomien. Brann budsjetterer i 2017 med inntekter p\u00e5 107 millioner kroner. Det er n\u00f8kternt med tanke p\u00e5 at klubben i fjor hentet inn 122 millioner kroner.", "\u2013 Vi har v\u00e6rt opptatt av \u00e5 ikke bruke penger vi ikke har, og \u00e5 ikke regne med penger som kanskje ikke kommer, er mantraet fra Lunde.", "Styreformannen sier at det \u00e5 drive n\u00f8kternt krever at det er kultur i veggene for \u00e5 v\u00e6re n\u00f8ktern.", "\u2013 Den har ikke alltid v\u00e6rt i Brann, og derfor er det en glede at vi har f\u00e5tt inn det de siste to \u00e5rene: Et \u00f8nske om \u00e5 v\u00e6re n\u00f8ktern, men ogs\u00e5 et \u00f8nske om \u00e5 f\u00e5 ting til.", "Lunde sier han h\u00e5per at Brann i fremtiden igjen kan komme i posisjon til \u00e5 kj\u00f8pe spillere for seks-syv millioner kroner, men at dette \u00abligger langt frem\u00bb.", "Likevel, muligheter for \u00e5 hente spillere finnes s\u00e5 lenge Brann samarbeider med Trond Mohn. I fjor bidro han med 10 millioner kroner mot 20 millioner kroner i 2015. Brann budsjetterer ikke med inntekter fra Mohn i 2017.", "\u2013 Vi budsjetterer med \u00e5 g\u00e5 rundt for egen maskin, sier Lunde f\u00f8r han h\u00e5per at samarbeidet vil fortsette.", "St\u00f8tten fra Mohn fungerer slik at Brann bare tar p\u00e5 seg ekstra kostnader n\u00e5r de har f\u00e5tt klarsignal fra Mohn om at st\u00f8tten kommer.", "\u2013 For eksempel gjorde dette at vi fikk Torgeir B\u00f8rven og Gilli R\u00f3lantsson p\u00e5 plass i fjor. Det hadde vi ikke gjort for egen maskin. Slik bidro Mohn med spillere som var viktige for s\u00f8lvet, sier Lunde.", "Det samme skjedde mandag da Brann hentet Vidar \u00c1ri Jonsson. Han ble f\u00f8rst hentet da st\u00f8tten fra Mohn var i boks. Dermed blir det alts\u00e5 bidrag fra Mohn ogs\u00e5 p\u00e5 2017-regnskapet."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "52199c4136f47a89ab5ccc04b1acf29e4ffd005a932548424bc8759d5528c19e"}, {"field": "createtime", "value": "2017-03-07T20:37:22.000Z"}, {"field": "description", "value": "Branns daglige leder Vibeke Johannesen forklarer hvorfor hun tror marerittkvelden for to \u00e5r siden var positiv for Brann."}, {"field": "heading", "value": ["Derfor tror hun Tennfjord-skandalen gjorde godt for Brann -adressa.no", "Skandale\u00e5rsm\u00f8te", "P\u00e5 kanten av stupet", "En uriaspost", "Mohn bidro til B\u00f8rven og Rolantsson"]}, {"field": "id", "value": "bd6e69247456afbcb2d88bb0ca5c8af6dd3644d3"}, {"field": "keyword", "value": "SK Brann"}, {"field": "keywords", "value": "SK Brann"}, {"field": "kw-category", "value": ["fotball", "100sport"]}, {"field": "kw-concept", "value": ["styre", "valg", "kroner", "\u00e5rsm\u00f8te", "leder", "dag", "millioner", "millioner kroner"]}, {"field": "kw-entity", "value": ["gilli r\u00f3lantsson", "stadion", "brann", "torgeir b\u00f8rven og gilli r\u00f3lantsson", "siren preto", "rosenborg"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["knut eliassen", "birger grevstad", "\u00e5shild samn\u00f8y", "trond mohn", "vibeke johannesen", "kjell tennfjord", "eivind lunde", "roald bruun-hanssen", "morten kolseth", "henrik lie-nilsen", "rolf barmen", "vidar \u00e1ri jonsson", "torgeir b\u00f8rven"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/37cc5058-1125-43e4-84df-59bcfd5f603d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor tror hun Tennfjord-skandalen gjorde godt for Brann"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Derfor-tror-hun-Tennfjord-skandalen-gjorde-godt-for-Brann-231843b.html"}, {"field": "pageclass", "value": ["article"]}, {"field": "publishtime", "value": "2017-03-07T20:28:44.000Z"}, {"field": "recs-articleid", "value": "231843"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-07T20:28:44.000Z"}, {"field": "recs-rawtitle", "value": "Derfor tror hun Tennfjord-skandalen gjorde godt for Brann -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Branns daglige leder Vibeke Johannesen forklarer hvorfor hun tror marerittkvelden for to \u00e5r siden var positiv for Brann."}, {"field": "thumbnail", "value": "http://content-thumbnail.cxpublic.com/content/thumbnail200x150/bd6e69247456afbcb2d88bb0ca5c8af6dd3644d3.jpg?58bfcff0"}, {"field": "thumbnailfullheightdimensions", "value": "200x1701"}, {"field": "timestamp", "value": "2017-03-08T09:33:36.000Z"}, {"field": "title", "value": "Derfor tror hun Tennfjord-skandalen gjorde godt for Brann"}, {"field": "url", "value": "http://www.adressa.no/100Sport/fotball/Derfor-tror-hun-Tennfjord-skandalen-gjorde-godt-for-Brann-231843b.html"}, {"field": "urlhash", "value": "bd6e69247456afbcb2d88bb0ca5c8af6dd3644d3"}], "score": 0.81032795, "siteId": "9222270286501375973", "id": "bd6e69247456afbcb2d88bb0ca5c8af6dd3644d3"}

