{"fields": [{"field": "modifiedtime", "type": "time", "value": "2012-06-19T11:36:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["h\u00e5vard jensen", "marit ytterland nyg\u00e5rd"]}, {"field": "body", "value": ["Saken oppdateres.", "\u00abDaniel\u00bb er veltalende, velkledd og ser p\u00e5 seg selv som en selger.", "- Dette er jobben min, sier 17-\u00e5ringen som m\u00f8ter oss i Midtbyen. Ved siden av ham sitter en milj\u00f8terapeut i Ungdomsenheten, en av dem som f\u00f8lger opp gutten i Trondheim kommune.", "Han sier han begynte \u00e5 stjele allerede som 13-14-\u00e5ring.", "- Da var det bare sm\u00e5nasking i butikker. Det var ikke noen hensikt med det egentlig, annet enn \u00e5 skaffe seg godteri og slikt. Men s\u00e5 ble jeg eldre og begynte \u00e5 g\u00e5 over til litt omfattende kriminalitet, som innbrudd og vinningskriminalitet.", "Husker du f\u00f8rste gang du stjal?", "- F\u00f8rste gang var jeg sammen med to kamerater. Vi la merke til en Coca Cola-bil som skulle levere brus. Mens lastebilfyren var inne og leverte fra seg brusen var lasterommet \u00e5pent. Vi fylte opp sekkene v\u00e5re med brus og s\u00e5 stakk vi hjem. Men vi fikk s\u00e5 d\u00e5rlig samvittighet etterp\u00e5 at vi kastet all brusen. Og noen kommenterte at den ikke smakte noe godt, det var ikke det samme og s\u00e5nn. Men jeg syntes det var r\u00e5artig. Den f\u00f8lelsen jeg fikk da er helt ubeskrivelig, med adrenalinet som slo inn.", "Det er noen \u00e5r siden. Hva har du v\u00e6rt med p\u00e5 \u00e5 stjele etter det?", "- Det er alt fra biler, safer, anlegg, tv-er og til andre dyre elektroniske artikler. Det er det folk vil ha.", "Det betyr at du tar fra b\u00e5de butikker og privatpersoner?", "- Det er hovedsakelig butikker og st\u00f8rre bedrifter som f\u00e5r smake. Jeg er ikke s\u00e5 fan av boliginnbrudd. Der g\u00e5r det mer utover personene som blir frastj\u00e5let noe. Det er jo tross alt hjemmet deres og de skal f\u00f8le seg trygge der. Under et innbrudd kan det v\u00e6re sm\u00e5 barn i huset. Om de f\u00e5r vite at det har v\u00e6rt innbrudd der, gj\u00f8r det at de ikke blir like trygge i hjemmet sitt.", "Hvor ofte stjeler du?", "- Det er kanskje fire-fem ganger i uka.", "Hva er det du har g\u00e5tt mest etter?", "- Sykler har v\u00e6rt en stor inntekt, men da er det snakk om dyre terrengsykler. Men sykler har jeg vokst litt fra n\u00e5. Det er litt mer for junkies og narkomane. Men for all del, det er jo gode penger i det.", "Men hva har du stj\u00e5let mest av?", "- Tobakk og snus, det har jeg stj\u00e5let siden 14-15 \u00e5rs alderen. Det holder vi p\u00e5 med enn\u00e5 da, noen av oss. Da er det ikke at vi nasker. Da bryter vi oss inn noen steder og tar det.", "Du nevner bestillinger her. Hvem er det som kj\u00f8per?", "- Ola Nordmann egentlig. Hvem som helst. Jeg har solgt stj\u00e5lne ting til foreldre av kompiser liksom, s\u00e5 det er hvem som helst. Men da er det gjerne snakk om litt dyrere ting som de vil at jeg skal skaffe billigere. La oss si et anlegg til en seks-sju lapper da, s\u00e5 selger du det for tre og et halvt, fire selv.", "F\u00e5r du ogs\u00e5 bestillinger?", "- Det er gjerne slik at du stjeler mye av en ting som du vet er etterspurt. For eksempel Canada Goose-jakka er jo et godt eksempel. F\u00f8r vinteren her var det veldig, veldig h\u00f8y ettersp\u00f8rsel etter det. La oss si at du tar ti, femten, tyve slike, s\u00e5 har du tjent 80 000, n\u00e6rmere 100 000 kroner.", "Hva tenker du om de som kj\u00f8per av deg?", "- Det er da fornuftige mennesker det, for s\u00e5 vidt. Men de vil ha en vare og de vil ha den billigst mulig. Det skj\u00f8nner jeg godt. Det er skyh\u00f8ye priser p\u00e5 omtrent alt i Norge.", "Hva gjorde at du endte opp i en s\u00e5nn situasjon? Du begynte som 13-14 \u00e5ring, sier du.", "- Jeg har alltid v\u00e6rt spenningss\u00f8kende. Det spiller en stor rolle. Jeg har aldri likt tanken p\u00e5 \u00e5 g\u00e5 p\u00e5 skole eller slikt, strebe. Du f\u00e5r ikke igjen noe for det akkurat der og da. Det tar tid f\u00f8r du f\u00e5r igjen noe for det liksom, men n\u00e5r du stjeler s\u00e5 kan du f\u00e5 deg noe p\u00e5 under halvtimen liksom. Jeg er ikke helt A4 egentlig. Jeg har ikke normal d\u00f8gnrytme og ikke normal rytme p\u00e5 livet generelt, egentlig.", "Hva tenker du om de som blir frast\u00e5let noe enten det er i butikk eller privat?", "- Nei, det er jo d\u00e5rlig gjort da, men samtidig s\u00e5 kan du ikke sitte og tenke p\u00e5 alle som har blitt ranet eller frastj\u00e5let noe. Da blir du jo halvgal til slutt, hvis du skal tenke p\u00e5 ofrene som sitter igjen. Jeg sier til meg selv at, ja, forsikringen betaler det. S\u00e5 legger jeg meg og sover.", "Politiet hevder at vi er d\u00e5rlige til \u00e5 passe p\u00e5 tingene v\u00e5re. Er vi det?", "- Jeg kan ta et eksempel fra en restaurant i Trondheim. Det sto i avisa at det var en fyr som hadde 100 000 kroner i en konvolutt i jakken p\u00e5 frakken sin. S\u00e5 hadde han g\u00e5tt fra den og bestilt. Da han kom tilbake, var pengene borte. Du skal ikke g\u00e5 fra hundretusenvis av kroner s\u00e5nn, vet du. Det g\u00e5r bare ikke.", "Men har du blitt tatt mange ganger?", "- Jeg er tatt flere ganger, men det ender som oftest opp i Konfliktr\u00e5det. Det har ikke noen s\u00e6rlig avskrekkende effekt. Det vet jeg ungdom er enig med meg i ogs\u00e5. De tenker bare at de kan slippe billig unna og gj\u00f8re det igjen.", "Hva dr\u00f8mmer du om \u00e5 gj\u00f8re da?", "- Det hadde jo v\u00e6rt kult og f\u00e5tt til noe ekstra stort, men samtidig er Norge et altfor lite land til \u00e5 f\u00e5 til noe skikkelig stort.", "Hva tenker du p\u00e5?", "- Et brekk. Et ordentlig brekk. Men etter Nokas-ranet ble milj\u00f8et sprengt. S\u00e5 har det dabbet litt av.", "Lar du deg fascinere av dette?", "- Det eneste jeg ble fascinert over ved Nokas-ranet er hvor dumme de var egentlig. Hvor idiotisk planlagt det var. Men selvf\u00f8lgelig, det har v\u00e6rt mange andre ran og brekk som det har v\u00e6rt kult \u00e5 v\u00e6re en del av.", "Hvordan kan du si at det hadde v\u00e6rt kult \u00e5 v\u00e6re en del av et stort brekk?", "- Det blir som med alt annet. Hvis du er fotballspiller s\u00e5 vil du gjerne bli proff.", "Men en fotballspiller bryter ikke loven?", "- Nei, men jeg vil bli best til det jeg driver med. Jeg vil ikke gj\u00f8re det halvveis.", "Hvilke tanker har du rundt det at andre kan bli skadet av dine handlinger? Er det en pris du er villig til \u00e5 betale for \u00e5 oppn\u00e5 det du \u00f8nsker?", "- Ikke hvis jeg er n\u00f8dt til \u00e5 drepe et menneske, nei. Da har jeg funnet en annen plan eller der jeg ikke trengte \u00e5 rane noen. Det beste tyveriet er n\u00e5r de ikke merker at du har v\u00e6rt der engang. De bare kommer inn og ser at alt er borte.", "Er det dr\u00f8mmen din \u00e5 kunne leve av tyveriene?", "- Dr\u00f8mmen min er \u00e5 f\u00e5 til et skikkelig kupp og ha penger til \u00e5 kunne leve godt resten av livet. Alle vil ha penger, alle vil ha rikdom. Jeg vil jo egentlig det samme som resten av oss, men velger andre veier for \u00e5 f\u00e5 det.", "Hvordan kan du forsvare \u00e5 leve av det?", "- Det er kanskje kynisk, men det er for pengene jeg gj\u00f8r dette. Det er bare \u00e9n grunn.", "Hvilken oppf\u00f8lging f\u00e5r du i dag?", "N\u00e5 er jeg inne i oppf\u00f8lgingsteam, der du f\u00e5r oppf\u00f8lging fra kommunen og enkeltpersoner som du selv velger. Det er veldig bra, og det legges til rette for at individet skal f\u00f8lges opp. Oppf\u00f8lgingssystemet i Norge er veldig bra.", "Du sier at du f\u00e5r bra oppf\u00f8lging, men hva er vitsen om du ikke tenker \u00e5 slutte og stjele?", "- Ja, det har jeg spurt meg selv om ogs\u00e5. Jeg pr\u00f8ver bare \u00e5 f\u00e5 lavest mulig straff. Men hvis de mener det hjelper, s\u00e5 f\u00e5r de bare pr\u00f8ve. Jeg vet at jeg ikke kan drive p\u00e5 med kriminalitet hele livet.", "Du har sett videoene i forbindelse med serien \u00ab Tyveri i Tr\u00f8ndelag p\u00e5 adressa.no \u00bb . Hva tenker du om det du har sett?", "- Det f\u00f8rste jeg tenkte da jeg s\u00e5 videoen med han fra Rema 1000 , var \u00abikke stjel p\u00e5 Rema 1000 p\u00e5 Torvet\u00bb. De har veldig gode sikkerhetsrutiner og alltid noen som sitter og ser p\u00e5 overv\u00e5kingskameraene. Men samtidig s\u00e5 er dette gjengangere og ofte narkomane, s\u00e5 de tenker ikke s\u00e5 langt.", "- Da jeg s\u00e5 videoen av han som stjal anlegget , ble jeg ganske imponert. Han gjorde det ganske raskt og dekket til ansiktet sitt for overv\u00e5kingskameraet, gikk inn, ut og ingen ble skadet. Han fikk det han ville ha.", "Men kunne det v\u00e6rt deg p\u00e5 en av videoene?", "- Ja, det kunne ha v\u00e6rt meg.", "Det er ikke lenge f\u00f8r du kanskje m\u00e5 sone for lignede forhold?", "- Jeg har ikke tenkt p\u00e5 det, men hvis jeg blir d\u00f8mt til sone i fengsel, s\u00e5 tror jeg at stikker av og ikke kommer tilbake hit mer. Kanskje \u00abfake\u00bb min egen d\u00f8d eller noe s\u00e5nt?", "Hvilke tanker har du om det \u00e5 havne i fengsel?", "- Det er ikke en plass for unge kriminelle. 18-\u00e5ringer b\u00f8r ikke sitte i fengsel med hardbarka kriminelle. Yngre gutter ser jo opp til eldre menn, ogs\u00e5 i fengselet.", "Hva tenker du om deg selv ti \u00e5r fram i tid?", "- Eier et par nattklubber og kj\u00f8rer Porsche. Smal dress, \u00e5pen skjorte og litt \u00abtan\u00bb da. Jeg tror ikke jeg har unger og familie da. Men kanskje om tyve \u00e5r, da er jeg mer der, tror jeg.", "Turid Rendum, ungdomskoordinator ved Konfliktr\u00e5det S\u00f8r-Tr\u00f8ndelag, sier at \u00abDaniels\u00bb historie ikke er unik. De ungdommene som omfattes av oppf\u00f8lgingsteamet har ofte beg\u00e5tt grov kriminalitet.", "- Noen har beg\u00e5tt ran, andre vold- og narkotikakriminalitet. Det er ikke naskerne og de f\u00f8rstegangskriminelle vi skal ta oss av, sier Rendum.", "I dag er det sju ungdommer som er omfattet av oppf\u00f8lgingsteamet i Trondheim kommune. Alle er gutter i alderen 15-17 \u00e5r. Siden ordningen ble opprettet i 2006 har 150 jenter og gutter v\u00e6rt innom.", "- V\u00e5rt inntrykk er at det g\u00e5r utrolig bra med de aller fleste. Men vi har ikke lyktes i alle saker. Vi m\u00f8ter noen f\u00e5 ganger ungdommer som ikke er motiverte. Det h\u00f8res sikkert litt brutalt ut, men da er det nesten bare \u00e5 vente p\u00e5 at de kommer \u00e9n gang til, sier ungdomskoordinator Turid Rendum i Trondheim kommune.", "LES OGS\u00c5: N\u00e5 skal tyverier prioriteres", "LES OGS\u00c5: Her skjer tyveriene", "LES OGS\u00c5: - Det er ikke kult \u00e5 stjele"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "a21b5da8f4d19e021f223c550e017426dd209b9691bce3281f28921542a15d1e"}, {"field": "createtime", "value": "2014-07-28T23:06:54.134Z"}, {"field": "description", "value": "17-\u00e5ringen bor i Trondheim og stjeler fire-fem ganger i uka."}, {"field": "dominantimage", "value": "http://www.adressa.no/incoming/article2132437.ece5/ALTERNATES/w980-default/daniel%2016-7_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ec1219270ca6c1405101c1ba662ba433357a6c2.jpg?5987d3e8"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmer om det store brekket -adressa.no", "Begynte med brusflasker", "Ser p\u00e5 tyverier som jobb", "Selger til foreldre", "Tatt flere ganger", "Dr\u00f8mmer om stort brekk", "Drives av jakten p\u00e5 penger", "F\u00e5r oppf\u00f8lging", "Vil r\u00f8mme om han m\u00e5 i fengsel", "Vil ikke i fengsel", "Ikke alle motiverte"]}, {"field": "id", "value": "7ec1219270ca6c1405101c1ba662ba433357a6c2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["trondheim kommune", "tenke", "stjal"]}, {"field": "kw-entity", "value": ["porsche", "canada goose", "konfliktr\u00e5det s\u00f8r-tr\u00f8ndelag", "ungdomsenheten", "midtbyen", "tyveri", "torvet", "coca cola", "nokas", "rema 1000"]}, {"field": "kw-location", "value": ["daniel", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["ola nordmann", "turid rendum"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article2132437.ece5/ALTERNATES/w980-default/daniel%2016-7_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmer om det store brekket"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1771925.ece"}, {"field": "pageclass", "value": ["article"]}, {"field": "publishtime", "value": "2012-02-13T11:06:31.000Z"}, {"field": "recs-articleid", "value": "3168447"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2012-02-13T11:06:31.000Z"}, {"field": "recs-rawtitle", "value": "Dr\u00f8mmer om det store brekket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "17-\u00e5ringen bor i Trondheim og stjeler fire-fem ganger i uka."}, {"field": "thumbnail", "value": "http://content-thumbnail.cxpublic.com/content/thumbnail200x150/7ec1219270ca6c1405101c1ba662ba433357a6c2.jpg?5987d3e8"}, {"field": "thumbnailfullheightdimensions", "value": "200x2660"}, {"field": "timestamp", "value": "2017-08-07T02:43:52.000Z"}, {"field": "title", "value": "Dr\u00f8mmer om det store brekket"}, {"field": "url", "value": "http://www.adressa.no/nyheter/trondheim/article1771925.ece"}, {"field": "urlhash", "value": "7ec1219270ca6c1405101c1ba662ba433357a6c2"}], "score": 0.48463413, "siteId": "9222270286501375973", "id": "7ec1219270ca6c1405101c1ba662ba433357a6c2"}

