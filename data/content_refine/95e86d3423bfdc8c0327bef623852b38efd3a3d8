{"fields": [{"field": "modifiedtime", "type": "time", "value": "2013-02-26T08:02:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ellen alm", "f\u00f8rstebibliotekar", "ntnu eva sauvage spesialbibliotekar", "ntnu"]}, {"field": "body", "value": ["Saken oppdateres.", "I forbindelse med Stemmerettsjubileet 2013 presenterer NTNU Universitetsbiblioteket en hittil ukjent privat brevsamling etter Qvam.", "Fredrikke Marie Qvam (1843-1938) var den store administratoren bak kvinneorganisasjonene rundt \u00e5rhundreskiftet 1900.", "Hun vokste opp i et intellektuelt milj\u00f8 p\u00e5 g\u00e5rden By ved Steinkjer. Datteren Louise beskriver morens oppvekst slik: Oppdragelsen gik dog ikke blot ut paa at udvikle inteligensen, men ogs\u00e5 legemet. ...b\u00f8rn skulle h\u00e6rdes. Ud i alskens veir, paa ski, paa kj\u00e6lke, paa sk\u00f8iter (...) og paa en tid, da dette ansaaedes stridende mod alle begreber over kvindelighed, ble d\u00f8trene skibbede ud i snekavet med ski paa benene for at staa i susende rend nedover bratteste lia... (Brev 23.09.1902).", "Da Fredrikke var 14, kom Ole Anton Qvam (fra Molde) som husl\u00e6rer til By. Han var ni \u00e5r eldre enn Fredrikke, men aldersforskjellen til tross, utviklet det seg snart en hemmelig romanse mellom dem. I f\u00f8rste del av brevsamlingen finner vi flere hemmelige kj\u00e6rlighetsbrev, Fredrikke skriver: Da jeg fik se dig paa Bakken, syntes jeg du var saa nydelig, at jeg neppe kunde udholde at sitte i Vognen. O \u0301hvor inderligt jeg \u00f8nskede at tage dig om Halsen og kysse dig (21.04.1859).", "Til slutt fikk de da ogs\u00e5 hverandre, forlovet i 1863 og gift i 1865. Fredrikke var da 22 og han ferdigstudert jurist med jobb som dommerfullmektig p\u00e5 Levanger. G\u00e5rden Gj\u00e6vran kj\u00f8pte Ole Anton i 1863, p\u00e5 den tid var det n\u00f8dvendig \u00e5 ha eiendom for \u00e5 f\u00e5 stemmerett og kunne delta i politikk. Han engasjerte seg lokalpolitisk og ble raskt ordf\u00f8rer, og stortingsmann for partiet Venstre i 1874. 1902-03 var han norsk statsminister i Sverige. Fredrikke ble igjen p\u00e5 Gj\u00e6vran med ansvar for barna og drift av storg\u00e5rden. Det var ikke lett: Jeg lever hver dag i den d\u00f8deligste angst for ikke at kunne klare det med det ekonomiske trods mit iherdigste arbeide for at faa noeget udaf driften ...(31. 03.1884)", "Det er mens Ole Anton pleier sin politiske karriere i Kristiania og Sverige at brevsamlingen \u00f8ker i volum. Paret m\u00e5 ha skrevet i gjennomsnitt minst tre brev til hverandre i uken, og det er her leseren f\u00e5r en unik innsikt i det rikspolitiske hendelsesforl\u00f8p som mannen forteller om. Fredrikke p\u00e5 sin side kommenterer med krass penn det som er p\u00e5 den politiske dagsorden. Det er sagt at Fredrikke var en bedre politisk strateg enn ektemannen. I mange brev gir hun r\u00e5d for hvordan Ole Anton skal g\u00e5 fram. Hun gir klare meldinger dersom hun mener han har gjort eller sagt noe upassende: Du er virkelig i den grad forunderlig og barnaktig at jeg kan ergre mig syk over det (28.01.1884).", "Fredrikke mislikte \u00e5 st\u00e5 p\u00e5 sidelinjen mens mannen var i sentrum for de politiske begivenhetene. I flere brev forbanner hun de begrensninger samfunnet satte for kvinners utfoldelse i det offentlige liv: jeg har saadan uro i mig...Tankerne er hele tiden i Kristiania Arbeidersamfund for der havde jeg lyst til at v\u00e6re i dag... jeg vilde s\u00e5 gjerne m\u00f8dt dernede som udsending...For en stund komme bort fra alle fortvilede tanker tanker og f\u00f8lelser af den forbandelse der ligger over ulykkelige kvinder der ikke kan finde seg i det bestaaende (21.04.1884). Om hjemmets sysler sier hun: D\u00f8mt til at rode i Kjedeligheden fra Morgen til Aften (19.04.1875).", "Ekteparet Qvam mistet fire av fem barn i sykdom. Fredrikke pleide barna alene p\u00e5 Gj\u00e6vran og under lange opphold p\u00e5 sanatorier. Det fantes ingen virksom medisin, behandling eller sikre diagnoser overfor \u00abfeber- og lungeinfeksjoner\u00bb som herjet. Fredrikke skriver om barnas tilbakevendende sykdom. Forsiktig optimisme r\u00e5der ved till\u00f8p til bedring, og den bunnl\u00f8se bekymring n\u00e5r sykdommen forverres. P\u00e5 \u00e5tte m\u00e5neder opplever hun at den fem\u00e5rige datteren Marie \u00abTuppa\u00bb d\u00f8r, og hun mister sin nyf\u00f8dte: Du siger vi ikke skal s\u00f8rge over den lille Gut vi har mistet og du har visseligen ret, men jeg kan ikke altid slaa det fra mig (...) jeg t\u00e6nker mig ham siddende [i himmelen] hos den kj\u00e6re Tuppa, som et bitte lille Dukkebarn (10.03.1879). Ti \u00e5r senere d\u00f8r s\u00f8nnen David av tuberkulose, 12 \u00e5r gammel. Fredrikke skriver til mannen fra Modum bad under et opphold der for s\u00f8nnen Olaf: Det er rimeligt at du finder Hjemmet tomt og \u00f8de \u2013 kun Minderne tilbage. Saaledes har jeg f\u00f8lt det lige siden David d\u00f8de. Det har v\u00e6ret for mig, som alt var forbi, alt borte! Al gl\u00e6de \u2013 al lykke i livet er mig r\u00f8vet(11.08.1890). Olaf d\u00f8de tre \u00e5r senere. Maktesl\u00f8sheten ved barnas sykdom var en stor motivasjon for Fredrikkes engasjement i sanitetsarbeidet.", "Fra 1881 bodde familien periodevis i Kristiania. Der \u00e5pnet det seg nye muligheter for Fredrikkes politiske engasjement, gjennom mannens etablerte kontaktnett. Derav navnet Korridorenes dronning. Hun ble raskt del av det voksende kvinnesaksmilj\u00f8et i hovedstaden, og foreningsarbeidet er det sentrale tema videre i brevarkivet. Hun ledet Norsk Kvinnesaksforening (1884), Norske Kvinners Sanitetsforening (1896), Landskvinnestemmerettsforeningen (1898) og Norske kvinders nasjonalr\u00e5d (1904). Hun \u00f8nsket at kvinnene m\u00e5tte inkluderes i avstemningen om Norges uavhengighet i 1905. Da dette ikke ble tatt til f\u00f8lge, aktiviserte hun foreningene til en formidabel underskriftsaksjon. Aksjonen var et stort skritt i kampen for kvinners stemmerett.", "Se brevene i Arkivportalen.no, s\u00f8k: Fredrikke Marie Qvam, privat korrespondanse, Gj\u00e6vran g\u00e5rd."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "f2d0a5b5b82ad3417324591f15d569a987d23fbd1e0325fa0b856faff5aa5f62"}, {"field": "createtime", "value": "2017-02-01T18:18:16.000Z"}, {"field": "description", "value": "Stemmerettskomiteen nedsatt av Barne-, likestillings- og inkluderingsdepartementet, har erkl\u00e6rt Fredrikke Marie Qvam til \u00e5 v\u00e6re en av de fire historiske store i kampen for kvinners likestilling."}, {"field": "dominantimage", "value": "http://www.adressa.no/incoming/article7164421.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/95e86d3423bfdc8c0327bef623852b38efd3a3d8.jpg?598b17b6"}, {"field": "dominantthumbnaildimensions", "value": "300x169"}, {"field": "heading", "value": "Fredrikke \u2013 en av de fire store! -adressa.no"}, {"field": "id", "value": "95e86d3423bfdc8c0327bef623852b38efd3a3d8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-concept", "value": ["paa", "dig", "kvinners", "barn", "mannen", "politisk", "mig", "brev"]}, {"field": "kw-entity", "value": ["stemmerettsjubileet 2013", "minderne", "fredrikke marie qvam", "gut", "kristiania arbeidersamfund", "bakken", "venstre", "norske kvinners sanitetsforening", "morgen", "barne", "tuppa", "kjedeligheden", "david", "hjemmet", "aften", "vognen", "norges", "qvam", "gj\u00e6vran", "halsen", "landskvinnestemmerettsforeningen", "arkivportalen", "brev", "universitetsbiblioteket", "olaf", "louise", "korridorenes", "norsk kvinnesaksforening", "kristiania og sverige", "dukkebarn"]}, {"field": "kw-location", "value": ["levanger", "modum", "sverige", "steinkjer", "molde"]}, {"field": "kw-pageclass", "value": "article"}, {"field": "kw-person", "value": ["ole anton", "ole anton qvam"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7164421.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fredrikke \u2013 en av de fire store!"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7164369.ece"}, {"field": "pageclass", "value": ["article"]}, {"field": "publishtime", "value": "2013-03-02T04:00:32.000Z"}, {"field": "recs-articleid", "value": "7164369"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-03-02T04:00:32.000Z"}, {"field": "recs-rawtitle", "value": "Fredrikke \u2013 en av de fire store! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Stemmerettskomiteen nedsatt av Barne-, likestillings- og inkluderingsdepartementet, har erkl\u00e6rt Fredrikke Marie Qvam til \u00e5 v\u00e6re en av de fire historiske store i kampen for kvinners likestilling."}, {"field": "thumbnail", "value": "http://content-thumbnail.cxpublic.com/content/thumbnail200x150/95e86d3423bfdc8c0327bef623852b38efd3a3d8.jpg?598b17b6"}, {"field": "thumbnailfullheightdimensions", "value": "200x1391"}, {"field": "timestamp", "value": "2017-08-09T14:09:58.000Z"}, {"field": "title", "value": "Fredrikke \u2013 en av de fire store!"}, {"field": "url", "value": "http://www.adressa.no/meninger/kronikker/article7164369.ece"}, {"field": "urlhash", "value": "95e86d3423bfdc8c0327bef623852b38efd3a3d8"}], "score": 1.0976158, "siteId": "9222270286501375973", "id": "95e86d3423bfdc8c0327bef623852b38efd3a3d8"}

