{"fields": [{"field": "modifiedtime", "type": "time", "value": "2012-04-17T18:23:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "harry tiller"}, {"field": "body", "value": ["Saken oppdateres.", "Karin Hokstad Wider\u00f8e er administrerende direkt\u00f8r i Gr\u00f8set, og fra sitt kontor i Trondheim leder hun virksomheten fordelt p\u00e5 kontorer i Trondheim, Kirken\u00e6r og Oslo. For 15 \u00e5r siden ville bedriften, som designer og trykker magasiner, tidsskrift og b\u00f8ker, gj\u00f8re en innsats for et bedre milj\u00f8 og klima.", "For 10 \u00e5r siden ble de landets f\u00f8rste svanemerkede arktrykkeri, de ble landets f\u00f8rste trykkeri som var ISO14001-sertifisert og er eneste trykkeri i Norge som er EMAS-registrert (Eco-Management and Audit Scheme). Det er en EU-sertifisering som betyr at bedriften b\u00e5de overholder og g\u00e5r lengre i sitt milj\u00f8arbeid enn det som er lovfestede milj\u00f8krav.", "\u2013 Det krever litt arbeid, men en f\u00e5r s\u00e5 mye igjen. Bedre samvittighet, bedre arbeidsmilj\u00f8 og bedre milj\u00f8. Vi er en liten bedrift, s\u00e5 v\u00e5rt bidrag isolert sett teller ikke s\u00e5 mye. Men noen m\u00e5 g\u00e5 foran og vise vei. Ogs\u00e5 tjener vi mer penger p\u00e5 \u00e5 tenke slik vi gj\u00f8r, sier Hokstad Wider\u00f8e.", "Gr\u00f8set har utarbeidet et eget milj\u00f8regnskap, og i 2006 viste dette at bedriften tjente 1,5 millioner kroner p\u00e5 sin gr\u00f8nne profil.", "I 2007 gikk regnskapet med 1,2 millioner i overskudd. Mindre utgifter til energi, et lavere ressursforbruk, \u00f8kt satsing p\u00e5 telefonm\u00f8ter, bedre produksjonsflyt og mindre papir som g\u00e5r bort i produksjonen av trykksaker, er noen av tiltakene som sl\u00e5r positivt ut p\u00e5 bunnlinja og for milj\u00f8et.", "\u2013 Ved trykkeriet oppdaget vi at det kom en bil med papir og kj\u00f8rte tom tilbake. S\u00e5 kom en annen bil tom til oss, for \u00e5 kj\u00f8re de ferdige produktene ut til kunden. Slik kunne vi ikke ha det, s\u00e5 vi startet et eget transportfirma. Dermed f\u00e5r vi utnyttet kapasiteten begge veier, og det gir mindre utslipp. Har nabobedriftene behov for \u00e5 frakte noe til Oslo, s\u00e5 tar vi med det ogs\u00e5 p\u00e5 den samme turen, sier Hokstad Wider\u00f8e.", "I tillegg kj\u00f8per Gr\u00f8set FN-godkjente CO2-kvoter, som skaper milj\u00f8vennlig kraftproduksjon basert p\u00e5 biomasse i India. P\u00e5 den m\u00e5ten g\u00e5r klimaregnskapet i null.", "\u2013 Likevel er dette en bransje med stort forbruk av papir, s\u00e5 man kan si at det ville v\u00e6rt mer milj\u00f8vennlig \u00e5 heller satse p\u00e5 internettl\u00f8sninger og webdesign?", "\u2013 Ja, men tidsskrifter og magasiner er den beste m\u00e5ten \u00e5 formidle fagartikler p\u00e5 fortsatt. Det er typen av informasjon som avgj\u00f8r om det er nett eller papir som er mest egnet. Gr\u00f8set driver butikk og skal tjene penger. Derfor er det viktig for oss \u00e5 skape l\u00f8nnsomhet p\u00e5 en s\u00e5 god milj\u00f8messig m\u00e5te som mulig.", "Trykkeriet har arbeidet lenge og bevisst med \u00e5 effektivisere selve trykkeriproduksjonen, og f\u00e5 ned energibruk og bruk av kjemikalier i prosessen. Endring av rutiner og kvalitetskontroll har gitt lavere forbruk av vaskemidler og kjemikalier, og samtidig spart utgifter. Avfallsh\u00e5ndtering er en annen viktig del av prosjektet en gr\u00f8nnere bedrift. F\u00f8r omleggingen hadde Gr\u00f8set en \u00e5rlig utgift p\u00e5 over 100.000 kroner for levering av avfall. I dag har selskapet en gevinst p\u00e5 levering, fordi avfallet sorteres og rengj\u00f8res. Dermed oppn\u00e5r selskapet \u00e5 f\u00e5 betalt for \u00e5 levere avfall. Utgiftene til str\u00f8m er redusert hvert \u00e5r siden 1997.", "\u2013 Ved \u00e5 v\u00e6re bevisst p\u00e5 dette har vi halvert v\u00e5rt str\u00f8mforbruk p\u00e5 syv \u00e5r, sett i forhold til antall tonn papir inn i bedriften, sier Hokstad Wider\u00f8e.", "Hun opplever n\u00e5 at selskapets satsing p\u00e5 en gr\u00f8nn profil ikke bare sparer utgifter, men gir \u00f8kte inntekter. Ikke minst i form av nye kunder som gjerne vil velge et trykkeri som har en milj\u00f8vennlig profil.", "\u2013 Vi f\u00e5r stadig nye kunder som sier de har valgt oss fordi vi tenker som vi gj\u00f8r. Vi \u00f8nsker \u00e5 dele v\u00e5r kunnskap, og bidrar gjerne overfor egne kunder og andre med v\u00e5r erfaring. P\u00e5 den m\u00e5ten l\u00e6rer ogs\u00e5 vi noe nytt hele tiden. Vi trykker n\u00e5 bare med milj\u00f8sertifisert papir, og dersom en kunde ikke aksepterer det, s\u00e5 sier vi klart fra at da kan vi ikke hjelpe dem. Her p\u00e5 Gr\u00f8set tror vi det er viktig at alle som kan bidra til et bedre milj\u00f8 gj\u00f8r sitt, og holdningene man l\u00e6rer p\u00e5 jobb tar man med seg hjem ogs\u00e5. Dette er noe vi er stolte av, men vi skal bli enda bedre i \u00e5ret som kommer, sier Hokstad Wider\u00f8e.", "Ikke ett eneste nytt klesplagg skal kj\u00f8pes i 2008. P\u00e5 den m\u00e5ten vil de ansatte i Gr\u00f8set personlig bidra til lavere forbruk, og mindre utslipp.", "\u2013 Det kan bli t\u00f8ft n\u00e5 n\u00e5r v\u00e5rmotene kommer i butikken, men dette er vi innstilt p\u00e5 \u00e5 klare. Jeg skal vel ta en tur p\u00e5 Fretex snart, sier administrerende direkt\u00f8r i Gr\u00f8set, Karin Hokstad Wider\u00f8e.", "Det var p\u00e5 et personalseminar i januar i \u00e5r at ideen kom p\u00e5 banen.", "\u2013 Det kom et forslag om at de ansatte selv m\u00e5tte gj\u00f8re noe for milj\u00f8et ogs\u00e5, ikke bare bedriften. Jeg m\u00e5 innr\u00f8mme at jeg med det samme syntes ideen om at ingen av oss skulle kj\u00f8pe nye kl\u00e6r i 2008 var vill. Shopping-genet mitt er ganske godt utviklet, men alle var med. Dette skal vi klare, sier Hokstad Wider\u00f8e.", "If\u00f8lge organisasjonen Gr\u00f8nn Hverdag vil du bidra til utslipp av 500 kilo CO2 i l\u00f8pet av ett \u00e5r, dersom du kj\u00f8per to nye klesplagg i m\u00e5neden. Det tilsvarer like mye som en bil slipper ut p\u00e5 250 mil kj\u00f8ring. Beregningen er gjort ut fra at produksjonen av tekstilene slipper ut CO2.", "De ansatte i Gr\u00f8set har alle sammen skrevet under p\u00e5 et klimasertifikat, der det heter at det er lov \u00e5 kj\u00f8pe brukte kl\u00e6r, l\u00e5ne av hverandre og \u00e5 bytte klesplagg.", "\u2013 I tillegg har vi en bestemmelse om at det er lov \u00e5 kj\u00f8pe kl\u00e6r som handler om v\u00e5r egen sikkerhet. Har skiskoene g\u00e5tt i stykker og du skal p\u00e5 fjellet, s\u00e5 sier vi at det er ok \u00e5 skaffe nye."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "49c8cd848d09a79bc1b9f0287a00512edf981747b2386ce2e05601731cc4bfd1"}, {"field": "createtime", "value": "2017-01-25T19:45:02.000Z"}, {"field": "description", "value": "Den grafiske bedriften Gr\u00f8set tjener penger p\u00e5 \u00e5 produsere tidsskrifter og b\u00f8ker milj\u00f8vennlig."}, {"field": "dominantimage", "value": "http://www.adressa.no/incoming/article1239166.ece5/ALTERNATES/w980-default/groset"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/444bd1fb6560ae385652bdb5c3f248c1b61e1a74.jpg?597b17f2"}, {"field": "dominantthumbnaildimensions", "value": "300x169"}, {"field": "heading", "value": ["Tjente 1,2 mill. p\u00e5 milj\u00f8arbeid -adressa.no", "En helhetlig tanke", "Telefonm\u00f8ter", "CO2-n\u00f8ytrale", "Sortering gir penger", "Ingen skal kj\u00f8pe nye kl\u00e6r", "500 kilo CO2"]}, {"field": "id", "value": "444bd1fb6560ae385652bdb5c3f248c1b61e1a74"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["administrerende direkt\u00f8r", "lavere forbruk", "tjene penger", "gr\u00f8nn profil", "milj\u00f8", "papir", "tjene", "bedrift", "forbruk", "utgift", "kj\u00f8pe", "bidra", "spart utgifter", "trykkeri", "kl\u00e6r", "kunde"]}, {"field": "kw-entity", "value": ["audit scheme", "hokstad wider\u00f8e", "gr\u00f8nn hverdag", "kirken\u00e6r og oslo", "gr\u00f8set fn", "fretex", "eco-management and audit scheme"]}, {"field": "kw-location", "value": ["trondheim", "oslo", "india", "norge"]}, {"field": "kw-pageclass", "value": "article"}, {"field": "kw-person", "value": "karin hokstad wider\u00f8e"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1239166.ece5/ALTERNATES/w980-default/groset"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tjente 1,2 mill. p\u00e5 milj\u00f8arbeid"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article1050483.ece"}, {"field": "pageclass", "value": ["article"]}, {"field": "publishtime", "value": "2008-03-19T05:32:20.000Z"}, {"field": "recs-articleid", "value": "1674250"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2008-03-19T05:32:20.000Z"}, {"field": "recs-rawtitle", "value": "Tjente 1,2 mill. p\u00e5 milj\u00f8arbeid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Den grafiske bedriften Gr\u00f8set tjener penger p\u00e5 \u00e5 produsere tidsskrifter og b\u00f8ker milj\u00f8vennlig."}, {"field": "thumbnail", "value": "http://content-thumbnail.cxpublic.com/content/thumbnail200x150/444bd1fb6560ae385652bdb5c3f248c1b61e1a74.jpg?597b17f2"}, {"field": "thumbnailfullheightdimensions", "value": "200x1546"}, {"field": "timestamp", "value": "2017-07-28T10:54:42.000Z"}, {"field": "title", "value": "Tjente 1,2 mill. p\u00e5 milj\u00f8arbeid"}, {"field": "url", "value": "http://www.adressa.no/nyheter/okonomi/article1050483.ece"}, {"field": "urlhash", "value": "444bd1fb6560ae385652bdb5c3f248c1b61e1a74"}], "score": 0.7171534, "siteId": "9222270286501375973", "id": "444bd1fb6560ae385652bdb5c3f248c1b61e1a74"}

