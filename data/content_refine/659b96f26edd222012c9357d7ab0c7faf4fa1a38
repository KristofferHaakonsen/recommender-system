{"fields": [{"field": "modifiedtime", "type": "time", "value": "2016-03-16T11:09:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Oppvekst", "Barneoppdragelse", "Helse"]}, {"field": "author", "value": "christine gulbrandsen"}, {"field": "body", "value": ["Dette er f\u00f8rste del av serien \u00abSlik ungdommen ser det. Virkeligheten fortalt av de unge\u00bb (se faktaboks)", "\u2014 Det vanskeligste med \u00e5 v\u00e6re meg, er nok tankene mine. Og det ytre, alts\u00e5 kroppen min, konstaterer Kim Edvard Salonen.", "17-\u00e5ringen fra Kristiansand er f\u00f8dt i jentekropp. Men helt fra han var liten, har han f\u00f8lt seg som gutt. Og oppf\u00f8rt seg slik. N\u00e5 er han til behandling p\u00e5 Rikshospitalet for \u00e5 bli seg selv. For \u00e5 bli gutt fysisk. F\u00f8rst m\u00e5 han gjennom hormonbehandling i et \u00e5r, s\u00e5 mulige kj\u00f8nnsoperasjoner. Hvilke vet han enn\u00e5 ikke.", "Kim har forel\u00f8pig kvinnebryster, men de skjules ved hjelp av bryst-binder.", "Dette er en reportasjeserie som skal gi et bilde p\u00e5 hvordan det er \u00e5 v\u00e6re ung i dag. Om f\u00e5 ti\u00e5r er det dagens unge som skal forvalte og videref\u00f8re samfunnet. Serien har som m\u00e5l \u00e5 gj\u00f8re oss bedre kjent med dem, b\u00e5de for \u00e5 l\u00e6re mer om deres tanker og meninger, men ogs\u00e5 for \u00e5 forst\u00e5 hvordan det samfunnet dagens voksne forvalter, former den oppvoksende generasjon.", "Vi har valgt ut fire vesentlige og aktuelle tema, og belyser dem gjennom unge menneskers opplevelser og erfaringer. Temaene er: seksualitet, prestasjonspress, kj\u00f8nnsforskjeller og utenforskap.", "Vi har snakket med et tilfeldig, men bredt utvalg av barn og unge i alderen 13-26 \u00e5r om seksualitet, press og prestasjon, det \u00e5 v\u00e6re utenfor A4-normen og forskjellsbehandling mellom kj\u00f8nn.", "Av plasshensyn har vi ikke hatt mulighet til \u00e5 inkludere alle stemmene vi har h\u00f8rt.", "\u2014 N\u00e5r vi er p\u00e5 stranden og guttene g\u00e5r i bar overkropp, s\u00e5 sitter jeg der med kl\u00e6rne p\u00e5 og svetter. Da kan jeg f\u00e5 kommentarer som \u00ab\u00e5, det virker s\u00e5 varmt!\u00bb. Og det er det jo.", "Men Kim vil ikke ta av kl\u00e6rne, blottstille bryst-binderen. S\u00e5 han gleder seg til den dagen han kan g\u00e5 i bar overkropp. Og til han kan st\u00e5 og tisse.", "\u2014 Det er noe alle i min situasjon dr\u00f8mmer om.", "Kim har overraskende m\u00f8rk stemme. Etter hormonbehandlingen har den blitt slik. Heldigvis, if\u00f8lge Kim. F\u00f8r var den lyse jentestemmen en utfordring. Av og til tenkte han at han ikke m\u00e5tte snakke, for stemmen var s\u00e5 lys. Den var s\u00e5 feil og malplassert p\u00e5 ham, liksom.", "Men til tross for en vanskelig situasjon, er Kim p\u00e5 god vei. Han vet hvor han skal. Han har det greit, og opplever \u00e5 bli tatt p\u00e5 alvor av venner og familie.", "\u2014 Den verste tiden var i tiende klasse, f\u00f8r jeg bestemte meg for \u00e5 st\u00e5 frem. Men jeg torde bare ikke.", "Han skiftet navn i det skjulte. P\u00e5 bankkortet stod det Kim. Men det visste ikke vennene, de brukte det gamle jentenavnet Hanna.", "\u2014 Jeg gikk i guttete kl\u00e6r, hadde bryst-binder, og jeg sluttet til og med \u00e5 g\u00e5 p\u00e5 skolen en periode. Jeg var s\u00e5 redd for \u00e5 f\u00e5 kommentarer, selv om jeg aldri hadde f\u00e5tt det. Den indre redselen var vanskelig, beskriver han.", "Kim vet ikke helt n\u00e5r han merket at han var annerledes. I 7. klasse l\u00e6rte de om homofili p\u00e5 skolen, at en av ti var skeiv.", "\u2014 Jeg visste jeg likte jenter, men torde ikke si det. Og det f\u00f8ltes ikke helt riktig at jeg var lesbisk.", "Det var f\u00f8rst noen f\u00e5 \u00e5r senere, da han s\u00e5 p\u00e5 Paradise hotel p\u00e5 TV, at han forstod at det var transseksuell han var.", "Det viktigste for meg er at det stemmer innvendig n\u00e5, og det gj\u00f8r det meste. Jeg vet hvem jeg er. Kaisa Augusta Hansen Kurtsdottir (22)", "\u2014 Det er jo egentlig utrolig vittig, men det var da jeg l\u00e6rte om det. Jeg hadde ikke h\u00f8rt om transseksuelle f\u00f8r det kom en ny person i showet, som var f\u00f8dt gutt, men som var jente. Det var da jeg forstod at det faktisk var reelt at noen kunne v\u00e6re slik, forklarer Kim.", "Han begynte \u00e5 s\u00f8ke etter informasjon p\u00e5 nettet og gradvis ble alt mye tydeligere for ham. Kim bestemte seg for \u00e5 fortelle moren, og sammen opps\u00f8kte de fastlegen og Abup for \u00e5 f\u00e5 hjelp. Deretter bestemte han seg for \u00e5 fortelle klassen. Han ville v\u00e6re \u00e5pen p\u00e5 hvem han var.", "\u2014 Det var et stykke ut i 10. klasse. Jeg husker l\u00e6reren min sa: \u00abS\u00e5 bra, dette har jeg bare ventet p\u00e5\u00bb. Og det ble jeg s\u00e5 glad for. Det viste liksom at hun hadde sett meg og oppfattet meg som en gutt.", "Kim opplever at det har v\u00e6rt ganske lett \u00e5 st\u00e5 frem. At mange har sagt \u00abAh, det gir mening\u00bb. Kim forteller at han var litt engstelig for hva besteforeldrene ville si, og han var ikke til stede da de fikk vite det.", "\u2014 Men jeg fikk en melding fra bestefar like etter, og jeg oppfattet det som at han hadde respektert det. Han hadde til og med byttet Hanna med Kim i adresselisten sin. Da ble jeg utrolig glad. Jeg f\u00f8lte meg sett.", "Kaisa Augusta Hansen Kurtsdottir tar en slurk av kaffekoppen, svelger og utbryter:", "\u2014 Vi er over syv milliarder mennesker i verden. For meg er det innlysende at to kj\u00f8nnskategorier er ganske snevert.", "Hun kaller seg queer. Ikke bifil, det blir feil. Men queer, siden det er en slags paraplybetegnelse for ulikekj\u00f8nnsidentiteterutenfor tokj\u00f8nnsmodellen.22-\u00e5ringen mener kj\u00f8nnskategoriene m\u00e5 \u00e5pnes opp for \u00e5 gi folk st\u00f8rre pusterom. For mange, henne selv iberegnet, passer verken i den mannlige eller kvinnelige kj\u00f8nnskategorien.", "\u2014 Det frustrerer meg n\u00e5r folk sier \u00abkan man ikke bare v\u00e6re den man er\u00bb. For det er jo akkurat det jeg \u00f8nsker. Men det er umulig slik det er n\u00e5.", "Det er synd at samfunnet ikke er mer utvikletog opplystenn det er. Men det er ikke synd p\u00e5 oss fordi vi er trans. Kaisa Augusta Hansen Kurtsdottir", "Samtalen penses inn p\u00e5 kj\u00f8nnsskifte. Kaisa blir oppr\u00f8rt og sint i stemmen:", "\u2014 I dag er slik at man m\u00e5 kastreres for \u00e5 f\u00e5 skifte kj\u00f8nn juridisk. Du m\u00e5 enten fjerne livmor eller testikler.", "Skeiv er en m\u00e5te \u00e5 beskrive dem som faller utenfor heteronormen, og rommer blant annet homofile, lesbiske, bifile, transpersoner, panfile.LHBTIQ er en forkortelse og internasjonal fellesbetegnelse for lesbiske, homofile, bifile, transpersoner, intersexpersoner og queer-personer.Landsforeningen for lesbiske, homofile, bifile og transpersoner estimerer at en av 20 mennesker tilh\u00f8rer denne gruppen.Noen transseksuelle opplever \u00e5 v\u00e6re \u00abf\u00f8dt i feil kropp\u00bb hvor kj\u00f8nnsidentiteten ikke stemmer overens med kj\u00f8nnet vedkommende er blitt tildelt ved f\u00f8dsel.Hvert \u00e5r f\u00f8des det 10\u201312 barn som det er vanskelig \u00e5 bestemme kj\u00f8nnet p\u00e5, og blir kalt intersexbarn.Frem til 1972 var sex mellom menn straffbart i Norge. N\u00e5 er det full juridisk likestilling mellom homofile og heterofile. Homofile kan gifte seg og adoptere barn. Lesbiske par kan f\u00e5 assistert befruktning.Kilder: Skeiv Ungdom, Forskning.no, LHL, Aftenposten", "\u2014 For eksempel, er du f\u00f8dt kvinne, men identifiserer deg som mann, m\u00e5 du fjerne eggstokker for \u00e5 f\u00e5 etablert i passet og personnummeret at du er mann. Hvis ikke f\u00e5r du ikke endre kj\u00f8nnet juridisk.Hun beskriver lovverket som et fors\u00f8k fra myndighetenetil \u00e5 gj\u00f8re ting mer oversiktlig - slik at alle skal passe i en av de to kj\u00f8nnskategoriene", "\u2014 For Gud forby at vi har menn som blir gravide, fleiper hun ironisk. Men hun blir fort alvorlig igjen.", "- Er det synd p\u00e5 transpersoner i dagens samfunn?", "\u2014 Nei. Men det er synd at noen av oss opplever \u00e5 ikke ha r\u00e5derett over egen kropp. Synd at transfremdeles er assosiert med en mental lidelse. Og det er synd at samfunnet ikke er mer utvikletog opplystenn det er. Men det er ikke synd p\u00e5 oss fordi vi er trans.", "- At man ikke spiser middag sammen regnes som omsorgssvikt:", "For Kaisa var det lite problematisk \u00e5 komme ut av skapet. Hun har v\u00e6rt heldig, ja, privilegert, sier hun.", "\u2014 \u00c5penheten familien har vist meg er et eksempel p\u00e5 hvor uproblematisk det kan v\u00e6re. Jeg har aldri blitt m\u00f8tt med skepsis og det har ikke v\u00e6rt et tema om hvem jegelsker.En gang fortalte moren at hun var blitt spurt om det var vanskelig at Kaisa var sammen med ei jente.", "\u2014 Mamma svarte \u00abNei, s\u00e5 lenge de er greie, spiller det ikke noen rolle hva de har mellom beina!\u00bbDet synes jeg er fantastisk bra svar, sier Kaisa.", "Men hun opplever ikke bare forst\u00e5else og aksept. Av og til blir hun overgitt over uvitenhet og mangel p\u00e5 forst\u00e5else. Som kommentarene om at det ikke er noe galt med utseendet hennes, at hun er pen nok til \u00e5 m\u00f8te en flott mann.", "\u2014 Men det handler jo ikke om at jeg ikke finner meg en mann, at jeg tar til takke med damer fordi det er nest best.", "Kaisa ler litt. S\u00e5 forteller hun at det var som 17-\u00e5ring at hun for f\u00f8rste gang ble forelsket i ei jente. Siden da har hun hatt b\u00e5de gutte- og jentekj\u00e6rester, og hun har ei 4-\u00e5rig datter fra et av forholdene.", "\u2014 Jeg var sammen med pappaen tildatteren min tidligere, men n\u00e5som jeg er sammen med Inger Linn, sp\u00f8r mange hvordan vi klarte \u00e5 f\u00e5 henne. Det tror jeg nok ikke et heterofilt par med barnblir spurt om, sier hun og smiler litt.", "Hun skj\u00f8nner jo at folk lurer. Og det at de sp\u00f8r, er egentlig ikke problematisk. For aksept og respekt g\u00e5r h\u00e5nd i h\u00e5nd med kunnskap, mener hun. Likevel hender det at hun blir lei av \u00e5 forklare hvem hun er. Det kommer an p\u00e5 settingen om hun gidder. Hvis hun m\u00f8ter mennesker som ikke forst\u00e5r eller ikke h\u00f8rer etter, lar hun v\u00e6re \u00e5 forklare.", "\u2014 Det viktigste for meg er at det stemmer innvendig n\u00e5, og det gj\u00f8r det meste. Jeg vet hvem jeg er.", "Men det Kaisa opplever kan v\u00e6re vanskelig, er usikkerheten hun tidvis kjenner p\u00e5 inni i seg. Og den er knyttet rollen som queer mor.", "\u2014 Av og til, p\u00e5 de dagene jeg ser meg selv utenfra, kan det vokse en frykt for at jeg utsetter datteren min for en belastning ved \u00e5 v\u00e6re den jeg er.", "\u00d8ynene er blanke, en t\u00e5re triller over kinnet mens hun utdyper redselen.", "Slik mener Kaisa Augusta Hansen Kurtsdottir, Kim Edvard Salonen og Odd Thomassen det er \u00e5 v\u00e6re skeiv i dag:", "M\u00f8ter i stor grad forst\u00e5else og akseps fra personer man stoler p\u00e5.Folk tror man er hetero f\u00f8r det motsatte er bevist. Man blir liksom aldri ferdig med \u00e5 komme ut.Det er behov for flere enn to kj\u00f8nnskategorier. Ikke alle passer inn i kategoriene mann eller kvinne.Altfor vanskelig \u00e5 bytte kj\u00f8nn juridisk. Hvorfor m\u00e5 man tvangssteriliseres?Transpersoner er ikke mentalt forvirret!Skolen m\u00e5 fornye seksualundervisningen. Det vil \u00f8ke folks forst\u00e5else for det som ligger utenfor det heteronormative.Mangel p\u00e5 kunnskap f\u00f8rer til fordommer. Derfor m\u00e5 kunnskapen om skeiv og trans spres bedre.", "\u2014 Jeg frykter at normene jeg utfordrer ved \u00e5 v\u00e6re \u00e6rlig mot meg selv, skal m\u00f8te datteren min i d\u00f8ren.", "Men samtidig lar hun ikke frykten ta over. For hun er sikker p\u00e5 at foreldre flest kjenner p\u00e5 en form for usikkerhet eller d\u00e5rlig samvittighet. At det kanskje b\u00e5de er sunt og naturlig.", "\u2014 Alle \u00f8nsker jo det beste for barna sine. Og man reflekterer over jobben man gj\u00f8r, for \u00e5 gj\u00f8re den s\u00e5 godt som mulig.", "Det Kaisa gj\u00f8r n\u00e5r usikkerheten sniker seg innp\u00e5, er \u00e5 berolige seg selv med at det barn trenger, er \u00e5 f\u00f8le kj\u00e6rlighet, stabilitet, trygghet og at man er til stede for dem. Det vet hun at hun gir datteren.", "Forskning:", "Odd Thomassen (19) er homofil, men han bruker bare betegnelsen skeiv. Det er liksom \u00e5pnere, litt mindre satt i b\u00e5s. Odd m\u00f8ter sjelden fordommer for den han er. Det vil si, han legger i hvert fall ikke merke til det.", "\u2014 Jeg er en sterk person, og da skal det kanskje litt mer til for \u00e5 vise fordommer mot meg.", "Odd virker trygg p\u00e5 seg selv. Han vet hvem han er. Den h\u00f8ye, slanke 19-\u00e5ringen har farget h\u00e5ret sterkt oransjer\u00f8dt. Han skiller seg ut i mengden.", "Det Odd har oppdaget ved \u00e5 st\u00e5 utenfor den heterofile normen, og som irriterer han, er at folk implisitt tror at man er heterofil f\u00f8r det motsatte er bevist.", "\u2014 Og siden det er slik, blir man liksom aldri helt ferdig med \u00e5 komme ut, forklarer han.", "Selv kom han ut da han var 16. Det begynte med en SMS til moren.", "\u2014 Jeg vet ikke helt hvorfor jeg gjorde det p\u00e5 SMS, kanskje det f\u00f8ltes litt tryggere slik. At det ble litt avstand, liksom. Man h\u00f8rer jo skrekkhistorier, og selv om alt tilsier at det skal g\u00e5 fint, er det litt skummet.", "Moren fikk meldingen p\u00e5 et litt ubeleilig tidspunkt, hun var ute med Odds besteforeldrene. Derfor dr\u00f8yde svaret. Han ler litt mens han forteller.", "\u2014 Men da hun endelig svarte, sa hun bare \u00abJa, vi er glad i deg uansett.\u00bb Helt fra jeg var liten har hun alltid sagt at det ikke spiller noen om jeg er heterofil eller homofil.", "Da Odd fortalte kompisene, svarte en av dem momentant \u00abjeg visste det!\u00bb", "\u2014 Da jeg spurte hvordan han kunne vite det, hadde han ikke noe godt svar. Men det var jo litt morsomt. Kanskje han trodde det fordi jeg var litt feminin og ikke har hatt mange jentekj\u00e6rester. Jeg vet ikke.", "Selv om Odd m\u00f8ter f\u00e5 problem som skeiv, finnes det likevel en del utfordringer i dagens samfunn, mener han. Den st\u00f8rste er mangelen p\u00e5 kunnskap. For jo mindre kunnskap, jo flere fordommer, forklarer han ivrig. Han er s\u00e5 engasjert at han har tatt p\u00e5 seg vervet som leder av Skeiv Ungdom S\u00f8r.", "\u2014 Kunnskap er det viktigste kampmiddelet vi har, det kan endre folks syn p\u00e5 ting - det gj\u00f8r det vanskeligere for folk \u00e5 v\u00e6re i mot homofili.", "Odd mener at bedre seksualundervisning p\u00e5 skolen er et godt sted \u00e5 starte.", "\u2014 Dagens undervisning har to kjerneverdier; reprodusering og forebygging av kj\u00f8nnssykdommer. Det er idiotisk, fnyser han.", "\u2014 Homofili b\u00f8r ikke v\u00e6re egen kategori i undervisningen, langt unna det normale. Og l\u00e6reren b\u00f8r snakke inkluderende, og si noe s\u00e5nt som \u00abde av oss som er homofile eller lesbiske\u00bb og ikke \u00abde homofile og lesbiske\u00bb.", "Kim Edvard Salonen kunne selvsagt \u00f8nske han hadde blitt spart for utfordringen med \u00e5 v\u00e6re f\u00f8dt i feil kropp. Han tror alt hadde v\u00e6rt lettere da.", "Men likevel, etter at han byttet navn og ble \u00e5pen om situasjonen, har han f\u00e5tt en enklere hverdag. P\u00e5 skolen, for eksempel, har han egen garderobe i forbindelse med gymtimene.", "\u2014 Hadde jeg ikke det, ville jeg ikke visst hvor jeg skulle ha skiftet og dusjet, sier han.", "Selv om Kim er \u00e5pen om hvem han er, har han ikke for vane \u00e5 rope det ut. Han ser folk litt an f\u00f8r han forteller om seg selv. N\u00e5r han \u00e5pner seg opp, f\u00e5r han h\u00f8re mye forskjellige.", "\u2014 Ofte er det \u00ab\u00c5, s\u00e5 kult. S\u00e5 bra at du st\u00e5r frem\u00bb. Men andre ganger f\u00f8ler jeg folk har brukt det mot meg i situasjoner.", "- Hvordan da?", "\u2014 Jo, for eksempel, en gang da det ble en usaklig diskusjon om transseksualitet p\u00e5 nettet. Jeg skrev at personen skulle holde munn. Men da svarte han noe s\u00e5nt som \u00abSjekk i trusa di, di j\u00e6vla jente\u00bb. Det var veldig usaklig, sier han og fortsetter:", "\u2014 En annen gang fikk jeg en kommentar p\u00e5 bloggen min, hvor en anonym person hadde skrevet \u00abJ\u00e6vla trans\u00bb. Men da bare lo jeg, for jeg synes det var s\u00e5 feigt \u00e5 skrive noe s\u00e5nt anonymt. Feigt \u00e5 ikke t\u00f8rre \u00e5 st\u00e5 frem.", "Kim tror slike fordommer bunner i mangel p\u00e5 kunnskap. At n\u00e5r man kjenner personer i forskjellige situasjoner, s\u00e5 blir man gradvis mer \u00e5pen for den type situasjoner.", "\u2014 Slikt tenker jeg i forhold til folk jeg m\u00f8ter. Hvis de bare blir kjent med meg f\u00f8rst, s\u00e5 kan jeg fortelle om situasjonen min etterhvert. Da innbilder jeg meg at de har lettere for \u00e5 akseptere meg og den jeg er.", "Lyst til \u00e5 lese og fordype deg i tematikken seksualitet og ungdom? Da anbefaler vi disse:"]}, {"field": "category0", "value": "familieogoppvekst"}, {"field": "contenthash", "value": "f3cd266d4f44abec08b07d354dbb38879be65f29e631a2ee98f6d8ea24f1e3d0"}, {"field": "createtime", "value": "2017-03-02T06:01:44.000Z"}, {"field": "description", "value": "Kim Edvard Salonen (17) er f\u00f8dt gutt i jentekropp. N\u00e5 gleder han seg til dagen han kan g\u00e5 i bar overkropp."}, {"field": "heading", "value": ["- Tankene er verst. Og kroppen, selvsagt -adressa.no", "- Tro mot seg selv", "\u2014 Vi er ikke mentalt syke!", "\u2014 Du er pen nok til \u00e5 f\u00e5 en mann!", "Kunnskap er kampmiddelet", "\u00abSjekk i trusa di\u00bb"]}, {"field": "id", "value": "659b96f26edd222012c9357d7ab0c7faf4fa1a38"}, {"field": "keyword", "value": ["Oppvekst", "Barneoppdragelse", "Helse"]}, {"field": "keywords", "value": "Oppvekst,Barneoppdragelse,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["jente", "lesbisk", "kj\u00f8nn juridisk", "syn", "dag", "f\u00f8dt", "mor", "barn", "forst\u00e5", "vanskelig", "gutt", "st\u00e5", "homofil", "opplever", "mann", "m\u00f8te", "bar overkropp", "kj\u00f8nn", "stemme", "ung", "kropp", "person", "skeiv", "\u00e5pen", "kunnskap", "situasjon"]}, {"field": "kw-entity", "value": ["abup", "aftenposten", "kaisa augusta hansen kurtsdottir", "nei", "forskning", "rikshospitalet", "gud", "sjekk", "skeiv ungdom s\u00f8r", "j\u00e6vla"]}, {"field": "kw-location", "value": ["paradise", "kristiansand", "norge", "hanna"]}, {"field": "kw-pageclass", "value": "article"}, {"field": "kw-person", "value": ["inger linn", "kim edvard salonen", "odd thomassen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/074a3522-f178-4d54-b126-5d0a850c7954?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Tankene er verst. Og kroppen, selvsagt"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/--Tankene-er-verst-Og-kroppen_-selvsagt-9279b.html"}, {"field": "pageclass", "value": ["article"]}, {"field": "publishtime", "value": "2016-03-16T10:53:13.000Z"}, {"field": "recs-articleid", "value": "9279"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-03-16T10:53:13.000Z"}, {"field": "recs-rawtitle", "value": "- Tankene er verst. Og kroppen, selvsagt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Kim Edvard Salonen (17) er f\u00f8dt gutt i jentekropp. N\u00e5 gleder han seg til dagen han kan g\u00e5 i bar overkropp."}, {"field": "thumbnail", "value": "http://content-thumbnail.cxpublic.com/content/thumbnail200x150/659b96f26edd222012c9357d7ab0c7faf4fa1a38.jpg?593d2bb8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-11T11:38:32.000Z"}, {"field": "title", "value": "- Tankene er verst. Og kroppen, selvsagt"}, {"field": "url", "value": "http://www.adressa.no/familieogoppvekst/--Tankene-er-verst-Og-kroppen_-selvsagt-9279b.html"}, {"field": "urlhash", "value": "659b96f26edd222012c9357d7ab0c7faf4fa1a38"}], "score": 0.34280562, "siteId": "9222270286501375973", "id": "659b96f26edd222012c9357d7ab0c7faf4fa1a38"}

