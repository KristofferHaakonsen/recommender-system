{"fields": [{"field": "modifiedtime", "type": "time", "value": "2013-05-18T09:45:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein arne s\u00e6ther", "samfunnsredakt\u00f8r"]}, {"field": "body", "value": ["Saken oppdateres.", "Jeg kryper ut av takluka i det m\u00f8rke pakkhusloftet og blir sl\u00e5tt av utsynet over hele byen og havna. Jeg ser ned p\u00e5 jernbanen og den nye gangbrua, kanalen og fjorden. Her oppe, ved selve innfallsporten til handels- og sj\u00f8fartsbyen Trondheim, er det lett \u00e5 fornemme historiens sus.", "Fjordgata 32, Antikvitetshuset Tordenskjold, er byens mest intakte brygge fra blomstringstiden i andre halvdel av 1800-tallet. B\u00e5de beliggenhet og innhold er perfekt for en publikumsrettet bruk av den unike brygga.", "Saltvann og pakkhus , handelsmenn og gr\u00fcndere var selve forutsetningen for at byen kunne vokse og bli til dagens Trondheim. Men de fysiske minnene har lenge v\u00e6rt overlatt til tilfeldigheter, branner og forfall. I dag har vi heller ikke \u00e9n eneste brygge som er tilgjengelig for publikum og som kan formidle denne viktige delen av byens historie.", "Jo da, mange er opptatt av bryggene. B\u00e5de politikere, vernemyndigheter, arkitekter, eiere og enkeltpersoner er klar over de unike verdiene og gj\u00f8r det de kan. Men \u00abdet store grepet\u00bb, de avgj\u00f8rende tiltakene \u2013 og pengene \u2013 mangler. Bryggerekkene langs Nidelva og Kanalen egner seg forel\u00f8pig best som kulisser i turistreklamen. Byer som Bergen og Stavanger har klart det Trondheim til n\u00e5 ikke har maktet.", "Kanskje kommer et vendepunkt med den strategiske kulturminneplanen som skal behandles i bystyret f\u00f8r sommeren. Her \u00f8nsker man \u00e5 vitalisere bryggemilj\u00f8ene i byen.", "Klatringen opp til taket av brygga i Fjordgata er egentlig siste etappe i en bryggevandring som startet noen timer tidligere, \u00f8verst i Kj\u00f8pmannsgata:", "En diger, falleferdig brygge, med villskudd av tr\u00e6r i tre meters h\u00f8yde kloss inntil porten, har lenge vakt min nysgjerrighet. Hva skjuler de skakke veggene?", "Kj\u00f8pmannsgata 13 eies av Francis Hay. Da jeg ringte for \u00e5 f\u00e5 noen til \u00e5 \u00e5pne hengel\u00e5sen, sa han at det ikke er enkelt \u00e5 sitte med en slik eiendom. Tungrodd byr\u00e5krati og regler hindrer istandsetting, mente han. N\u00e5 er han \u00e5pen for \u00e5 selge \u00abHuitfeldtbrygga\u00bb.", "Jeg g\u00e5r inn til m\u00f8rke t\u00f8mmervegger og digre, tomme rom med kraftig nedoverbakke mot elva. P\u00e5 veggen i f\u00f8rste etasje er en reklameplakat fra 1967 et av f\u00e5 spor fra nyere virksomhet. Jeg klatrer i spinkle h\u00f8nsestiger mellom etasjene og m\u00e5 b\u00f8ye hodet for ikke \u00e5 dunke i takbjelkene.", "Brygga er egentlig tre sammenbygde enheter. Den midterste delen er en av byens aller eldste brygger, oppf\u00f8rt rundt 1740. Her har tidligere eiere tatt seg til rette. Konstruksjonen mellom f\u00f8rste og andre etasje og mellom tredje og fjerde er delvis sk\u00e5ret bort. Takh\u00f8yden er formidabel, og rommet minner om en kirke. Fortidens \u00absynder\u00bb gir dermed et betydelig st\u00f8rre spillerom enn dagens vernemyndigheter ville ha godtatt.", "Slike muligheter kan byens befolkning snart se n\u00e6rmere p\u00e5. En gruppe arkitektstudenter har hatt som oppgave \u00e5 komme med spenstige forslag til ny virksomhet i nummer 13 og fire av de andre bryggene i Kj\u00f8pmannsgata. I begynnelsen av juni \u00e5pner utstillingen.", "Huitfeldtbrygga er ogs\u00e5 et mulig \u00abcase\u00bb for dem som planlegger et bygningsvernsenter i Trondheim. Det er gitt midler til et forprosjekt der fylkeskommunen, kommunen, Riksantikvaren, NTNU og Hist samarbeider. Nettopp bryggene egner seg til \u00e5 formidle kunnskap om h\u00e5ndverk og restaurering.", "Jeg vandrer videre nedover langs Kj\u00f8pmannsgatas nedre, brosteinlagte l\u00f8p. Mange av bryggene er bare i bruk p\u00e5 gateplan, noen st\u00e5r helt tomme, andre er restaurert eller totalt ombygd, med varierende hell.", "Nummer 37 skiller seg ut. Riksantikvaren har fremhevet denne brygga som et eksempel p\u00e5 en vellykket modernisering. Elisabeth Kahrs fra Bergersen Arkitekter sto bak ombyggingen.", "En kjapp telefon og s\u00e5 stiller hun p\u00e5 sparket som omviser.", "Vi starter i f\u00f8rste etasje, der Galleri SG holder til. Selv med bare to meter under taket har arkitekten, i samarbeid med gallerieier Sissel Gi\u00e6ver, f\u00e5tt til et flott utstillingslokale som \u00e5pner brygga for publikum.", "Vi g\u00e5r opp nybygde trappel\u00f8p i st\u00e5l, montert mellom overdimensjonerte trebjelker. Kahrs forteller at lave takh\u00f8yder, dype rom med begrenset tilgang p\u00e5 dagslys og ikke minst antikvariske hensyn, gj\u00f8r at det er krevende \u00e5 f\u00e5 til moderne lokaler i et gammelt pakkhus. Men nettopp derfor en spennende oppgave!", "Nesten spektakul\u00e6re er kontorlokalene i \u00f8verste etasje. Som i hele bygget er t\u00f8mmervegger og bjelkekonstruksjoner synlig. Her er ogs\u00e5 gulvet mellom de to \u00f8verste etasjene fjernet, og vi ser rett opp i bryggas originale taktro. Gjennomg\u00e5ende lys fra gata til elva er et viktig prinsipp som er gjennomf\u00f8rt i alle etasjene. Sammen med skillevegger i glass, bidrar det til at inntrykket er b\u00e5de lyst og luftig. Der det er n\u00f8dvendig med passasje under de langsg\u00e5ende, lave b\u00e6rebjelkene, er det lagt inn \u00abportaler\u00bb i st\u00e5l.", "Vel nede p\u00e5 gata igjen treffer vi utbygger \u00d8yvind Christensen. Han har selv kontor i brygga. Han forteller at restaureringen, som til slutt kostet rundt 25 millioner kroner, definitivt var et sjanseprosjekt. Utgangspunktet var tilsynelatende h\u00e5pl\u00f8st.", "Det er alts\u00e5 mulig. N\u00e5r en brygge m\u00f8ter folk med b\u00e5de penger og sans for kulturhistorien, og n\u00e5r arkitekt, byggmester, byggherre og byantikvar f\u00e5r til et fleksibelt samarbeid, kan resultatet bli som her.", "Men om det er aldri s\u00e5 bra gjort, den opprinnelige brygga ser vi bare omrisset og skjelettet av. Er det ogs\u00e5 mulig \u00e5 ta vare p\u00e5 en brygge med den autentiske \u00abinnmaten\u00bb i behold?", "For \u00e5 unders\u00f8ke dette, forlater jeg de gamle kj\u00f8pmennenes tilholdssted og setter kursen mot \u00aboppkomlingenes\u00bb gate. Det var i Fjordgata nye handelsmenn og firma etablerte seg etter at havna her ble mudret opp. H\u00f8ylytte protester fra grossererne i Kj\u00f8pmannsgata hjalp ikke, en ny tidsalder var begynt.", "Det er denne delen av byens historie eieren av Fjordgata 32, Roar Follestad, brenner for \u00e5 ta vare p\u00e5 og formidle. Han eier en brygge som forteller en ubrutt historie om n\u00e6ringsvirksomhet gjennom 150 \u00e5r. Brygga er ikke preget av forfall. Fundamentene er solide og takh\u00f8ydene ikke verst for et pakkhus.", "Follestad tar meg med p\u00e5 en guidet tur. Fra underetasjen der du kan se for deg karene i caps og overall som bukserer kullsekkene rett inn fra b\u00e5tene. Vi g\u00e5r i trapper der vi kjenner fordypningene etter tusenvis av tunge fottrinn. Vi ser flekker av bek p\u00e5 gulvet etter salmakerverkstedet. Intakte krittstreker p\u00e5 veggene. I \u00f8verste etasje mot sj\u00f8en er det digre, gamle vinsjehjulet s\u00e5 \u00e5 si klart til bruk. Mot gata, det som kan v\u00e6re byens f\u00f8rste elektriske vinsj, fra f\u00f8r 1910 \u2013 i daglig bruk!", "I mange \u00e5r har Follestad v\u00e6rt i dialog med museumsfolk med tanke p\u00e5 \u00e5 ta i bruk brygga som fiskeri- og sj\u00f8fartsmuseum. De har kalt brygga et historisk smykkeskrin, men s\u00e5 langt ser ideen om museum ut til \u00e5 v\u00e6re helt i det bl\u00e5. Hvor skal pengene hentes?", "Som historisk bevisst eier uten kapital, er Follestad i et fortvilt dilemma. Bruktforretningen har ingen fremtid. Han m\u00e5 finne nye eiere og nye bruksformer som brygga og byen fortjener. N\u00e5 er han p\u00e5lagt \u00e5 sprinkle for brannsikring, men h\u00e5per en slik betydelig investering kan vente til det er avklart hva bryggas fremtid blir.", "I motsetning til i Kj\u00f8pmannsgata, har kommunen gitt generell dispensasjon for boliger i bryggene i Fjordgata. Det \u00e5pner for l\u00f8sninger som ikke alltid er forenlig med bryggenes historiske verdier. I \u00abTordenskjoldbrygga\u00bb kan det kanskje forenes ved \u00e5 bygge boliger i de \u00f8verste etasjene.", "P\u00e5 et vis er bryggene sin egen verste fiende. Det som gj\u00f8r dem s\u00e5 unike, er samtidig det som gj\u00f8r det vanskelig \u00e5 tilpasse dem til dagens krav.", "I g\u00e5r var det n\u00f8yaktig seks \u00e5r siden den siste byggebrannen. Tre brygger i Fjordgata ble totalskadd. F\u00f8rst n\u00e5 er det klart for nybygg, moderne boliger med et bryggelignende skall. Brannene i Kj\u00f8pmannsgata i 1967 og 1983 utslettet de aller eldste bryggene vi hadde.", "Vi kan aldri gardere oss hundre prosent mot brannkatastrofer, men vi kan gj\u00f8re mye for \u00e5 forhindre en sakte katastrofe i form av forfall og vettl\u00f8s omforming av byens stolteste minnesmerker.", "Da m\u00e5 flere eiere gj\u00f8re som \u00d8yvind Christensen - og Roar Follestad. Men det er ikke nok. Fellesskapet m\u00e5 sikre enkeltbrygger i intakt stand og ikke minst ta ansvar for tydelige rammevilk\u00e5r.", "\u00c5 hevde at bevaring av byens brygger er et like akseptabelt form\u00e5l som for eksempel en 50-millioners rulleskil\u00f8ype i marka, er kanskje likevel \u00e5 ta for kraftig i?", "stein.arne.sether@adresseavisen.no"]}, {"field": "category0", "value": "meninger"}, {"field": "contenthash", "value": "591bb6297427d852fde547664a498ae9de4850803b4179d76b7c96bccda52f5e"}, {"field": "createtime", "value": "2017-05-02T01:53:52.000Z"}, {"field": "description", "value": "Bryggene er en like viktig del av Trondheims historie som Domkirken, og vi later som om vi ikke er klar over det. Men n\u00e5 er kanskje noe i ferd med \u00e5 skje."}, {"field": "dominantimage", "value": "http://www.adressa.no/meninger/article7574765.ece/ALTERNATES/w980-default/Bryggene%20m%C3%B8rkere%20versjon.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cecf2ed726ebf22e40d9c05cd09e4fe38373ea73.jpg?5993521c"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 tide \u00e5 ta ansvar for bryggene -adressa.no"}, {"field": "id", "value": "cecf2ed726ebf22e40d9c05cd09e4fe38373ea73"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "travel"}, {"field": "kw-concept", "value": ["aller eldste brygger", "brygga", "\u00f8verste etasje"]}, {"field": "kw-entity", "value": ["antikvitetshuset tordenskjold", "hist", "kj\u00f8pmannsgata", "fjordgata 32", "bergen og stavanger", "riksantikvaren", "bergersen arkitekter", "galleri sg", "tordenskjoldbrygga", "domkirken", "huitfeldtbrygga", "nidelva og kanalen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["francis hay", "sissel gi\u00e6ver", "elisabeth kahrs", "\u00f8yvind christensen", "roar follestad"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article7574765.ece/ALTERNATES/w980-default/Bryggene%20m%C3%B8rkere%20versjon.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 tide \u00e5 ta ansvar for bryggene"}, {"field": "og-type", "value": "article"}, {"field": "og-url", "value": "http://www.adressa.no/meninger/article7574771.ece"}, {"field": "pageclass", "value": ["article"]}, {"field": "publishtime", "value": "2013-05-18T04:00:00.000Z"}, {"field": "recs-articleid", "value": "7574771"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-05-18T04:00:00.000Z"}, {"field": "recs-rawtitle", "value": "P\u00e5 tide \u00e5 ta ansvar for bryggene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Bryggene er en like viktig del av Trondheims historie som Domkirken, og vi later som om vi ikke er klar over det. Men n\u00e5 er kanskje noe i ferd med \u00e5 skje."}, {"field": "thumbnail", "value": "http://content-thumbnail.cxpublic.com/content/thumbnail200x150/cecf2ed726ebf22e40d9c05cd09e4fe38373ea73.jpg?5993521c"}, {"field": "thumbnailfullheightdimensions", "value": "200x2147"}, {"field": "timestamp", "value": "2017-08-15T19:57:16.000Z"}, {"field": "title", "value": "P\u00e5 tide \u00e5 ta ansvar for bryggene"}, {"field": "url", "value": "http://www.adressa.no/meninger/article7574771.ece"}, {"field": "urlhash", "value": "cecf2ed726ebf22e40d9c05cd09e4fe38373ea73"}], "score": 0.83098894, "siteId": "9222270286501375973", "id": "cecf2ed726ebf22e40d9c05cd09e4fe38373ea73"}

