{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trening", "Trysil", "Skiskyting", "Ole Einar Bj\u00f8rndalen", "NRK"]}, {"field": "author", "value": "kurt. b.m. haugli"}, {"field": "body", "value": ["Saken oppdateres.", "HOCHFILZEN: \u00abL\u00e5g h\u00f8ger\u00bb, \u00abMidt i\u00bb, \u00abGrov bom\u00bb. Man h\u00f8rer p\u00e5 toneleiet hva Ola Lunde mener om det som presteres. Skepsisen over en skjev skyteserie, entusiasmen over en fem perfekt treff eller fortvilelsene over en grov bom formidles til de tusen hjem. Det er der skiskyting handler om kaffe p\u00e5 termoskanne og ulidelig spenning.", "N\u00e5r adventstiden n\u00e6rmer seg og det stunder til verdenscupstart i \u00d6stersund pakker Ola Lunde en bag med ullundert\u00f8y, luer, votter og r\u00f8de NRK-jakker. Kassen som s\u00f8rger for god utsikt p\u00e5 standplass gj\u00f8res klar og kikkerten pusses.", "F\u00f8dt: 6. mars 1957", "Fra: Trysil", "Bor: Trysil og hotell rundt om i Europa", "Sivil stand: Gift med Siv Br\u00e5ten Lunde", "Kjent som: Tidligere skiskytter (kjent for \u00e5 v\u00e6re best p\u00e5 skytebanen), skiskyttertrener for b\u00e5de landslaget og juniorlandslaget. Skytetrener for Ole Einar Bj\u00f8rndalen. Siden VM i Kollen i 2000 har han v\u00e6rt standplassekspert for NRK TV.", "Hobby: Elgjakt og trening", "Da vet kona Siv Br\u00e5ten Lunde at hun ikke kommer til \u00e5 se mannen sin p\u00e5 en stund. Han vil ha et par korte opphold hjemme i Trysil i l\u00f8pet av vinteren, men mest er han ute p\u00e5 tur sammen med hovedkommentator Andreas Stabrun Smith.", "\u2013 Jeg har n\u00e5 ei kone fortsatt. Hun har selv har drevet p\u00e5 med skiskyting og har s\u00f8lv fra VM i 1986. Hun forst\u00e5r det jeg holder p\u00e5 med, men det er ikke alltid like popul\u00e6rt, sier Ola Lunde.", "58-\u00e5ringen fra Trysil har v\u00e6rt stemmen fra standplass for NRK siden 2000. Under VM i Holmenkollen det \u00e5ret debuterte den tidligere landslagstreneren for skiskytterne som ekspert.", "Det var legendariske Kjell Kristian Rike som mente at mannen fra Trysil kunne v\u00e6re med p\u00e5 \u00e5 skape litt mer dynamikk i sendingene fra skiskyting.", "\u2013 Kjell Kristian hadde mange sterke meninger om b\u00e5de trening og skyting. Jeg hadde kjent ham nesten hele livet gjennom skytingen. Det var spennende og jeg slo til.", "Siden har han v\u00e6rt ankeret p\u00e5 midtbanen, for \u00e5 bruke en fotballklisj\u00e9, i NRKs sendinger. I mange \u00e5r lurte andre TV-stasjoner p\u00e5 hva NRK gjorde med ca. to meter trysling st\u00e5ende p\u00e5 en kasse rett bak skytebanen. Slik er det ikke n\u00e5 lenger.", "\u2013 Jeg var lenge den eneste som rapporterte p\u00e5 denne m\u00e5ten fra standplass. Men n\u00e5 er de andre i ferd med \u00e5 komme etter. Et par andre nasjoner hadde sine egne skytekommentatorer under VM i Kollen i fjor. Det har tatt helt av i \u00e5r. Du kan gjerne si at vi var pion\u00e9rer p\u00e5 dette, sier Lunde.", "I Hochfilzen har svensk, tsjekkisk og tysk TV rigget seg til med sine egne Ola Lunder som overv\u00e5ker hvert eneste skudd som egne ut\u00f8vere m\u00e5tte finne p\u00e5 \u00e5 fyre av.", "Men det er ingen som har samme autoritet i skiskyttermilj\u00f8et som Ola Lunde. Han kjenner alle og alle kjenner ham.", "\u2013 N\u00e5r Gabriela Koukaleva har en flis i fingeren s\u00e5 vet jeg det f\u00f8r alle andre.", "Det er snart 40 \u00e5r siden han f\u00f8rste gang var i Hochfilzen.", "\u2013 Jeg gikk junior-VM her i 1978. Det gikk d\u00e5rlig den gangen. Odd Lirhus vant, forteller han.", "Han ble ikke noe mer enn en middels god skiskytter. Men han tok en utdanning innenfor idrett og endte etter hvert opp som trener.", "Det var Ola Lunde som trente landslaget frem mot Nagano-OL, og han var skytetreneren til Ole Einar Bj\u00f8rndalen i perioden inn mot OL i Salt Lake City i 2002.", "Da NRK mente at de skulle ha ham med p\u00e5 alle renn, ble det til at han ga opp trenerarbeidet. Det ble ikke helt forenlig med kommentatorjobben at han samtidig var trener for l\u00f8perne. Samtidig har han holdt p\u00e5 jobben som l\u00e6rer i idrettsfag p\u00e5 Trysil videreg\u00e5ende skole. N\u00e5 har han sagt opp sin faste stilling der.", "Han har ikke angret noe selv om han er blitt et slags allemannseie. Han mener at han er lite bevisst sin egen kjendisfaktor. Han er tross alt ikke s\u00e5 veldig ofte p\u00e5 skjermen. Det er den stemmen fra Trysil folk kjenner.", "\u2013 Det hender vel at jeg kan h\u00f8re en \u00abMidt i\u00bb n\u00e5r jeg m\u00f8ter nordmenn. N\u00e5r jeg er ute p\u00e5 jobb er det mange som \u00f8nsker \u00e5 snakke om skiskyting. Det er hyggelig det, sier han.", "Men det finnes og situasjoner hvor det blir for mye selv for en sindig kar fra Trysil.", "\u2013 N\u00e5r du er i Ruhpolding med en haug fulle nordmenn, kan det v\u00e6re litt slitsomt innimellom. Der er jeg ikke s\u00e5 aktiv i matsalen lenger, kan du si.", "Det er kj\u00e6rligheten til sporten som driver ham frem, og kombinasjonen av utholdenhet og skyteferdigheter fascinerer mannen fra \u00d8sterdalen intenst. Han har sett en rivende utvikling i sporten og han er imponert over prestasjonene. Men han er samtidig ikke like sikker p\u00e5 at l\u00f8perne er s\u00e5 mye bedre.", "\u2013 Utstyret er utrolig mye bedre n\u00e5 enn for bare ti \u00e5r siden. De g\u00e5r raskere p\u00e5 ski, men jeg er ikke sikker p\u00e5 at de er like godt trent som for eksempel Ole Einar Bj\u00f8rndalen i 2005.", "Han ser ikke for seg den store revolusjonen innenfor sporten. \u2013 De skyter raskere enn f\u00f8r og de skyter godt. Jeg har flere ganger lurt p\u00e5 om man rett og slett skulle gj\u00f8re blinkene litt mindre og l\u00f8ypene litt lengre. Men det er nesten ingen som h\u00f8rer p\u00e5 meg.", "Men det norske folk h\u00f8rer p\u00e5 ham. Torsdag klatrer han p\u00e5 nytt opp p\u00e5 en trekasse snekret av den tidligere skiskytterpresidenten Tore B\u00f8ygard.", "Der hjemme sitter hundretusener og klirrer med kaffekoppen og h\u00e5per p\u00e5 et utbrudd fra standplassens overv\u00e5kingssjef: \u00abEn fenomenal serie av Ole Einar. N\u00e5 g\u00e5r han for gull.\u00bb", "H\u00f8r Nils-Ingar Aadne fortelle om hvorfor han la komikerrollen p\u00e5 is og satset som profesjonell langrennsl\u00f8per i ukens Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|skiskyting"}, {"field": "contenthash", "value": "5b5db6e12ecc44af68af4183574543982a60c5a5066c1d2515d67646de546795"}, {"field": "createtime", "value": "2017-02-15T19:41:36.000Z"}, {"field": "description", "value": "Skiskyttere, trenere, sm\u00f8rere kommer og g\u00e5r. Men Ola Lunde (og Ole Einar Bj\u00f8rndalen) best\u00e5r."}, {"field": "heading", "value": ["N\u00e5 f\u00f8lger de andre nasjonene i NRK-profilens fotspor:", "Ut p\u00e5 tur", "Headhuntet av Kjell Kristian Rike", "Pioner p\u00e5 en trekasse", "Han kjenner alle", "Alle vil snakke skiskyting", "En betydelig utvikling", "Klar for nye utbrudd"]}, {"field": "id", "value": "6acc31b622bb9fc43c53f3416416e585156a8eb9"}, {"field": "keyword", "value": ["Trening", "Trysil", "Skiskyting", "Ole Einar Bj\u00f8rndalen", "NRK"]}, {"field": "keywords", "value": "Trening,Trysil,Skiskyting,Ole Einar Bj\u00f8rndalen,NRK"}, {"field": "kw-category", "value": ["skiskyting", "100sport", "vintersport"]}, {"field": "kw-concept", "value": ["h\u00f8r", "trent", "mannen", "skiskyting", "kjent", "grov bom", "skiskytter", "sport", "standplass"]}, {"field": "kw-entity", "value": ["hochfilzen", "grov", "holmenkollen", "kollen", "\u00f8sterdalen", "nils-ingar aadne", "aftenpodden sport", "midt"]}, {"field": "kw-location", "value": ["europa", "nagano", "trysil", "ruhpolding", "salt lake city", "\u00f6stersund", "lunde"]}, {"field": "kw-pageclass", "value": "article"}, {"field": "kw-person", "value": ["ola lunde", "andreas stabrun smith", "gabriela koukaleva", "kjell kristian", "ola lunder", "siv br\u00e5ten lunde", "odd lirhus", "kjell kristian rike", "tore b\u00f8ygard", "ole einar bj\u00f8rndalen", "ole einar"]}, {"field": "kw-taxonomy", "value": ["100sport/vintersport", "100sport", "100sport/vintersport/skiskyting"]}, {"field": "og-image", "value": "https://vertical.snd.no/images/74def753-9109-45ca-b578-2759cdd61cf5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 f\u00f8lger de andre nasjonene i NRK-profilens fotspor: - Kan gjerne si at vi var pion\u00e9rer p\u00e5 dette"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/skiskyting/Na-folger-de-andre-nasjonene-i-NRK-profilens-fotspor---Kan-gjerne-si-at-vi-var-pionrer-pa-dette-230585b.html"}, {"field": "pageclass", "value": null}, {"field": "publishtime", "value": "2017-02-15T19:21:58.000Z"}, {"field": "recs-articleid", "value": "230585"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|skiskyting"}, {"field": "recs-publishtime", "value": "2017-02-15T19:21:58.000Z"}, {"field": "recs-rawtitle", "value": "N\u00e5 f\u00f8lger de andre nasjonene i NRK-profilens fotspor: - Kan gjerne si at vi var pion\u00e9rer p\u00e5 dette -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport", "100sport/vintersport/skiskyting"]}, {"field": "teaser", "value": "Skiskyttere, trenere, sm\u00f8rere kommer og g\u00e5r. Men Ola Lunde (og Ole Einar Bj\u00f8rndalen) best\u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/6acc31b622bb9fc43c53f3416416e585156a8eb9.jpg?58a4aef0"}, {"field": "thumbnailfullheightdimensions", "value": "200x2027"}, {"field": "timestamp", "value": "2017-02-15T19:41:36.000Z"}, {"field": "title", "value": "N\u00e5 f\u00f8lger de andre nasjonene i NRK-profilens fotspor: - Kan gjerne si at vi var pion\u00e9rer p\u00e5 dette"}, {"field": "url", "value": "http://www.adressa.no/100Sport/vintersport/skiskyting/Na-folger-de-andre-nasjonene-i-NRK-profilens-fotspor---Kan-gjerne-si-at-vi-var-pionrer-pa-dette-230585b.html"}, {"field": "urlhash", "value": "6acc31b622bb9fc43c53f3416416e585156a8eb9"}], "score": 0.8508107, "siteId": "9222270286501375973", "id": "6acc31b622bb9fc43c53f3416416e585156a8eb9"}

