{"fields": [{"field": "modifiedtime", "type": "time", "value": "2010-05-09T08:24:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Eliteserien"}, {"field": "author", "value": "robert vei\u00e5ker johansen"}, {"field": "body", "value": ["Saken oppdateres.", "Statistikksenter Eliteserien:", "V\u00e5lerenga skal spille en sv\u00e6rt spesiell bortekamp i dag. I supporterskaren Klanens reklame for oppgj\u00f8ret, heter det:  \u00ab8.5, klokken 17.00: XXX-V\u00e5lerenga Fotball\u00bb.", "P\u00e5 debattforumet sp\u00f8r et ungt klansmedlem: \u00abHei, kan noen forklare enkelt hvorfor vi hater XXX..... er mange som lurer p\u00e5 detta\u00bb.", "Dette er en 14 \u00e5r gammel historie.", "Hovedpersonene er to kvinnelige fotballedere, en reserve som aldri skulle ha spilt, en hemmelig \u00abmuldvarp\u00bb og Norges Fotballforbund.", "Andre ingredienser: Poenget som ble borte. Nedrykket. Draps\u2014 og voldtektstruslene. Politibeskyttelsen og naboene som var i r\u00f8d beredskap.", "8. september 1996: Fire serierunder f\u00f8r slutt spiller et nedrykkstruet V\u00e5lerenga hjemme mot Kongsvinger foran 4401 tilskuere. Kvarteret f\u00f8r full tid st\u00e5r det 1\u20131. Vidar Davidsen sender innp\u00e5 Juro Kuvicek, som han hentet fra Str\u00f8msgodset for 120000 kroner f\u00f8r sesongen. Den raske vingen har v\u00e6rt skadet siden februar. Ett innhopp mot nettopp Str\u00f8msgodset helgen f\u00f8r og noen rekruttkamper i 4. divisjon er alt han har rukket denne sesongen. Han utgj\u00f8r ingen forskjell.", "Det ender 1\u20131.", "Ett poeng til hver.", "Han vet det ikke selv, men da Juro Kuvicek noe skuffet forlater Ullevaal denne kvelden, er livet hans i ferd med \u00e5 forandre seg. I l\u00f8pet av noen dager skal han bli rikskjendis.", "Hvorfor? P\u00e5 grunn av en sjanse, en takling eller en annen episode p\u00e5 banen? Nei, fordi Kuvicek ikke hadde lov til \u00e5 spille.", "Overgangen Str\u00f8msgodset og V\u00e5lerenga hadde blitt enige om nesten ett \u00e5r i forveien var grei. S\u00e5 ble Juro langtidsskadet noen m\u00e5neder f\u00f8r seriestarten.", "Han som hadde ansvaret for \u00e5 sende skjemaet i posten, slik at Norges Fotballforbund kunne godkjenne overgangen, glemte det.", "\u2013 Hvorfor dukker dette opp n\u00e5?, sp\u00f8r Stein Pedersen i Norges Fotballforbunds konkurranseavdeling \u2013 ikke helt uten mistenksomhet i stemmen.", "Hvis noen er \u00abMr. Overgangsekspert\u00bb i NFF, s\u00e5 er det Pedersen. Han jobbet p\u00e5 Ullevaal, med de samme reglene, papirene og overgangsskjemaene, ogs\u00e5 for 14 \u00e5r siden. Han erindrer godt hvor mye st\u00f8y \u00abKuvicek-saken\u00bb skapte.", "\u2013 Men jeg husker ikke alle detaljene, bare at den tok mye tid. Det ble oppdaget at Kuvicek ikke hadde spillerberettigelse, s\u00e5 at de ikke hadde sendt inn noen papirer, og deretter ble det masse styr, sier Pedersen.", "I V\u00e5lerenga er det mange som mener at Kongsvinger visste at Kuvicek ikke hadde lov til \u00e5 spille allerede f\u00f8r han kom p\u00e5 banen. Klubben fra skogene var blitt tipset, heter det. \u00c9n av konspirasjonsteoriene er at tipseren befant seg i et sv\u00e6rt Kongsvinger-tungt fotballforbund. Pedersens navn var ett av dem som ble nevnt.", "\u2013 Ja, i din avis. Klart det var en belastning. Jeg synes det er godt gjort at de tror at noen i NFF tipser. S\u00e5nt skjer ikke, sier han.", "1986-\u00e5rgangens VIF-leder, Jon H. Nordbrekken, er ikke overbevist. Han sier:", "\u2013Vi har v\u00e5re klare mistanker, men jeg husker ikke hva han het. Det er bedre at du sp\u00f8r Kongsvinger.", "Det gj\u00f8r vi. Vi sp\u00f8r Elisabeth J. Holm, som ble klubbens ansikt utad i Kuvicek-saken. Hun hadde det knallt\u00f8ft da. 14 \u00e5r senere ler hun.", "\u2013 Det var ingen kilde i NFF. Det var mange som visste om dette. Str\u00f8msgodset visste, men vi tok st\u00f8yten. Det kom til oss \u00abvia-via\u00bb at Kuvicek ikke var spilleberettiget. Da f\u00f8lte vi at vi var n\u00f8dt til \u00e5 gj\u00f8re en jobb som idrettsledere, sier Holm.", "Siri Wormdahl var V\u00e5lerengas daglige leder under \u00abKuvicek-saken\u00bb. Hun ble klubbens ansikt utad i f\u00f8ljetongen om spilleren som aldri skulle ha spilt. Her informerer hun Kuvicek om at Kongsvinger anket saken. (Foto: Terje Bendiksby)", "Kongsvinger klaget.", "Norges Fotballforbund ga V\u00e5lerenga medhold.", "Kongsvinger anket.", "Da snudde plutselig Norges Fotballforbund. Kampen, som hadde endt 1\u20131 etter et gedigent VIF-sjansekalas, ble satt til stillingen 0\u20130. Kongsvinger fikk de tre poengene, V\u00e5lerenga null. Oslo-klubben hadde tatt enda et skritt mot nedrykket fra eliteserien.", "Og hjemme p\u00e5 Kongsvinger m\u00e5tte Elisabeth J. Holm begynne \u00e5 trekke ut telefonkontakten, for \u00e5 beskytte seg selv og de to barna sine.", "\u2013 Jeg ble jo drapstruet. Truet med voldtekt. Det meste kom p\u00e5 telefon, og til slutt bestemte politiet seg for \u00e5 avlytte telefonen v\u00e5r. Dessuten m\u00e5tte jeg ha politibeskyttelse en god stund etterp\u00e5.", "\u2013 Overalt?", "\u2013 Nei, p\u00e5 kamper.", "\u2013 Hadde du trygghetsalarm?", "\u2013 Jeg hadde naboer som var villig til \u00e5 stille opp. De har nok fortsatt ikke glemt denne saken. Jeg husker spesielt \u00e9n l\u00f8rdag, hvor truslene hadde v\u00e6rt s\u00e5 grove at politiet ville at jeg skulle dra hjemmefra. Men jeg hadde min gamle mor hjemme hos meg, og ville ikke dra noen steder, forteller hun.", "Elisabeth J. Holm angrer ikke p\u00e5 at Kongsvinger forfulgte den ulovlige bruken av Kuvicek. \u2014 Jeg var satt til \u00e5 lede klubben, og ville ikke ha gjort jobben min om vi ikke hadde gjort det, sier hun. (Foto: Odd Mehus/Scanpix)", "Det er selvsagt ingen som mener at Holm fikk som fortjent. Men i V\u00e5lerenga f\u00f8ler man fortsatt at hun og klubben hennes burde ha holdt seg for gode til \u00e5 protestere, og at de i hvert fall ikke burde ha anket.", "\u2013 Ja, vi tabbet oss ut, men fotball skal avgj\u00f8res p\u00e5 banen, ikke i en papirhaug, er tonen.", "V\u00e5lerenga tok bare to av 12 poeng p\u00e5 de fire seriekampene som gjensto etter at br\u00e5ket startet. 20. oktober rykket klubben ned. Avstanden opp til Moss p\u00e5 trygg plass: Ikke det ene poenget som ble borte i Kuvicek-saken, men to.", "Likevel:", "\u2013 I ettertid snakket vi mye om at saken \u00f8dela serieavslutningen v\u00e5r. Den ble en kjempebelastning for klubben, og ikke minst for spillerne. Den tok fokus vekk fra det sportslige. A-laget ble skadelidende. Vi f\u00f8lte at vi ble sparket mens vi allerede l\u00e5 nede, sier Siri Wormdahl, som var V\u00e5lerengas daglige leder p\u00e5 midten av 1990-tallet.", "Tidligere denne uken: en lett gjenkjennelig skikkelse kommer l\u00f8pende over g\u00e5rdsplassen p\u00e5 V\u00e5lerenga skole. 2. klassel\u00e6reren vi skal snakke med, har enn\u00e5 det lette steget som fikk V\u00e5lerenga til \u00e5 jakte p\u00e5 ham i tre \u00e5r, og som nesten fikk ham p\u00e5 pr\u00f8vespill i Leeds og nesten inn p\u00e5 landslaget da Mini Jakobsen slet med skade.", "\u2013 Det er enn\u00e5 folk som vil snakke med meg om \u00abKuvicek-saken\u00bb, selv om det er s\u00e5 lenge siden. Jeg skulle heller \u00f8nske at jeg ble nevnt for en scoring i krysset. Jeg scoret jo tross alt noen m\u00e5l, har to kongepokaler fra cupen, og var med da vi snudde 0\u20133 til 3\u20133 mot Besiktas, smiler Juro Kuvicek.", "Den helt uskyldige hovedpersonen i historien om XXX.", "Til slutt, noen presiseringer:", "Siden 1986, har V\u00e5lerenga spilt seriekamp p\u00e5 Gjemselund tre ganger, i 1998 og 1999, 2001. Fasit: \u00e9n seier, \u00e9n uavgjort og ett tap.", "Siri Wormdahl ble ansatt som daglig leder i V\u00e5lerenga etter at B-skjemaet p\u00e5 Kuvicek skulle ha v\u00e6rt sendt inn. Hun hater ikke Kongsvinger \u2013 lenger, sier hun.", "Juro Kuvicek ble merkelig nok spilleklar, og fikk lov av Norges Fotballforbund \u00e5 delta i de fire siste seriekampene etter oppgj\u00f8ret som utl\u00f8ste \u00abKuvicek-saken\u00bb. I den siste og avgj\u00f8rende runden, mot Stab\u00e6k, hadde han en kjempesjanse som han bommet p\u00e5. M\u00e5l, og kampen ville ha endt 3\u20133. Da hadde poenget fra saken blitt avgj\u00f8rende for nedrykket ...", "Kuvicek spiller n\u00e5 4. divisjonsfotball for Sagene. Med lisens.", "Elisabeth J. Holm gleder seg til kampen p\u00e5 Gjemselund i dag. Hun drar ikke med politibeskyttelse, som f\u00f8r, men kanskje hun tar den ene av sch\u00e6ferhundene sine med seg."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "71e2c50d8696e7bae76b055afc761d6570a408aad73c55b830f54b5ee5970913"}, {"field": "createtime", "value": "2017-01-26T10:37:56.000Z"}, {"field": "description", "value": "P\u00e5 en barneskole i Oslo finner vi \u00e5rsaken til at V\u00e5lerenga-fansen nekter \u00e5 kalle Kongsvinger for noe annet enn XXX."}, {"field": "heading", "value": ["Historien om XXX -adressa.no", "XXX?", "Glemte skjemaet", "\u2013 Har v\u00e5re mistanker", "F\u00f8rst nei, s\u00e5 ja", "Rykket ned \u2013 med to poeng", "\u2013 Scoring i krysset"]}, {"field": "id", "value": "413a07c86883646687bed323d78664a73fa3d19f"}, {"field": "keyword", "value": "Eliteserien"}, {"field": "keywords", "value": "Eliteserien"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["poeng", "spille", "kampen", "saken", "anket", "klubbens ansikt utad", "daglig leder", "klubben", "banen", "dag", "fotballforbund", "spilt"]}, {"field": "kw-entity", "value": ["eliteserien", "gjemselund", "v\u00e5lerenga", "sagene", "stab\u00e6k", "besiktas", "b-skjemaet", "klanens", "norges fotballforbund", "str\u00f8msgodset og v\u00e5lerenga", "foto", "juro kuvicek", "str\u00f8msgodset", "ullevaal", "f. det"]}, {"field": "kw-location", "value": ["moss", "leeds", "oslo", "kongsvinger"]}, {"field": "kw-pageclass", "value": "article"}, {"field": "kw-person", "value": ["jon h. nordbrekken", "siri wormdahl", "stein pedersen", "mr. overgangsekspert", "odd mehus", "terje bendiksby", "elisabeth j. holm", "mini jakobsen", "vidar davidsen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/45138e95-4019-4796-9229-3375c247edc8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Historien om XXX"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Historien-om-XXX-116754b.html"}, {"field": "pageclass", "value": ["article"]}, {"field": "publishtime", "value": "2010-05-08T11:48:12.000Z"}, {"field": "recs-articleid", "value": "116754"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2010-05-08T11:48:12.000Z"}, {"field": "recs-rawtitle", "value": "Historien om XXX -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "P\u00e5 en barneskole i Oslo finner vi \u00e5rsaken til at V\u00e5lerenga-fansen nekter \u00e5 kalle Kongsvinger for noe annet enn XXX."}, {"field": "thumbnail", "value": "http://content-thumbnail.cxpublic.com/content/thumbnail200x150/413a07c86883646687bed323d78664a73fa3d19f.jpg?597b927c"}, {"field": "thumbnailfullheightdimensions", "value": "200x1839"}, {"field": "timestamp", "value": "2017-07-28T19:37:32.000Z"}, {"field": "title", "value": "Historien om XXX"}, {"field": "url", "value": "http://www.adressa.no/100Sport/fotball/Historien-om-XXX-116754b.html"}, {"field": "urlhash", "value": "413a07c86883646687bed323d78664a73fa3d19f"}], "score": 0.6759364, "siteId": "9222270286501375973", "id": "413a07c86883646687bed323d78664a73fa3d19f"}

