{"fields": [{"field": "modifiedtime", "type": "time", "value": "2012-06-20T08:33:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Flyet tilh\u00f8rer en gruppe p\u00e5 12 fly fra 35 squadron i RAF Bomber Command. Fra de n\u00e6rliggende flyplassene Tain og Lossiemouth har andre fly fra 10 og 76 squadron tatt av. I alt 33 Halifax 4-motors bombefly legger kursen over Nordsj\u00f8en.", "Det er mandag i p\u00e5skeuken - den stille uke - men verdenskrigen tar ikke p\u00e5skefri.", "Angrepet er satt til kl. 22.45 norsk tid. Planen er at de 12 flyene fra 76 skvadron med nyutviklede to-tonns bomber skal angripe f\u00f8rst. Deretter skal flyene fra 10 og 35 squadron i aksjon med sine 500-kilos miner.", "P\u00e5 norskekysten er tyske styrker p\u00e5 vakt. Faren for nattlige flyangrep er stor i periodene rundt fullm\u00e5ne, og p\u00e5 m\u00f8rekysten er det dessuten fint, klart v\u00e6r. Litt f\u00f8r klokken 22 begynner meldingene \u00e5 l\u00f8pe inn fra tyske observasjonsposter og kystbatterier, flyalarmen g\u00e5r, og tysk personell settes i alarmberedskap.", "Hovedstyrken kommer inn over norskekysten ved Sm\u00f8la.", "Fra cockpiten ser pilotene hvordan konturene av terrenget under dem blir visket ut etterhvert som de n\u00e6rmer seg Trondheim og t\u00e5keskyene tetner til. I m\u00e5lomr\u00e5det er det et kompakt skydekke.", "Ogs\u00e5 sekund\u00e6rm\u00e5let, de tunge krysserne \u00abAdmiral Scheer\u00bb, \u00abAdmiral Hipper\u00bb og \u00abPrinz Eugen\u00bb i Lofjorden noen kilometer nordvest for \u00abTirpitz\u00bb, er skjult under skyene.", "Enkelte fly dropper bombene etter glimtene fra luftvernkanoner, men oppn\u00e5r ingen treff.", "For mineflyene - som ankommer en halv time senere - vil det v\u00e6re selvmord \u00e5 fly inn i en trang fjordarm i noen titalls meters h\u00f8yde i blinde. De sirkler over m\u00e5lomr\u00e5det s\u00e5 lenge bensinbeholdningen tillater det, i h\u00e5p om at sikten skal bedre seg. Forgjeves!", "Fly etter fly setter kursen hjemover, R9496 er blant de siste. Da flyet n\u00e6rmer seg Trondheim tas det under ild fra de tallrike luftvernkanonene rundt byen. Mangefargede sporlysgranater farer forbi cockpiten, og blendende s\u00f8kelys krafser etter flyet. S\u00e5 smeller det kraftig. Flyet ryster. De er truffet! Brann!", "Svart, kvelende r\u00f8yk fyller skroget og gj\u00f8r det vanskelig \u00e5 puste. Vinduer og luker p\u00e5 n\u00f8dutganger rives opp, men det hjelper lite. Archibald fortsetter p\u00e5 en vestlig kurs, men brannen utvikler seg raskt. N\u00f8dlanding er eneste utvei. Det m\u00e5 skje raskt, f\u00f8r skrogstrukturen svekkes for mye. Flyet siger inn i en slak h\u00f8yresving - tilbake mot nordsiden av Trondheimsfjorden.", "I et glimt registrerer Archibald og andrepiloten at sporlysgranater fra kanonstillingene p\u00e5 R\u00f8dbergneset p\u00e5 Stadsbygda kommer farende opp mot flyet, men s\u00e5 er de p\u00e5 vei innover fjorden igjen.", "I flyet er det fullt kaos. Blindet av r\u00f8yken tar besetningen seg frem til n\u00f8dlandingsposisjonene.", "Helt bak i flyet er haleskytteren sergeant Douglas Francis i ferd med \u00e5 kveles, og varmen fra brannen gj\u00f8r det uutholdig for ham. Eneste mulighet til \u00e5 redde seg, er \u00e5 f\u00e5 dreid t\u00e5rnet og la seg falle baklengs ut.", "P\u00e5 nordsiden av Trondheimsfjorden, i den vesle grenda langs sj\u00f8kanten ved dagens ferjeleie p\u00e5 R\u00f8rvik, er folk urolige. Med den utsatte beliggenheten, rett overfor Trondheim, har det hendt mer enn en gang at familier har sett seg n\u00f8dt til \u00e5 r\u00f8mme hjemmet n\u00e5r luftvernkanonene rundt byen har sendt glohete splinter ned over omr\u00e5det.", "Denne kvelden har det v\u00e6rt stor flyaktivitet og intens skyting fra luftvernet i Trondheim.", "Klokken har passert midnatt, og aktiviteten begynner \u00e5 avta, men p\u00e5 sm\u00e5bruket Steinsvika, 500 meter \u00f8st for ferjeleiet p\u00e5 R\u00f8rvik er familien Steinsvik oppe og p\u00e5 vakt.", "Da h\u00f8rer de plutselig kraftig motordur. Den \u00f8ker raskt i styrke til en \u00f8red\u00f8vende larm, og de l\u00f8per ut av huset.", "Ut av m\u00f8rket kommer et stort fly p\u00e5 skr\u00e5 inn mot stranden nedenfor huset. Skroget er omspent av flammer og det mister h\u00f8yde raskt. En enorm flammehale lyser opp landskapet idet flyet farer over bukta. Det ser ut som om det skal styrte rett i Vorpneset. Som forsteinet blir familien st\u00e5ende og stirre. Da ruser motorene opp, flyet vinner h\u00f8yde og g\u00e5r s\u00e5vidt klar av halv\u00f8ya.", "\u00d8st for Vorpneset, p\u00e5 sm\u00e5bruket Hassel, har br\u00e5ket jaget familien Vikan ut av huset. Flyet har kurs mot \u00e5ssiden bak husene, men s\u00e5 mister det fremdriften, legger seg over p\u00e5 siden og g\u00e5r inn i et bratt stup mot sj\u00f8en.", "En m\u00f8rk skikkelse faller ut fra flyet, virvler gjennom luften og blir borte i m\u00f8rket. Sekunder senere skj\u00e6rer det store flyet ned i sj\u00f8en noen hundre meter utenfor stranden. En ildkule - en dump eksplosjon - s\u00e5 blir det stille.", "I Steinsvika setter s\u00f8nnene Jan og Ingvald ut b\u00e5ten - de m\u00e5 pr\u00f8ve \u00e5 redde liv! De fossror mot havaristedet. Tyskerne i Trondheim lar s\u00f8kelysene sveipe over sj\u00f8en og bebyggelsen langs sj\u00f8kanten. De blendende lysene lager en uhyggelig stemning.", "Faren roper fortvilet for \u00e5 f\u00e5 guttene til \u00e5 snu, han frykter at tyskerne vil skyte p\u00e5 dem hvis de fanges i lyskasterstr\u00e5lene.", "Til slutt innser guttene at det blir for farlig, de vender b\u00e5ten og ror til land.", "I husene langs sj\u00f8kanten g\u00e5r folk til ro. Det er likevel ikke noe de kan gj\u00f8re f\u00f8r det blir morgen.", "Litt over klokken to g\u00e5r Flugsicherungsboot 202 ut p\u00e5 s\u00f8k, og s\u00e5 snart det blir lyst slutter et Dornier 24 sj\u00f8fly seg til. Begge avslutter s\u00f8ket i nitiden uten \u00e5 ha sett annet enn oljeflekker p\u00e5 sj\u00f8en.", "P\u00e5 Hassel er Arne Vikan oppe i gr\u00e5lysningen. I strandkanten og ute i bukta ligger det masse deler fra flyet og forskjellig utstyr. Ved noen svaberg midt i bukta ligger et lik og dupper i sm\u00e5b\u00f8lgene noen meter fra land. Ledningen fra hodetelefonene i flygerhjelmen har hengt seg fast i tangvaser. En oljegjennomtrukket fallskjerm ligger utsl\u00e5tt i vannet bak den d\u00f8de mannen.", "Sammen med slektninger fra Vikan-g\u00e5rden litt lenger oppe i lia, unders\u00f8kes strandomr\u00e5det. I Kuppelvika, litt lenger mot Vorpneset, finner de ytterligere to lik. Bortsett fra et skrubbs\u00e5r i pannen p\u00e5 en av mennene, har de ingen synlige skader.", "Lensmann Andreas Leinsli varsles. Han ankommer Vikan-g\u00e5rden samtidig med tyskere fra avdelingen p\u00e5 R\u00f8dbergneset. Funnet av likene blir rapportert til Trondheim, og en vaktb\u00e5t sendes utover.", "Identifikasjonspapirer blir unders\u00f8kt, og fallskjermer og endel annet utstyr som de finner samles sammen og brennes. Det bestilles \u00abdrei s\u00e4rge\u00bb, tre kister, og transport til kirkeg\u00e5rden p\u00e5 Stavne. De tre likene bringes deretter ut til vaktb\u00e5ten.", "8. april 1942 gravlegges flight sergeant William Bruce Archibald, haleskytteren sergeant Douglas Francis og radiotelegrafist/t\u00e5rnskytter Archibald McCulloch McLaren p\u00e5 Stavne kirkeg\u00e5rd. De \u00f8vrige fire besetningsmedlemmene fra R9496 m\u00e5 klare seg med en v\u00e5t grav."]}, {"field": "category0", "value": "nyheter"}, {"field": "contenthash", "value": "9cf6f66612d2b2e6f165fbaa051ec9e5a53fa3e390fd43f4605f654ecad89b10"}, {"field": "createtime", "value": "2017-02-18T15:58:51.000Z"}, {"field": "description", "value": "RAF KINLOSS, SKOTTLAND, 30.mars 1942 kl. 19.09: Halifax R9496 hever seg tregt opp fra rullebanen, og legger seg p\u00e5 en kurs mot nord\u00f8st. M\u00e5let ligger p\u00e5 den andre siden av Nordsj\u00f8en, i en trang fjordarm ved Trondheim: Det tyske slagskipet \u00abTirpitz\u00bb. Ombord sitter syv unge menn - syv unge menn med litt over fire timer igjen \u00e5 leve."}, {"field": "dominantimage", "value": "http://www.adressa.no/incoming/article1047406.ece5/ALTERNATES/w980-default/ver2%20Halifax"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5ede7b411619cf4c56ef464c07ed3a6c07fe5a07.jpg?59987bac"}, {"field": "dominantthumbnaildimensions", "value": "300x169"}, {"field": "heading", "value": "Enveisbillett til \u00abTirpitz\u00bb -adressa.no"}, {"field": "id", "value": "5ede7b411619cf4c56ef464c07ed3a6c07fe5a07"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "travel"}, {"field": "kw-concept", "value": ["fly", "langs sj\u00f8kanten"]}, {"field": "kw-entity", "value": ["stavne", "archibald", "stadsbygda", "steinsvik", "tain og lossiemouth", "halifax 4", "kuppelvika", "vorpneset", "archibald mcculloch mclaren", "tirpitz", "nordsj\u00f8en", "admiral scheer", "halifax r9496", "dornier 24", "jan og ingvald", "admiral hipper", "steinsvika", "flugsicherungsboot 202", "r\u00f8dbergneset", "prinz eugen", "bomber command"]}, {"field": "kw-location", "value": ["r\u00f8rvik", "sm\u00f8la", "trondheimsfjorden", "trondheim", "lofjorden", "hassel"]}, {"field": "kw-pageclass", "value": "article"}, {"field": "kw-person", "value": ["douglas francis", "arne vikan", "william bruce archibald", "andreas leinsli"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1047406.ece5/ALTERNATES/w980-default/ver2%20Halifax"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Enveisbillett til &laquo;Tirpitz&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/article144759.ece"}, {"field": "pageclass", "value": ["article"]}, {"field": "publishtime", "value": "2002-03-26T10:38:36.000Z"}, {"field": "recs-articleid", "value": "847775"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-03-26T10:38:36.000Z"}, {"field": "recs-rawtitle", "value": "Enveisbillett til &laquo;Tirpitz&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "RAF KINLOSS, SKOTTLAND, 30.mars 1942 kl. 19.09: Halifax R9496 hever seg tregt opp fra rullebanen, og legger seg p\u00e5 en kurs mot nord\u00f8st. M\u00e5let ligger p\u00e5 den andre siden av Nordsj\u00f8en, i en trang fjordarm ved Trondheim: Det tyske slagskipet \u00abTirpitz\u00bb. Ombord sitter syv unge menn - syv unge menn med litt over fire timer igjen \u00e5 leve."}, {"field": "thumbnail", "value": "http://content-thumbnail.cxpublic.com/content/thumbnail200x150/5ede7b411619cf4c56ef464c07ed3a6c07fe5a07.jpg?59987bac"}, {"field": "thumbnailfullheightdimensions", "value": "200x1715"}, {"field": "timestamp", "value": "2017-08-19T17:55:56.000Z"}, {"field": "title", "value": "Enveisbillett til &laquo;Tirpitz&raquo;"}, {"field": "url", "value": "http://www.adressa.no/nyheter/article144759.ece"}, {"field": "urlhash", "value": "5ede7b411619cf4c56ef464c07ed3a6c07fe5a07"}], "score": 1.0451797, "siteId": "9222270286501375973", "id": "5ede7b411619cf4c56ef464c07ed3a6c07fe5a07"}

