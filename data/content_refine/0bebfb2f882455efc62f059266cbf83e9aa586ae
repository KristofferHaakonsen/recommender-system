{"fields": [{"field": "modifiedtime", "type": "time", "value": "2013-11-20T21:08:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kathrine s\u00f8rg\u00e5rd", "klikk.no"]}, {"field": "body", "value": ["Saken oppdateres.", "Blefjell ligger bare halvannen time unna Oslo med bil. En behagelig kj\u00f8reavstand for en familie p\u00e5 fire n\u00e5r de drar til fjells . Nettopp n\u00e6rheten til hjemmet ble avgj\u00f8rende for at Ellen Ledsten ikke ga seg da dr\u00f8mmestedet endelig var funnet . Selv med store utfordringer som dukket opp underveis , bestemte hun seg for \u00e5 st\u00e5 l\u00f8pet ut.", "Hytta var i grunnen mer for en koie \u00e5 regne, her hadde en familie hatt tilhold siden 1950-tallet. F\u00f8rsteinntrykket Ellen fikk for fem \u00e5r siden var heller tamt.", "- Hytta var trang med sm\u00e5 glugger uten s\u00e6rlig utsyn, og den var upraktisk og kald. En enorm peis tok opp mye areal og resten besto for det meste av en gang og en vedbod. F\u00f8rst etter mange timer ved tegnebordet forsto vi at dette kunne bli v\u00e5rt dr\u00f8mmested, forteller Ellen.", "Midtveis i rivearbeidet, oppdaget snekkeren at en av hovedbjelkene under hytta var knekt. P\u00e5 telefon foreslo han like gjerne \u00e5 rive hele greia.", "Men Ellen ville beholde den opprinnelige sjarmen.", "- Heldigvis fant vi en l\u00f8sning, s\u00e5 vi kunne ivareta atmosf\u00e6ren og f\u00f8lelsen av at dette er bygg hvor noen har levd f\u00f8r, f\u00f8lelsen av hyttas historie. L\u00f8sningen ble \u00e5 legge inn en ny, b\u00e6rende bjelke og rette opp deler av gulvet som var sunket ned.", "- Det er viktig \u00e5 se omfanget av et slikt prosjekt og engasjere profesjonelle hvis det er mulig. Med sm\u00e5 barn og begrenset tid kan det ta helt overh\u00e5nd og bli et mareritt som man aldri blir helt ferdig med, r\u00e5der Ellen.", "Innvendig ble absolutt alt strippet ned og isolert p\u00e5 nytt. Boder, utedo og vindfang er innlemmet i hytta. Gulv og tak kunne heldigvis beholdes.", "Sm\u00e5 rom ble til et stort allrom ved \u00e5 rive noen vegger. Her er kj\u00f8kkenet integrert som en naturlig del av stuen, hvor kj\u00f8kkenbenken ogs\u00e5 fungerer som rygg for den plassbygde sofabenken. En l\u00f8sning som underbygger at hytta er et samlingssted.", "- I grunnen trenger vi ikke s\u00e5 mye plass n\u00e5r vi er der. Koia var opprinnelig ganske s\u00e5 klaustrofobisk. Et st\u00f8rre vindusformat ble viktig for kontakten med naturen utenfor. Faktisk er det enkle vinduet mer tidsriktig for hytta enn de sm\u00e5 gluggene med skodder som var der fra f\u00f8r.", "Selv om familien har brukt snekker til det mest avanserte arbeidet, har Ellen og Stig gjort mye selv. Ellens erfaring som m\u00f8belsnekker kom godt med.", "- Gulvsliping og beising inne og ute klarte vi selv. Veggene har vi etterisolert, og med det skiftet panel og ytterd\u00f8r. I den gamle uteboden har vi innlemmet et nytt bad.", "Treverket som ble revet ut ble kappet opp til ved. Etter fem \u00e5r holder lageret enn\u00e5. \u2013 En del av trematerialene ble satt ut i regn og vind ett \u00e5rs tid for \u00e5 f\u00e5 slitt av gul lakk. Slik ble det en fin patina. Hyller og sittebenker er n\u00e5 fine og gr\u00e5.", "Kj\u00f8kkenet er kompakt, tettpakket som en kram sn\u00f8ball. Likevel fungerer det sv\u00e6rt godt, spesielt med d\u00f8ren ut til plattingen som skaper en direkte forbindelse med uteomr\u00e5det. En l\u00f8sning som Ellen selv husker fra sin barndom, og som hun ofte videref\u00f8rer til interi\u00f8rene hun tegner for andre.", "Familien st\u00e5r mye p\u00e5 ski, b\u00e5de bortover og nedover i en liten slal\u00e5mbakke like ved. Fra hytta g\u00e5r de ofte til den betjente fjellhytta Strut\u00e5sen, som er et naturlig samlingssted for turg\u00e5ere p\u00e5 Blefjell. Om sommeren er det fjellturer og fisking som gjelder.", "- Et godt liv p\u00e5 hytta er \u00e5 v\u00e6re fri fra tv og Ipad. Her har vi en digitalfri sone. For oss som familie er det viktig \u00e5 fri seg fra hverdagens mange forstyrrelser. Her skal det leses, prates og lages mat.", "N\u00e5r familien f\u00f8ler for det, kan de bes\u00f8ke venner som ogs\u00e5 har hytte i omr\u00e5det.", "- Hytta er et luksusgode selv om den er liten, s\u00e5 her senker vi kravene. Det er litt deilig, akkurat det, sier Ellen, mens hun legger ved i ovnen og gj\u00f8r klart til innrykk av fire overnattingsgjester.", "Les ogs\u00e5:", "Denne hytta svever over lyngen", "Her er Norges dr\u00f8mmehytte", "Her selges hyttene tre ganger s\u00e5 raskt som ellers i landet", "Artikkelen er skrevet av og publisert p\u00e5 klikk.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c3b61870f2b92f65edc0a8074e23272c0c3df4c96fd76f7cf7143eabe1928c3d"}, {"field": "createtime", "value": "2017-05-01T10:52:03.000Z"}, {"field": "description", "value": "Men interi\u00f8rarkitekt Ellen Ledsten visste bedre. Se f\u00f8r- og etterbildene."}, {"field": "dominantimage", "value": "http://www.adressa.no/incoming/article8658739.ece/ALTERNATES/w980-default/blefjell_532772a-qyDiDS3cQR.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0bebfb2f882455efc62f059266cbf83e9aa586ae.jpg?5984ad32"}, {"field": "dominantthumbnaildimensions", "value": "300x169"}, {"field": "heading", "value": ["Snekkeren foreslo \u00e5 rive hele hytta -adressa.no", "Luftig allrom", "Gjorde mye selv", "Digitalfri sone"]}, {"field": "id", "value": "0bebfb2f882455efc62f059266cbf83e9aa586ae"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["hytta", "sm\u00e5 glugger", "snekkeren foreslo", "digitalfri sone"]}, {"field": "kw-entity", "value": ["ellen og stig", "blefjell", "norges", "ipad", "strut\u00e5sen"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": "ellen ledsten"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8658739.ece/ALTERNATES/w980-default/blefjell_532772a-qyDiDS3cQR.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Snekkeren foreslo \u00e5 rive hele hytta"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8658735.ece"}, {"field": "pageclass", "value": ["article"]}, {"field": "publishtime", "value": "2013-11-20T18:21:14.000Z"}, {"field": "recs-articleid", "value": "8658735"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-11-20T18:21:14.000Z"}, {"field": "recs-rawtitle", "value": "Snekkeren foreslo \u00e5 rive hele hytta -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Men interi\u00f8rarkitekt Ellen Ledsten visste bedre. Se f\u00f8r- og etterbildene."}, {"field": "thumbnail", "value": "http://content-thumbnail.cxpublic.com/content/thumbnail200x150/0bebfb2f882455efc62f059266cbf83e9aa586ae.jpg?5984ad32"}, {"field": "thumbnailfullheightdimensions", "value": "200x2270"}, {"field": "timestamp", "value": "2017-08-04T17:21:54.000Z"}, {"field": "title", "value": "Snekkeren foreslo \u00e5 rive hele hytta"}, {"field": "url", "value": "http://www.adressa.no/forbruker/hjem/article8658735.ece"}, {"field": "urlhash", "value": "0bebfb2f882455efc62f059266cbf83e9aa586ae"}], "score": 0.9828184, "siteId": "9222270286501375973", "id": "0bebfb2f882455efc62f059266cbf83e9aa586ae"}

