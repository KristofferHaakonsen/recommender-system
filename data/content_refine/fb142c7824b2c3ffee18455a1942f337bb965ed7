{"fields": [{"field": "modifiedtime", "type": "time", "value": "2015-12-31T18:52:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "kong Harald"}, {"field": "author", "value": "ntb"}, {"field": "body", "value": ["Saken oppdateres.", "\u2013 Norge regnes av mange som verdens beste land \u00e5 bo i. Men slik har det ikke alltid v\u00e6rt. Det kan v\u00e6re lett \u00e5 glemme at det bare er 70 \u00e5r siden deler av landet v\u00e5rt l\u00e5 i ruiner, sier kong Harald.", "Les talen i sin helhet nederst i denne saken.", "Han minnes ogs\u00e5 at det i 2016 er 25 \u00e5r siden hans far, kong Olav, d\u00f8de, og han overtok kongegjerningen.", "\u2013 Det gir anledning til refleksjon og ettertanke, sier kongen, som i \u00e5r vier deler av nytt\u00e5rstalen til terrorangrepene i Paris og andre steder.", "\u2013 Terroren kjenner ingen grenser, og m\u00e5let er \u00e5 skape frykt i befolkningen, fastsl\u00e5r kongen. Dette setter norske verdier som raushet og tillit under press, advarer han.", "\u2013 Der terrorister angriper v\u00e5re liv med bomber, er v\u00e5rt beste forsvar at vi bruker verdier som v\u00e5pen, sier han.", "Det menneskelige dramaet kommer tydelig fram i ansiktene til alle dem som kommer til Norge i h\u00e5p om \u00e5 finne trygghet, sier kongen, som retter en s\u00e6rskilt takk til alle som frivillig har hjulpet flyktninger med kl\u00e6r og mat og \u00e5pnet sine hjem for dem, og til nordmenn som er i andre land for \u00e5 hjelpe mennesker i n\u00f8d, og som bidrar i arbeidet for fred og stabilitet.", "\u2013 V\u00e5re ressurser gir oss betydelige muligheter \u2013 og stort ansvar, sier kong Harald, som siterer Pippi Langstr\u00f8mpe: \u00abDen som er veldig sterk, m\u00e5 v\u00e6re veldig snill\u00bb.", "Ogs\u00e5 her hjemme er mange bekymret for hvordan framtiden skal bli, sier kongen og peker blant annet p\u00e5 den \u00f8kende arbeidsl\u00f8sheten.", "\u2013 Det er lov \u00e5 v\u00e6re urolig og gi uttrykk for det, sier han. Men selv om man kan ha ulike oppfatninger av hvordan utfordringer skal l\u00f8ses, er det viktig at vi kan snakke om dem, fordi vi alle ber\u00f8res av dem, framholder kongen.", "\u2013 Om vi ser oss tilbake, husker vi ogs\u00e5 at vi har v\u00e6rt gjennom vanskelige tider f\u00f8r, p\u00e5peker han.", "\u2013 Dersom vi fortsatt kan v\u00e6re tro mot og fortsatt kan utvikle v\u00e5re verdier, som tillit, fellesskap og raushet, kan vi fremdeles skape et godt samfunn for de mange, sier han.", "Kong Harald tar ogs\u00e5 opp en annen av v\u00e5r tids store utfordringer, trusselen om klimaendringer, i sin nytt\u00e5rstale.", "\u2013 Fra Alaska til Antarktis har jeg selv sett noen av konsekvensene, sier kongen, som likevel mener det er et lyspunkt at klimatoppm\u00f8tet i Paris endte langt bedre enn mange hadde fryktet p\u00e5 forh\u00e5nd.", "\u2013 N\u00e5 begynner det m\u00f8ysommelige arbeidet for en friskere klode, sier kongen, som slo an tonen for \u00e5rets nytt\u00e5rstale med noen strofer fra et dikt av Kolbein Falkeid.", "\u2013 Folk jeg var glad i, har g\u00e5tt foran og kvistet l\u00f8ype. De var skogskarer og fjellvante. Jeg finner nok fram, sa han.", "Dikteren Kolbein Falkeid skriver:", "\u00abFolk jeg var glad ihar g\u00e5tt foran og kvistet l\u00f8ypeDe var skogskarer og fjellvante. Jeg finner nok fram.\u00bb", "Dagene v\u00e5re g\u00e5r over i m\u00e5neder \u2013 som g\u00e5r over i \u00e5r. Slik blir \u00e5rene liv.", "Det er i hverdagene livet leves.", "Og for de fleste i Norge er det gode liv.", "Noen ganger kan man likevel f\u00f8le seg alene. Kanskje har man mistet noen, kanskje st\u00e5r man foran et viktig valg.", "Kan hende gj\u00f8r st\u00e5stedet deg litt ust\u00f8, og du vet ikke helt hvor neste steg b\u00f8r settes.", "Om du ser deg tilbake, kan du lettere f\u00e5 balanse. Slik kan fortiden \u2013 og de som gikk opp l\u00f8ypene \u2013 hjelpe oss \u00e5 finne fram.", "Norge regnes av mange som verdens beste land \u00e5 bo i. Vi scorer h\u00f8yt p\u00e5 internasjonale k\u00e5ringer over levestandard i verden. Vi har en god velferdsstat \u2013 og de aller fleste har et arbeid \u00e5 g\u00e5 til og trygghet i hverdagen. Slik har det ikke alltid v\u00e6rt.", "Vi har i \u00e5r markert at det er 70 \u00e5r siden freden kom til Norge \u2013 etter fem \u00e5r med krig og okkupasjon. En rekke arrangement er blitt avholdt for \u00e5 minnes slutten p\u00e5 2. verdenskrig. Flere av disse har vi i Kongefamilien deltatt p\u00e5.", "Markeringene har gitt oss anledning til \u00e5 se bakover \u2013 og i noen tilfeller ogs\u00e5 til \u00e5 sette dagens samfunn i perspektiv.", "For det kan v\u00e6re lett \u00e5 glemme at det bare er 70 \u00e5r siden deler av landet v\u00e5rt l\u00e5 i ruiner. Mange vendte tilbake til \u00f8delagte boliger, og atskillige kom fra en flyktningtilv\u00e6relse. Med bistand fra Marshall-hjelpen bygget vi landet etter krigen. Den norske dugnaden skapte skinnende nye hjem og et arbeidsliv med behov for mange hender.", "Gjennom ti\u00e5rene har vi utviklet en samfunnsmodell vi kan v\u00e6re stolte av \u2013 med lav ledighet og et arbeidsliv der partene samarbeider godt. P\u00e5 slutten av 1960-tallet fant vi olje i Nordsj\u00f8en.", "Kloke politikere og fremsynte ledere skapte fornuftige rammer rundt forvaltningen av den store, nye ressursen.", "Summen av alt dette er en raus velferdsstat alle kan nyte godt av.", "Goder vi i dag tar for gitt, har ikke alltid v\u00e6rt selvsagte. Vi har ogs\u00e5 opplevd motgang og m\u00f8tt utfordringer. Sammen har vi likevel kommet oss opp motbakkene.", "70 \u00e5r kan synes lenge, men for mange av oss som lever i dag, er det som om det var i g\u00e5r.", "De lange linjene brytes opp av merkesteiner; tegn som viser hvor grensene g\u00e5r. De er symbol p\u00e5 at ting tar slutt og at noe annet begynner.", "\u00abFortidens beste gave er erindringen om at vi har en fremtid\u00bb, har sosiologen Michael Young sagt.", "I gamle dager var merkesteinene ogs\u00e5 siktlinjer; et sted hvor du kunne stake ut ny kurs.", "I et menneskeliv er merkesteiner ofte anledninger som handler om viktige begivenheter: Et barns f\u00f8dsel. Valg av partner. Et nytt hjem. Hendelser i livet som gir retning, nytt h\u00e5p og n\u00e6ring til dr\u00f8mmene v\u00e5re. Enkelte slike anledninger skal prege deg s\u00e5 lenge du lever.", "En av mine viktigste merkesteiner ble lagt i 1991. Da min far, kong Olav V, gikk bort natten til 17. januar 1991, begynte min kongegjerning. I den m\u00f8rke januarnatten for snart 25 \u00e5r siden ble Slottsplassen fylt av lys. Mennesker kom fra fjern og n\u00e6r for \u00e5 minnes en kj\u00e6r konge.", "Min kongegjerning startet med en f\u00f8lelse av fellesskap. Varmen fra et helt folk omfavnet v\u00e5r familie og ga styrke i en tung tid.", "Samtidig var det med stor ydmykhet jeg tr\u00e5dte inn i en linje av avholdte konger f\u00f8r meg.", "\u00c5ret vi n\u00e5 g\u00e5r inn i vil markere dette 25-\u00e5rsjubileet. Det gir anledning for refleksjon og ettertanke.", "Norge har i disse \u00e5rene opplevd en enest\u00e5ende velstandsutvikling. V\u00e5rt lands betydelige tilgang p\u00e5 energi og havets skatter har gitt oss store rikdommer. Det er likevel ikke naturressursene alene som har gitt oss mulighetene \u2013 men i enda st\u00f8rre grad v\u00e5re felles menneskelige ressurser.", "Fordi sv\u00e6rt mange deltar i arbeidslivet og dermed kan bidra til fellesskapet, er vi sammen med p\u00e5 \u00e5 skape velstanden alle nyter godt av.", "Mange mennesker er i dag bekymret for hvordan fremtiden vil se ut. I den senere tid har vi p\u00e5 flere omr\u00e5der opplevd \u00e5 bli pr\u00f8vet \u2013 som nasjon og som enkeltpersoner. Det er lov \u00e5 v\u00e6re urolig, og gi uttrykk for det.", "Norge er tett knyttet til andre land. Slik kan hendelser p\u00e5 den andre siden av kloden f\u00e5 betydelige konsekvenser for hverdagene v\u00e5re her hjemme. Noen yrkesn\u00e6ringer er truet, og for den enkelte ansatte kan det f\u00e5 store f\u00f8lger. Vi har den senere tid h\u00f8rt om oppsigelser flere steder.", "Jeg vil tro at mange i kveld er bekymret for hva som skjer med sin arbeidssituasjon i tiden fremover.", "Menneskelig drama ser vi hver dag i ansiktene til alle dem som pr\u00f8ver \u00e5 finne en trygg havn i Norge. Mange flykter fra terror i sitt hjemland. H\u00f8stens grufulle hendelser i Paris og andre storbyer har v\u00e6rt fryktelige p\u00e5minnelser om at verdiene v\u00e5rt samfunn er bygget p\u00e5, er under press. Terroren kjenner ingen grenser, og m\u00e5let er \u00e5 skape frykt i hele befolkningen. Terroristene \u00f8nsker \u00e5 frar\u00f8ve oss v\u00e5r livsutfoldelse \u2013 v\u00e5r hverdag. Dette skal vi kjempe mot \u2013 med ulike midler. Der terroristene angriper v\u00e5re liv med bomber, er v\u00e5rt beste forsvar likevel at vi bruker verdier som v\u00e5pen.", "Som et bakteppe for v\u00e5r tids store temaer, henger trusselen om klimaendringene. Fra Alaska til Antarktis har jeg selv sett noen av konsekvensene.", "Heldigvis finnes det lyspunkt. Verdenssamfunnets fors\u00f8k p\u00e5 \u00e5 komme til enighet p\u00e5 klimatoppm\u00f8tet i Paris, endte atskillig bedre enn mange fryktet. N\u00e5 begynner det m\u00f8ysommelige arbeidet for en friskere klode.", "Vi kan ha ulike oppfatninger om hvordan vi skal h\u00e5ndtere v\u00e5re felles utfordringer. Likevel er det viktig at vi kan snakke sammen om oppgavene, fordi vi alle ber\u00f8res av dem. Om vi ser oss tilbake, husker vi ogs\u00e5 at vi har v\u00e6rt gjennom vanskelige tider f\u00f8r.", "Vi mobiliserer ved motstand. Norge er kanskje et lite land, men i fellesskap har vi utrettet store ting.", "V\u00e5re ressurser gir oss betydelige muligheter \u2013 og stort ansvar.", "Pippi Langstr\u00f8mpe sier det slik: \u00abDen som er veldig sterk, m\u00e5 ogs\u00e5 v\u00e6re veldig snill\u00bb. Mange tar p\u00e5 seg dette ansvaret. Jeg vil nevne to eksempler:", "Etter terrorhandlingene mot j\u00f8dene i Paris og K\u00f8benhavn i begynnelsen av \u00e5ret, tok en gruppe unge, norske muslimer initiativet til \u00e5 skape en ring rundt synagogen i Oslo. Det var en enkel og sv\u00e6rt effektfull handling som viste mot og engasjement gjennom \u00e5 bry seg om andre.", "H\u00f8stens store flyktningstr\u00f8m har kommet oss tett innp\u00e5 livet. Hele v\u00e5r verdensdel opplever en stor utfordring i \u00e5 ta dem imot p\u00e5 en god m\u00e5te.", "Mange mennesker over hele landet har samlet inn og delt ut kl\u00e6r og mat, undervist i norsk og ogs\u00e5 \u00e5pnet sine hjem for dem som trenger det. Spontane tiltak \u2013 og et uttrykk for medmenneskelighet. Slik har mennesker blitt sett og viktige fellesskap bygget.", "Jeg vil i kveld rette en spesiell takk til nordmenn som er i andre land for \u00e5 hjelpe mennesker i n\u00f8d, og som bidrar i arbeidet for fred og stabilitet. Kvinner og menn i forsvaret, politiet, diplomatiet og humanit\u00e6re organisasjoner gj\u00f8r en viktig innsats vi alle kan v\u00e6re stolte av.", "Mine tanker i kveld g\u00e5r ogs\u00e5 til de p\u00e5r\u00f8rende og dem som ble ber\u00f8rt av skredulykken p\u00e5 Svalbard rett f\u00f8r jul.", "Frivillige og n\u00f8dhjelpsetater gjorde ogs\u00e5 her en stor innsats for \u00e5 hjelpe dem som ble rammet.", "N\u00e5r vi i Kongefamilien er p\u00e5 bes\u00f8k rundt om i landet, blir vi sl\u00e5tt av folks p\u00e5gangsmot og engasjement.", "Fellesskap bygges i et land befolket av mennesker med visjoner og tanker om at Norge en dag skal overlates til v\u00e5re barnebarn. Jeg er derfor optimist. Dersom vi fortsatt kan v\u00e6re tro mot, og fortsatt kan utvikle v\u00e5re verdier \u2013 som tillit, fellesskap og raushet \u2013 kan vi fremdeles skape et godt samfunn for de mange.", "Vi har i h\u00f8st kunnet f\u00f8lge med p\u00e5 en tv-serie som heter Datoen . Den viser livshistoriene til kjente og ikke fullt s\u00e5 kjente mennesker. Der heter det: \u00abAlt starter et sted. En dato. Og s\u00e5 kommer alt dette andre.\u00bb", "Ofte er det jo slik \u2013 vi vet slett ikke alltid hvordan det g\u00e5r. Snart skriver vi inn et nytt tall i kalenderen.", "Sammen kommer vi til \u00e5 oppleve medgang og motb\u00f8r, sorger og gleder. Hver enkelt vil erfare nye merkesteiner i livet sitt; datoer vi tar med oss resten av livet. Noen valgte vi selv, andre valgte oss. Jeg h\u00e5per likevel at vi sammen, om ett \u00e5r, kan se oss tilbake og tenke at \u00e5ret var godt.", "Vi st\u00e5r alle i en linje. Noen gikk foran. Andre kommer etter. La oss ta vare p\u00e5 hverandre og sammen gj\u00f8re det beste ut av hvert \u00f8yeblikk.", "Vi finner nok fram.", "Jeg \u00f8nsker hver og en av dere et riktig godt nytt \u00e5r!"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "f91c7190382045d85b72f8b2a4280879344995f4827bcf9fd4cfa05a8457693b"}, {"field": "createtime", "value": "2016-12-27T20:43:05.000Z"}, {"field": "description", "value": "Kong Harald ber nordmenn hegne om verdier som raushet, tillit og fellesskap i m\u00f8tet med flyktninger og terror. I sin nytt\u00e5rstale trekker han linjene tilbake til den gang Norge var i krig."}, {"field": "dominantimage", "value": "http://www.adressa.no/incoming/article11979443.ece/cs87l6/ALTERNATES/w980-default/tac7374c.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb142c7824b2c3ffee18455a1942f337bb965ed7.jpg?597e570c"}, {"field": "dominantthumbnaildimensions", "value": "300x169"}, {"field": "heading", "value": ["Norske verdier er under press -adressa.no", "Verdier som v\u00e5pen", "Uro", "Klima", "Kong Haralds nytt\u00e5rstale 2015 i sin helhet:"]}, {"field": "id", "value": "fb142c7824b2c3ffee18455a1942f337bb965ed7"}, {"field": "keyword", "value": "kong Harald"}, {"field": "keywords", "value": "kong Harald"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-concept", "value": ["landet v\u00e5rt l\u00e5", "mennesker", "liv", "land", "dag", "norske verdier", "verdier", "kong"]}, {"field": "kw-entity", "value": ["datoen", "kolbein falkeid", "harald", "pippi langstr\u00f8mpe", "nordsj\u00f8en", "paris og k\u00f8benhavn", "slottsplassen", "kongefamilien"]}, {"field": "kw-location", "value": ["paris", "oslo", "svalbard", "marshall", "alaska", "antarktis", "norge"]}, {"field": "kw-pageclass", "value": "article"}, {"field": "kw-person", "value": ["michael young", "olav v"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article11979443.ece/cs87l6/ALTERNATES/w980-default/tac7374c.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kong Harald: Norske verdier er under press"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2015/12/31/Kong-Harald-Norske-verdier-er-under-press-11979446.ece"}, {"field": "pageclass", "value": ["article"]}, {"field": "publishtime", "value": "2015-12-31T18:52:05.000Z"}, {"field": "recs-articleid", "value": "11979446"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2015-12-31T18:52:05.000Z"}, {"field": "recs-rawtitle", "value": "Kong Harald: Norske verdier er under press -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Kong Harald ber nordmenn hegne om verdier som raushet, tillit og fellesskap i m\u00f8tet med flyktninger og terror. I sin nytt\u00e5rstale trekker han linjene tilbake til den gang Norge var i krig."}, {"field": "thumbnail", "value": "http://content-thumbnail.cxpublic.com/content/thumbnail200x150/fb142c7824b2c3ffee18455a1942f337bb965ed7.jpg?597e570c"}, {"field": "thumbnailfullheightdimensions", "value": "200x2352"}, {"field": "timestamp", "value": "2017-07-30T22:00:44.000Z"}, {"field": "title", "value": "Kong Harald: Norske verdier er under press"}, {"field": "url", "value": "http://www.adressa.no/nyheter/innenriks/2015/12/31/Kong-Harald-Norske-verdier-er-under-press-11979446.ece"}, {"field": "urlhash", "value": "fb142c7824b2c3ffee18455a1942f337bb965ed7"}], "score": 0.670683, "siteId": "9222270286501375973", "id": "fb142c7824b2c3ffee18455a1942f337bb965ed7"}

