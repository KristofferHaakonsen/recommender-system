{"fields": [{"field": "modifiedtime", "type": "time", "value": "2012-04-23T18:55:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Som lokalpolitisk tema har trikkens skjebne ikke sin make. Lokalavisene har skrevet utallige artikler om fenomenet som skapte serier av debatter i formannskap og bystyre. Avisene flommet over av hissige leserinnlegg for og imot dette skinneg\u00e5ende fremkomstmiddelet ingen stilte seg likegyldig til, enten de var daglige brukere eller n\u00f8yde seg med en tur i ny og ne. Demonstrasjoner og underskriftskampanjer var gjengangere.", "Eksklusjoner", "Partieksklusjoner skjedde ogs\u00e5. Striden var s\u00e6rlig hard innad i Arbeiderpartiet, og \u00e6resmedlem Anton Sivertsen var blant dem som ble fratatt medlemskapet som f\u00f8lge av sin uredde holdning til saken. Av denne striden grodde det frem et nytt parti, Bylista, som hadde som sitt uttalte m\u00e5l \u00e5 ta vare p\u00e5 trikken. Asle B. Bj\u00f8rgen, som allerede hadde forlatt Ap, ble en lederskikkelse i det nye partiet som rykket inn i bystyret med seks representanter etter valget h\u00f8sten 1987.", "Dramaet hadde et h\u00f8ydepunkt ved konstituering av det nyvalgte bystyret h\u00f8sten 1979. H\u00f8yres ordf\u00f8rer Axel Buch hadde da sittet ved roret i fire \u00e5r, og partiet gjorde sitt til da beste valg. Det var dessuten borgerlig flertall i bystyret, og de fleste regnet som en selvf\u00f8lge at Buch ville bli gjenvalgt som ordf\u00f8rer. Men slik skulle det ikke g\u00e5.", "Fordelingen i bystyret plasserte Fremskrittspartiets ene representant, Hildur Karstensen, p\u00e5 vippen. Karstensen var ansatt i Trondheim Trafikkselskap og ble utsatt for betydelig press fra sine kolleger som kjempet trikkens sak. Da ryktene begynte \u00e5 svirre i R\u00e5dhuset om at den borgerlige samlingen bak Buch kunne sprekke, startet en klappjakt p\u00e5 Karstensen.", "Etter den utrolig spennende opptellingen viste det seg at Karstensen hadde gitt sin stemme til Aps ordf\u00f8rerkandidat og trikketilhenger Olav Gj\u00e6revoll.", "SVs trikkekvinner", "Noe tidligere i 1979 forel\u00e5 den kanskje mest omfattende sporveisutredningen der utvidelser til Kolstad, Heimdal, Risvollan, Jakobsli, Reppe og Vik\u00e5sen ble grundig vurdert. P\u00e5 tross av en klart negativ konklusjon, fattet bystyret vedtak om at sporveisnettet opprettholdes. Dette ledet frem til den dramatiske v\u00e5ren 1982 da SV snudde og skapte et flertall for \u00e5 legge ned trikken. Bystyret gjorde to vedtak. To av SVs mest ihuga trikketilhengere, Sigrid Irtun og Ingrid Petra Johansen, ble bedt om \u00e5 holde seg hjemme. Dermed ble det vedtatt \u00e5 legge ned trikken, og det med knappest mulig margin, 43 mot 42 stemmer. Ettersom vedtaket stred mot innstillingen, m\u00e5tte saken fremmes p\u00e5 nytt en uke senere. Da nektet SVs trikketilhengere \u00e5 melde forfall, og med 44 mot 41 stemmer ble det bestemt \u00e5 opprettholde trikken samt legge ned den l\u00f8nnsomme Elgeseterlinjen, bygge ny vognhall p\u00e5 Munkvoll og g\u00e5 til innkj\u00f8p av elleve nye leddtrikker.Vedtaket innebar at vognhallen p\u00e5 Dalsenget ble ubrukelig.", "De som trodde dette var siste ord i trikkesaken, m\u00e5tte snart tro om igjen. Allerede \u00e5ret etter ble det vurdert om det var mulig \u00e5 stanse eller omgj\u00f8re trikkekj\u00f8pet. Men ingenting skjedde, og trikkene ble levert som planlagt, fra 1984. Riktignok t\u00e5lte de ikke vann i begynnelsen, men snart var det et kjent trekk i bybildet p\u00e5 den ene linjen som stadig ble trafikkert.", "Heller ikke da var debatten slutt. H\u00f8yre tok opp trikkesp\u00f8rsm\u00e5let under budsjettbehandlingen h\u00f8sten 1985. De enorme kostnadene kom for f\u00f8rste gang p\u00e5 bordet. TT fikk i oppdrag \u00e5 utrede saken, og konklusjonen var klar: nedlegging av trikkedriften er riktig. De ansatte i TT kom med sin motmelding.", "Det ble foretatt en nattlig test p\u00e5 sporveisnettet i Oslo for \u00e5 unders\u00f8ke om trikkene eventuelt kunne selges til Oslo Sporveier. Trikkene kunne brukes, men det krevde en ombygging av boggiene. Kontakter mellom de ansatte i Trondheim og Oslo endte med at noe salg aldri kom i stand.", "Visste ingenting", "Ordf\u00f8rer Per Berge visste ingenting da ringrevene Olav Gj\u00e6revoll, Rolv Sverre Fostervold og partiformann Harald Jullumstr\u00f8 p\u00f8nsket ut en plan for \u00e5 hindre nedlegging av trikken i 1986. Uten \u00e5 informere sin egen partifelle ordf\u00f8reren tok de kontakt med Venstres H\u00e5kon Worren Mels\u00e6ther og Senterpartiets Steinar Nygaard for \u00e5 f\u00e5 disse trikketilhengerne med p\u00e5 en utsettelse og enda en utredning, denne gang med henblikk p\u00e5 utvidelse til Heimdal og Vik\u00e5sen.", "Vedtaket sikret trikken enda ett \u00e5rs drift mens utredningsarbeidet p\u00e5gikk. Da den nye utredningen - som viste enorme kostnader ved \u00e5 utvide trikkenettet - ble behandlet i bystyret en varm forsommerdag i bystyret i 1987, var utfallet klart.", "Men i \u00e5ret frem mot nedleggingen fortsatte debatten. Under kommunevalget om h\u00f8sten kom Bylista p\u00e5 banen, og det ble gjort iherdige fors\u00f8k p\u00e5 \u00e5 f\u00e5 omgjort nedleggingsvedtaket. Dette arbeidet lyktes ikke, og trikken ble stanset i juni 1988.", "I gang igjen", "Men heller ikke dette stanset trikkedebatten i Trondheim. N\u00e5 ble m\u00e5let \u00e5 f\u00e5 trikken i gang igjen. Det kom for en dag at det kostbare materiellet sto og mugnet i vognhallen p\u00e5 Voldsminde. Et angivelig fors\u00f8k p\u00e5 \u00e5 selge trikkene til Kairo gjennom en dansk operat\u00f8r, endte i total fiasko.", "Trikkeentuasiastene stablet et privat selskap p\u00e5 beina - AS Gr\u00e5kallbanen - som forhandlet med kommunen om et nytt driftsopplegg. Og gleden var stor da ordf\u00f8rer Marvin Wiseth kunne \u00e5pne den nye linjen sommeren 1990. Wiseth hadde da v\u00e6rt ordf\u00f8rer siden \u00e5rsskiftet. Ved konstitueringen h\u00f8sten i forveien hadde Bylistas medlemmer forlatt Arbeiderpartiet til fordel for H\u00f8yres kandidat. Ogs\u00e5 her var trikken et sentralt element.", "I mer enn elleve \u00e5r har Gr\u00e5kallbanen kj\u00f8rt trikk p\u00e5 det som gjenst\u00e5r av linjenettet. Driften har gradvis utviklet seg i positiv retning, og en knapp million passasjerer reiser \u00e5rlig med trikken. Men debatten fortsetter. N\u00e5 dreier det seg om utvidelse av nettet og etablering av den s\u00e5kalte midtbysl\u00f8yfen.", "Men Trondheim kommune er fortsatt ikke ferdig med trikkemarerittet, mer enn 13 \u00e5r etter at driften ble avviklet i egen regi. Fortsatt gjenst\u00e5r millioner p\u00e5 l\u00e5net som finansierte trikkekj\u00f8pet. Trikkekj\u00f8p og ny vognhall gjorde det n\u00f8dvendig for Trondheim Trafikkselskap \u00e5 l\u00e5ne 103 millioner kroner, fordelt p\u00e5 73 millioner for trikkene og 30 for den nye vognhallen. Bykassen overtok senere trikkel\u00e5net og betaler \u00e5rlig 1,8 million kroner i avdrag. F\u00f8rst i 2005 forfaller siste termin p\u00e5 trikkel\u00e5net til betaling. Omtrent samtidig som bomringen fjernes, er trikkemarerittet over for Trondheim kommune."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "1095a04e184bb3db3802e9050a453e03ce429cfa88217bf896caa24052a61330"}, {"field": "createtime", "value": "2017-01-27T21:29:24.000Z"}, {"field": "description", "value": "TRONDHEIM: Siden vognhall og det meste av materiellet brant opp i 1956 har det v\u00e6rt strid om trikken i Trondheim."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b1e3326876927fee6272dbe644d71dd9daf78658.jpg?593accd2"}, {"field": "dominantthumbnaildimensions", "value": "256x256"}, {"field": "heading", "value": "Trikken, elsket og hatet i \u00e5revis -adressa.no"}, {"field": "id", "value": "b1e3326876927fee6272dbe644d71dd9daf78658"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["million kroner", "trondheim kommune", "trikk", "enorme kostnader", "visste ingenting"]}, {"field": "kw-entity", "value": ["kolstad", "heimdal og vik\u00e5sen", "h\u00f8yres", "gr\u00e5kallbanen", "sigrid irtun og ingrid petra johansen", "elgeseterlinjen", "dalsenget", "fremskrittspartiets", "r\u00e5dhuset", "trondheim trafikkselskap", "bylista", "arbeiderpartiet", "risvollan", "trondheim og oslo", "voldsminde", "heimdal", "jakobsli", "oslo sporveier", "venstres h\u00e5kon worren mels\u00e6ther og senterpartiets steinar nygaard", "per berge", "munkvoll", "reppe og vik\u00e5sen", "venstres h\u00e5kon worren mels\u00e6ther"]}, {"field": "kw-location", "value": "kairo"}, {"field": "kw-pageclass", "value": "article"}, {"field": "kw-person", "value": ["ingrid petra johansen", "sigrid irtun", "senterpartiets steinar nygaard", "hildur karstensen", "axel buch", "olav gj\u00e6revoll", "asle b. bj\u00f8rgen", "marvin wiseth", "anton sivertsen", "rolv sverre fostervold", "harald jullumstr\u00f8"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trikken, elsket og hatet i \u00e5revis"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article187767.ece"}, {"field": "pageclass", "value": ["article"]}, {"field": "publishtime", "value": "2001-12-04T13:35:17.000Z"}, {"field": "recs-articleid", "value": "2802076"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2001-12-04T13:35:17.000Z"}, {"field": "recs-rawtitle", "value": "Trikken, elsket og hatet i \u00e5revis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "TRONDHEIM: Siden vognhall og det meste av materiellet brant opp i 1956 har det v\u00e6rt strid om trikken i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/b1e3326876927fee6272dbe644d71dd9daf78658.jpg?593accd2"}, {"field": "thumbnailfullheightdimensions", "value": "200x1292"}, {"field": "timestamp", "value": "2017-06-09T16:29:06.000Z"}, {"field": "title", "value": "Trikken, elsket og hatet i \u00e5revis"}, {"field": "url", "value": "http://www.adressa.no/nyheter/trondheim/article187767.ece"}, {"field": "urlhash", "value": "b1e3326876927fee6272dbe644d71dd9daf78658"}], "score": 0.8451399, "siteId": "9222270286501375973", "id": "b1e3326876927fee6272dbe644d71dd9daf78658"}

