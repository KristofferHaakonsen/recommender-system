{"fields": [{"field": "modifiedtime", "type": "time", "value": "2012-04-17T00:20:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tove h\u00e5pnes seniorforsker", "sintef teknologi", "samfunn"]}, {"field": "body", "value": ["Saken oppdateres.", "Regjeringens m\u00e5l nummer 1 i innvandringspolitikken er \u00e5 f\u00e5 innvandrere raskere i arbeid. M\u00e5let har st\u00e5tt i 10-15 \u00e5r, uten at det har gitt store resultater. Riktignok har noen flere innvandrere kommet i arbeid, som f\u00f8lge av siste h\u00f8gkonjunkturperiode med \u00f8kt behov for arbeidskraft. \u00d8kt sysselsetting blant innvandrere er mer et resultat av forholdene i arbeidsmarkedet enn at det skyldes en offensiv innsats fra Arbeids- og inkluderingsdepartementet (AID) eller Integrerings- og mangfoldsdirektoratet (IMDI). N\u00e5r det g\u00e5r s\u00e5 tregt, skyldes dette innvandrerne eller systemene som skal legge til rette for deres deltakelse i arbeidslivet?", "Det henvises ofte til at innvandrere har for d\u00e5rlige norskkunnskaper eller at de mangler riktig utdanning. Slike argumenter holder ikke m\u00e5l som generelle forklaringer. Det ene forholdet vi m\u00e5 ta h\u00f8yde for er de store forskjellene som finnes n\u00e5r det gjelder utdanningsniv\u00e5 og kompetanse, \u2013 fra de som har h\u00f8y utdanning til de som er blitt frar\u00f8vet den mest grunnleggende skolegang. Dette skulle tilsi at de med h\u00f8y utdanning lettere fikk jobb, men det er ikke alltid tilfellet. Enda flere har utdanninger som tilsvarer videreg\u00e5ende niv\u00e5, og som en skulle forvente det gikk an \u00e5 bygge videre p\u00e5. Et siste forhold handler om at mestring av norsk spr\u00e5k og tilf\u00f8rsel av kompetanse, \u2013 ja, det g\u00e5r det an \u00e5 gj\u00f8re noe med!", "I Verdalsprosjektet \u2013 krafttak for inkludering er det drevet fors\u00f8k med \u00e5 utfordre b\u00e5de spr\u00e5kmestring og kvalifisering. Her har hele 86 prosent av innvandrerne kommet i varig jobb \u2013 de fleste i faste stillinger. Disse var med som testpersoner i prosjektet. 93 prosent av alle som har deltatt i fors\u00f8ket har kommet i jobb eller i fagoppl\u00e6ring. Hvorfor har Verdalsprosjektet lyktes?", "Verdalsprosjektet har lagt stor vekt p\u00e5 \u00e5 f\u00e5 n\u00e6rings-/arbeidslivet med som aktiv part. Det har f\u00f8rt til at det er blitt tatt mye st\u00f8rre hensyn til hvordan virksomheter og bransjer tenker om tilretteleggelse og inkludering samt hvordan n\u00e6ringslivet kan inng\u00e5 i tett samarbeid med voksenoppl\u00e6ring og NAV for \u00e5 finne l\u00f8sninger for kvalifisering.", "En utviklingspilot har g\u00e5tt p\u00e5 \u00e5 gi innvandrere arbeidslivsretta norskoppl\u00e6ring. Her ble deler av norskoppl\u00e6ringa flyttet ut p\u00e5 arbeidsplassene med \u00f8kt fokus p\u00e5 praksisbasert oppl\u00e6ring i norsk og fagnorsk. Dette ga et bedre grunnlag for trening i arbeidslivsnorsk enn det som tidligere hadde blitt praktisert ved voksenoppl\u00e6ringa for innvandrere. I tillegg fikk innvandrerne grunnoppl\u00e6ring om norsk arbeidsliv. Ikke bare innvandrerne fant dette mer utbytterikt. Det ga ogs\u00e5 l\u00e6rerne et bedre innblikk i \u00ablivet utenfor klasserommet\u00bb. For norskl\u00e6rere som deltok ble undervisningen mer spennende og meningsb\u00e6rende.", "En annen utviklingspilot har g\u00e5tt ut p\u00e5 \u00e5 skreddersy alternative l\u00f8p for fagoppl\u00e6ring hvor voksne innvandrere med liten utdanning har f\u00e5tt praksisbasert fagoppl\u00e6ring p\u00e5 arbeidsplass. Arbeidsgiverne var tydelige p\u00e5 at ingen kunne hoppe bukk over kompetansekravene som stilles til dagens fagarbeid. De var derimot positive til \u00e5 investere i innvandrere over tid. De tok inn innvandrere som n\u00e5 er i gang med alternative l\u00f8p i fagoppl\u00e6ring og som om 3 \u2013 4 \u00e5r vil kunne f\u00e5 fagbrev eller praksisbevis som l\u00e6rekandidat. Her er det arbeidslivets ledere som har jobbet frem l\u00f8sninger for hvordan praksis og teori kan kombineres p\u00e5 nye m\u00e5ter. I f\u00f8rste fors\u00f8ket med 4 deltakere, har 3 kommet i fast jobb. N\u00e5 kj\u00f8res det storskalafors\u00f8k der 14 innvandrere er i slike oppl\u00e6ringsl\u00f8p. En viktig forutsetning for suksessen er at n\u00e6ringslivets akt\u00f8rer har jobbet i tett samarbeid med skole og NAV. Det som opptar mange bedriftsledere er hvordan en m\u00e5 lage tilpasninger som sikrer kompetansekravene. Da m\u00e5 skolen og NAV slutte med deler av sin praksis som er alt for kortsiktig og lite kompetansegivende, og heller f\u00f8lge n\u00e6ringslivets tanke om \u00e5 investere i innvandrere.", "M\u00e5leindikatoren som IMDI vektlegger er andelen innvandrere som greier \u00e5 best\u00e5 muntlig og skriftlig norsktest. Mindre fokus rettes mot hva norskoppl\u00e6ringa skal inneholde.", "Vi tror at mer arbeidslivsretta norskoppl\u00e6ring ville gitt innvandrere mer l\u00e6ringsutbytte og nettverk over mot arbeidslivet. Videre m\u00e5 skole og NAV f\u00e5 innvandrere med god nok realkompetanse ut i arbeid gjennom mer offensiv jobbformidling. De innvandrere som mangler skolebakgrunn, m\u00e5 sikres kompetanse i kjernefag gjennom grunnskole for voksne, f\u00f8r de kan ta videreg\u00e5ende l\u00f8p. Her har mange kommuner fraskrevet seg mye ansvar og overlatt for lite kvalifiserte innvandrere til videreg\u00e5ende skole der de turnerer fra fag til fag \u2013 uten at de f\u00e5r noe som helst l\u00e6ringsutbytte. I verste fall blir de et nummer i rekka av \u00abdropouts\u00bb.", "NAV m\u00e5 unng\u00e5 tilskuddsfella. Altfor ofte har innvandrere blitt dratt inn i det ene kortsiktige kurstilbudet etter det andre, og fra den ene korte utplasseringen i bedrift etter den andre, uten at innsatsen f\u00f8rer til noen jobb.", "Vanntette skott mellom arbeidslivet og de instansene som skal kvalifisere og formidle innvandrerne til arbeidslivet, m\u00e5 fjernes. I mange \u00e5r har ansvaret for \u00e5 f\u00e5 innvandrere i arbeid v\u00e6rt lagt til en snever del av statlig og kommunal forvaltning, som har hatt lite kunnskap om og samarbeid med arbeidslivet. Framover vil det bli viktig at det tas mer kollektivt ansvar, der tiltakskjedene griper inn i hverandre fra den dagen innvandreren kommer til landet til vedkommende er i arbeid. Det offentlige forvaltningsapparatet m\u00e5 f\u00e5 \u00f8ynene opp for at ledere og tillitsvalgte i mange bedrifter m\u00e5 tas med som gode alliansepartnere, dersom en skal innfri m\u00e5let om \u00e5 f\u00e5 flere innvandrere ut i varig arbeid.", "Flere innspill f\u00e5r du p\u00e5: www.krafttakverdal.no"]}, {"field": "category0", "value": "meninger"}, {"field": "contenthash", "value": "fdaa2d2da92cde4525ac9109730f44c5c03fbb212add13ea81051761e1e1df3d"}, {"field": "createtime", "value": "2016-04-29T17:38:51.000Z"}, {"field": "description", "value": "Regjeringens m\u00e5l om \u00e5 f\u00e5 innvandrere raskere i arbeid ser ut til \u00e5 g\u00e5 tregt. Verdalsprosjektet \u2013 krafttak for inkludering greide i l\u00f8pet av 2 \u00e5r \u00e5 f\u00e5 86 % av innvandrerne i varig arbeid. Hva kan l\u00e6res av dette?"}, {"field": "dominantimage", "value": "http://www.adressa.no/incoming/article1312634.ece5/ALTERNATES/w980-default/DSC_0902ny"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d7c394ba36b7ce00cd8112ffe02228403559027.jpg?594277e1"}, {"field": "dominantthumbnaildimensions", "value": "300x169"}, {"field": "heading", "value": "Bli kvitt lettvintl\u00f8sningene - f\u00e5 flere innvandrere i arbeid! -adressa.no"}, {"field": "id", "value": "7d7c394ba36b7ce00cd8112ffe02228403559027"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["arbeidslivsretta norskoppl\u00e6ring", "h\u00f8y utdanning", "varig arbeid", "innvandrere", "kvitt lettvintl\u00f8sningene", "innvandrere raskere", "alternative l\u00f8p", "innvandrere kommet", "tett samarbeid"]}, {"field": "kw-entity", "value": ["verdalsprosjektet", "arbeids", "integrerings", "v. det"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1312634.ece5/ALTERNATES/w980-default/DSC_0902ny"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bli kvitt lettvintl\u00f8sningene - f\u00e5 flere innvandrere i arbeid!"}, {"field": "og-type", "value": "article"}, {"field": "og-url", "value": "http://www.adressa.no/meninger/article1331044.ece"}, {"field": "pageclass", "value": ["article"]}, {"field": "publishtime", "value": "2009-05-28T08:13:19.000Z"}, {"field": "recs-articleid", "value": "1379046"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-28T08:13:19.000Z"}, {"field": "recs-rawtitle", "value": "Bli kvitt lettvintl\u00f8sningene - f\u00e5 flere innvandrere i arbeid! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Regjeringens m\u00e5l om \u00e5 f\u00e5 innvandrere raskere i arbeid ser ut til \u00e5 g\u00e5 tregt. Verdalsprosjektet \u2013 krafttak for inkludering greide i l\u00f8pet av 2 \u00e5r \u00e5 f\u00e5 86 % av innvandrerne i varig arbeid. Hva kan l\u00e6res av dette?"}, {"field": "thumbnail", "value": "http://content-thumbnail.cxpublic.com/content/thumbnail200x150/7d7c394ba36b7ce00cd8112ffe02228403559027.jpg?594277e1"}, {"field": "thumbnailfullheightdimensions", "value": "200x1924"}, {"field": "timestamp", "value": "2017-06-15T12:04:49.000Z"}, {"field": "title", "value": "Bli kvitt lettvintl\u00f8sningene - f\u00e5 flere innvandrere i arbeid!"}, {"field": "url", "value": "http://www.adressa.no/meninger/article1331044.ece"}, {"field": "urlhash", "value": "7d7c394ba36b7ce00cd8112ffe02228403559027"}], "score": 1.1777796, "siteId": "9222270286501375973", "id": "7d7c394ba36b7ce00cd8112ffe02228403559027"}

