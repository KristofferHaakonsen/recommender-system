{"fields": [{"field": "modifiedtime", "type": "time", "value": "2014-09-27T05:57:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "jan erik roel"}, {"field": "body", "value": ["Saken oppdateres.", "De to kameratene Kerim Hestnes Nisancioglu og Yngve Lien fra Trondheim hadde ikke r\u00e5d til lugar og overnattet i liggestoler p\u00e5 et av de \u00f8vre dekkene. Det ble deres redning da Estonia forliste.", "\u2013 Den billigste billetten, men samtidig den tryggeste plassen \u00e5 overnatte p\u00e5. Vi hadde optimale muligheter for \u00e5 komme oss ut, forteller Kerim Nisancioglu.", "20 \u00e5r etter det dramatiske forliset er Kerim Hestnes Nisancioglu for lengst vel etablert som klimaforsker ved Bjerknessenteret i Bergen og familiefar til tre barn. Ikke direkte uventet er v\u00e6ret i vestlandsbyen preget av kj\u00f8lig regn p\u00e5 denne \u00e5rstiden, for s\u00e5 vidt en grei ramme med tanke p\u00e5 at Estonia-forliset er tema for intervjuet.", "I 1994 var Kerim Hestnes Nisancioglu og Yngve Lien, som n\u00e5 er bosatt i Oslo, 19 \u00e5r og ferdig med videreg\u00e5ende p\u00e5 \u00abKatta\u00bb i Trondheim. F\u00f8r de begge skulle starte p\u00e5 studier i England tok de seg r\u00e5d til en ferietur til Tyrkia. De var p\u00e5 vei hjem etter \u00e5 ha reist gjennom hele \u00d8st-Europa. I Tallinn gikk de om bord i Estonia i den hensikt \u00e5 komme seg over til Stockholm. Slik skulle det ikke g\u00e5.", "Utp\u00e5 kvelden hadde de to beveget seg inn i en av salongene p\u00e5 \u00f8vre dekk og satt seg i hver sin stol for \u00e5 pr\u00f8ve \u00e5 f\u00e5 blund p\u00e5 \u00f8ynene. Kerim forteller at v\u00e6ret var ruskete. Det regnet og bl\u00e5ste. B\u00f8lgene slo mot baugen.", "\u2013 Vi passerte en av de andre b\u00e5tene som trafikkerer \u00d8stersj\u00f8en. Jeg la merke til at Estonia holdt h\u00f8y fart, minnes Kerim.", "Selv om enkelte detaljer er visket ut, har Kerim mange krystallklare bilder p\u00e5 netthinnen fra det \u00f8yeblikk han skj\u00f8nte at noe var i ferd med \u00e5 g\u00e5 fryktelig galt. For like etter midnatt ble de som oppholdt seg i salongen vekket av rumling og ubestemmelige lyder som kom fra et av de underliggende dekkene, sannsynligvis fra bildekket. B\u00e5ten begynte \u00e5 krenge og la seg ned mot den ene siden. If\u00f8lge Kerim krenget b\u00e5ten raskt mot en vinkel p\u00e5 45 grader.", "\u2013 Vi skj\u00f8nte fort at noe var galt. Jeg visste hvor utgangen var og sprang mot d\u00f8ren. Gulvet i trapperommet var uten teppe. Det var veldig glatt og umulig \u00e5 holde seg p\u00e5 beina. Derfor tok jeg av meg sokkene for \u00e5 f\u00e5 bedre fotfeste.", "Kerim klarte \u00e5 klatre opp trappa til det \u00f8verste dekket. Ved enden av trappa var det to d\u00f8rer som gikk til hver side. Den ene f\u00f8rte ut til siden som faretruende n\u00e6rmet seg b\u00f8lgetoppene.", "\u2013 Jeg m\u00e5tte komme meg opp og ut p\u00e5 den andre siden. Det var krevende, men klarte det til slutt. Ikke alle evnet \u00e5 komme seg opp, men ramlet ned mot den andre d\u00f8ren og kom seg aldri opp igjen...", "P\u00e5 dette tidspunktet hadde Kerim mistet oversikt over hvor kameraten befant seg. Etter \u00e5 ha summet seg fikk han p\u00e5 seg redningsvest, mens Estonia krenget stadig mer og n\u00e6rmet seg en helning p\u00e5 90 grader.", "\u2013 Jeg kr\u00f8p opp og stilte meg p\u00e5 et av vinduene. Innenfor var det fullt kaos. Jeg visste det var umulig \u00e5 knuse glasset. Skremmende f\u00e5 kom seg ut p\u00e5 dekk.", "P\u00e5 dette tidspunktet tok Kerim en liten timeout. Han m\u00e5tte tenke gjennom hva som var klokt \u2013 hoppe i sj\u00f8en eller vente. Han tenkte p\u00e5 dragsuget som ville oppst\u00e5 i det \u00f8yeblikk skipet gikk ned. Samtidig fikk han \u00f8ye p\u00e5 redningsfl\u00e5tene som hadde kommet p\u00e5 sj\u00f8en. De var lenket sammen i en ring.", "\u2013 Vinden tok tak og beveget redningsfl\u00e5tene bort fra b\u00e5ten. I dette \u00f8yeblikk bestemte jeg meg for \u00e5 hoppe i sj\u00f8en.", "Kerim hadde v\u00e6rt aktiv sv\u00f8mmer og tok seg forholdsvis lett bort til den ene redningsfl\u00e5ten. Der hadde to personer allerede klart \u00e5 komme seg om bord. Etter hvert ble flere passasjerer halt opp fra sj\u00f8en. Til slutt var det elleve personer om bord. Blant dem var Yngve.", "\u2013 Det var en utrolig lettelse \u00e5 konstatere at han hadde berget seg ut f\u00f8r skipet sank.", "Selv om det var midt p\u00e5 natten og redningsfl\u00e5ten hadde drevet et stykke vekk fra Estonia, kunne Kerim ane konturene av skipet som krenget helt og forsvant ned i dypet.", "\u2013 Vi h\u00f8rte lyden av all lufta som ble presset ut da skipet sank.", "Ellers var Kerim og de andre om bord p\u00e5 redningsfl\u00e5ten mest opptatt av \u00e5 overleve. Det viste seg at redningsfl\u00e5ten tok inn vann hver gang en b\u00f8lge kom brytende. Det virket som den mistet luft. Derfor ble det avgjort at samtlige skulle flytte seg over i en av de andre redningsfl\u00e5tene der det var ledig plass.", "P\u00e5 grunn av det d\u00e5rlige v\u00e6ret klarte de ikke \u00e5 holde sammen redningsfl\u00e5tene. De drev av og forsvant hver til sin kant i m\u00f8rket f\u00f8r alle hadde kommet seg over. Blant dem som rakk \u00e5 komme seg om bord i den andre b\u00e5ten var Yngve. Dermed hadde de to kompisene mistet kontakten for andre gang denne natten.", "Klokken n\u00e6rmet seg seks og det grydde av dag da et redningshelikopter kom til unnsetning.", "\u2013 Vi ble brakt om bord i passasjerferjen Silja Symphony der vi ble tatt godt vare p\u00e5, forteller Kerim.", "Etter noen timer fikk han ogs\u00e5 kontakt med familien hjemme i Trondheim som hadde hatt sin t\u00f8ffeste natt i livet. Da fikk han vite at Yngve hadde kontaktet sine foreldre tre timer tidligere.", "\u2013 Men da Yngve ringte kunne han ikke opplyse om hvordan det hadde g\u00e5tt med meg, ettersom det siste han visste var at jeg befant meg om bord i en redningsfl\u00e5te som var lekk.", "Kerim forteller at han i ettertid ikke har hatt behov for profesjonell hjelp. Det har ikke manglet p\u00e5 tilbud i s\u00e5 m\u00e5te.", "\u2013 Vi var blant de heldige. Det var bare oss. De som l\u00e5 og sov under bildekk hadde liten eller ingen sjanse til \u00e5 berge livet.", "Kerim sier at han ikke har mistet lysten p\u00e5 \u00e5 reise med b\u00e5t. Han har seilt mye. I egenskap av klimaforsker ved Bjerknessenteret i Bergen har han v\u00e6rt leder av ekspedisjoner til Gr\u00f8nland. I den forbindelse har han tatt sikkerhetskurs og blitt reddet opp fra sj\u00f8en i kontrollerte former.", "\u2013 Det m\u00e5 innr\u00f8mmes at det var litt spesielt.", "Kerim sier han som b\u00e5tpassasjer er veldig fokusert p\u00e5 sikkerhet og sikkerhetsutstyr om bord.", "\u2013 Vi er en barnefamilie. Det er ikke aktuelt \u00e5 bestille lugarplass under bildekk. Jeg er blitt n\u00f8ye med \u00e5 sjekke hvor r\u00f8mningsveier, livb\u00e5ter og redningsvester er plassert. Det er en vane jeg har lagt meg til, sier Kerim Hestnes Nisancioglu."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "07a69ceb01c846dc5c075b019ca3cb2cb29c45b16c5adee578d9b92226564c3d"}, {"field": "createtime", "value": "2016-08-09T21:51:25.000Z"}, {"field": "description", "value": "- Inne i b\u00e5ten var det fullstendig kaos, sier Kerim Hestnes Nisancioglu."}, {"field": "dominantimage", "value": "http://www.adressa.no/pluss/nyheter/article10170282.ece/ALTERNATES/w980-default/JPS_estonia139.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0d289eb497fb67217b3368b93b03b0d95fcae8db.jpg?5971e50f"}, {"field": "dominantthumbnaildimensions", "value": "300x169"}, {"field": "heading", "value": ["Berget livet fordi han ikke hadde r\u00e5d til lugar -adressa.no", "Vekket av lyder", "Tenkte p\u00e5 dragsuget", "Krenget helt og forsvant", "Brakt i sikkerhet", "\u2013 Det har g\u00e5tt bra"]}, {"field": "id", "value": "0d289eb497fb67217b3368b93b03b0d95fcae8db"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "pets"}, {"field": "kw-concept", "value": ["b\u00e5t", "bord", "berge livet", "redningsfl\u00e5te", "dekk"]}, {"field": "kw-entity", "value": ["bjerknessenteret", "\u00f8st-europa", "\u00f8stersj\u00f8en", "silja symphony", "katta", "yngve", "kerim hestnes nisancioglu og yngve lien", "kerim"]}, {"field": "kw-location", "value": ["stockholm", "england", "tallinn", "oslo", "estonia", "tyrkia", "trondheim", "gr\u00f8nland", "bergen"]}, {"field": "kw-pageclass", "value": "article"}, {"field": "kw-person", "value": ["yngve lien", "kerim nisancioglu", "kerim hestnes nisancioglu"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10170282.ece/ALTERNATES/w980-default/JPS_estonia139.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Berget livet fordi han ikke hadde r\u00e5d til lugar"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10170284.ece"}, {"field": "pageclass", "value": ["article"]}, {"field": "publishtime", "value": "2014-09-27T05:57:36.000Z"}, {"field": "recs-articleid", "value": "10170284"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-09-27T05:57:36.000Z"}, {"field": "recs-rawtitle", "value": "Berget livet fordi han ikke hadde r\u00e5d til lugar -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "- Inne i b\u00e5ten var det fullstendig kaos, sier Kerim Hestnes Nisancioglu."}, {"field": "thumbnail", "value": "http://content-thumbnail.cxpublic.com/content/thumbnail200x150/0d289eb497fb67217b3368b93b03b0d95fcae8db.jpg?5971e50f"}, {"field": "thumbnailfullheightdimensions", "value": "200x2649"}, {"field": "timestamp", "value": "2017-07-21T11:27:11.000Z"}, {"field": "title", "value": "Berget livet fordi han ikke hadde r\u00e5d til lugar"}, {"field": "url", "value": "http://www.adressa.no/pluss/nyheter/article10170284.ece"}, {"field": "urlhash", "value": "0d289eb497fb67217b3368b93b03b0d95fcae8db"}], "score": 0.65127754, "siteId": "9222270286501375973", "id": "0d289eb497fb67217b3368b93b03b0d95fcae8db"}

