{"fields": [{"field": "modifiedtime", "type": "time", "value": "2015-06-02T10:34:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["JanO", "Portrettet", "Ukeadressa"]}, {"field": "author", "value": "svanhild naterstad"}, {"field": "body", "value": ["Saken oppdateres.", "Tegneren sitter ved siden av meg i bilen og gr\u00e5ter. Han har nettopp fortalt hvordan moren og faren m\u00f8ttes i leiligheten hans, etter \u00e5 ha v\u00e6rt skilt og fra hverandre i ti \u00e5r. \u00abDet er jo bare meg\u00bb, hadde faren sagt, og s\u00e5 hadde moren sl\u00e5tt ut med armene og holdt omkring ham. Fjorten dager senere var faren d\u00f8d av hjertesvikt. Men det er ikke derfor Jan O. sitter og jamrer seg i passasjersetet, p\u00e5 vei hjem til leiligheten p\u00e5 Kalvskinnet etter en tretimers lunsj i Palmehaven. Det er Ibsen. En tanke har tatt en annen og denne gangen endte det hos Terje Vigen.", "- Det der n\u00e5r han hever \u00e5ren ... Tegneren snur hodet mot vinduet og pr\u00f8ver kanskje \u00e5 hente seg inn, men han vet at det ikke nytter. Det er ikke f\u00f8rste gang han m\u00e5 gi tapt. For hver kone han har hatt, har han fors\u00f8kt \u00e5 lese h\u00f8yt, men ordene kommer i hulk: \u00abDit barn har guldh\u00e5r og \u00f8jne bl\u00e5\u00bb og \u00abmin datter var intet at akte p\u00e5 ...\u00bb.", "- Jeg l\u00e6rte det utenat da jeg var 14. Men herregud, at det g\u00e5r an \u00e5 v\u00e6re s\u00e5 sentimental. Jeg er h\u00e5pl\u00f8s.", "- Skal vi si klokken ett, spurte Jan O. da vi skulle avtale m\u00f8te.", "- Kunne vi si tolv?", "- Da sier vi halv ett. Som et kompromiss, sl\u00e5r han fast.", "Og n\u00e5 st\u00e5r vi der og venter. Klokken har passert kvart p\u00e5, og drar seg mot hel. Inne i restauranten har pianisten formidlet at vi m\u00e5 skynde oss \u00e5 elske og at det er en spennende dag for Josefine. Vi burde skj\u00f8nt det. Dette er jo ikke en mann som inng\u00e5r kompromisser. Fem over ett ringer vi.", "- Herregud! Var det i dag?!", "Syv minutter senere stiger han ut av en drosje, og f\u00f8r den andre glassd\u00f8ren inn til Britannia \u00e5pner seg, rekker han \u00e5 kontrollere i gjenskinnet at den stripete luggen ligger som den skal. Mannen, som ogs\u00e5 farger skjegget (\u00abfor at mitt ytre og indre skal v\u00e6re like falskt\u00bb), beklager inderlig rotet og lover til gjengjeld \u00e5 oppf\u00f8re seg fint.", "For det er ingen selvf\u00f8lge. Adresseavisens mange\u00e5rige tegner kan v\u00e6re utkr\u00f8pen. Selv kaller han det \u00abduell\u00bb, men for mange av dem som blir utsatt for hans verbale stormangrep kan det minne mer om en slakteprosess. N\u00e5r tegneren n\u00e6rmer seg, m\u00e5 man v\u00e6re forberedt p\u00e5 alt, og helst ha frisket opp kunnskapene om det tyske valget i 1932. Kolleger som har v\u00e6rt i redaksjonen i \u00e5revis, m\u00e5 gjerne presentere seg, som for f\u00f8rste gang. Han tillater seg de styggeste angrep, i h\u00e5p om \u00e5 f\u00e5 slagget i retur. F\u00e5r han det, gapskratter han lykkelig og fors\u00f8kene p\u00e5 ydmykelse kan g\u00e5 over i innstendig smiger.", "- Vet du, sier han n\u00e5, og ser sjarmerende sm\u00f8rblid opp p\u00e5 serveringsdamen som vil ta opp bestilling.", "- N\u00e5r jeg kommer hit til Palmehaven, s\u00e5 er det p\u00e5 grunn av stemningen og fordi alle dere som jobber her gj\u00f8r en s\u00e5nn utmerket jobb. Men maten er d\u00f8rgende kjedelig.", "- Jo da, sier serveringsdamen medgj\u00f8rlig. - Vi har jo det vanlige ...", "Han tar en biff tartar, med ekstra Dijon-sennep og et glass melk.", "Noe r\u00e5tt. Noe sterkt. Noe mildt og lindrende.", "- Det ryktes at du med \u00e5rene er blitt lettere \u00e5 ha med \u00e5 gj\u00f8re. Er det en utvikling du er komfortabel med?", "- I aller h\u00f8yeste grad! Men jeg har da aldri v\u00e6rt vanskelig?", "L\u00f8gnen, skal han siden fortelle oss, verdsettes ikke tilstrekkelig. Det er n\u00e5r han er i ferd med \u00e5 forstille seg for fotografen og har hentet fram sitt falskeste smil, at han kommer fram til det: \u00abSannheten klarer vi oss godt uten. L\u00f8gnen er en n\u00f8dvendighet\u00bb.", "Mannen som daglig setter virkeligheten presist p\u00e5 spissen for midtnorske lesere, er kanskje blitt rundere i kantene, men ikke verre enn at han fortsatt er fryktet.", "- Ble du f\u00f8dt s\u00e5nn, kravstor p\u00e5 andres vegne - og fort\u00f8rnet? Hvorfor vil du ha oss sinte?", "N\u00e5 strammer han blikket over bordet, til intenst granskende. P\u00e5 forunderlig vis rommer blikket p\u00e5 samme tid en anklage og en beklagelse.", "- Jeg? Som alltid har v\u00e6rt innadvendt og grublende, pr\u00f8ver han seg, f\u00f8r han fortsetter. - Evig eies kun et d\u00e5rlig rykte, og det b\u00f8r en leve opp til. Jeg pr\u00f8ver etter fattig evne.", "Kanskje var det et ledd i dette fors\u00f8ket, da han i mange \u00e5r tok med seg Se og H\u00f8r til Ni muser. Ikke noe sted egnet seg bedre til \u00e5 sitte med det utskjelte sladrebladet og en skummende halvliter enn blant kaffe latt\u00e8-drikkende akademikere og kunstnere. I dag tar han heller med seg dagens post og parkerer sykkelen utenfor Hornemannsg\u00e5rden, gamliskafeen der ingen under 70 liker \u00e5 bli sett.", "- Vet du hvorfor?", "Vi rister p\u00e5 hodet, men tror egentlig vi vet det. Ryktene sier at det er den lave kaffeprisen, samt at klientellet er s\u00e5 tungh\u00f8rt at de roper til hverandre - og Jan O. kan sitte og lytte uanstrengt til andres bekymringer og gleder. Men i dag har tegneren en annen forklaring.", "- Jeg opplever en s\u00e5nn nydelig h\u00f8flighet der. N\u00e5r to m\u00f8tes i en d\u00f8r\u00e5pning, sier han, og reiser seg for \u00e5 vise. - S\u00e5 trekker de seg galant til siden for \u00e5 la den andre slippe gjennom f\u00f8rst.", "- Jeg elsker den gammeldagse h\u00f8fligheten. Et lite smil er som olje i maskineriet, sier kranglefanten. Han er i ferd med \u00e5 formulere sin bekymring over \u00abungdommen\u00bb, idet serveringsdamen n\u00e6rmer seg igjen.", "- Smaker det?", "Jan O. griper den hvite bomullsservietten og trykker den lett mot munnen.", "- Aldeles nydelig, smiler han elskverdig.", "Sin egen oppvekst, ut mot havgapet i Ibestad i Troms, oppsummerer han som \u00abkurant og grei\u00bb. Han var yngst av tre. Mor var mor og far var far. Ikke stort mer \u00e5 si om det.", "- Men var jeg f\u00f8dt en generasjon eller to f\u00f8r, ville jeg nok blitt avfeid som en hjelpel\u00f8s tulling. Keivhendt og klumsete. Jeg kunne verken med lj\u00e5 eller sl\u00e5maskin, og jeg hatet \u00e5 fiske. Ubrukelig til skikkelig arbeid.", "\u00c5 se ham skifte en lysp\u00e6re eller \u00e5pne en hermetikkboks, skal visstnok fortsatt gi eventuelle tilskuere en halvtimes gratis stand up-show av beste merke.", "Da Jan Oddvar var fire \u00e5r, flyttet familien til Trondheim.", "- Jeg, som jo er en kameleon, la om til tr\u00f8ndersk over natta, men min fem \u00e5r eldre bror ble mobbet for nordlandsdialekten. Siden jeg var s\u00e5 glad i broren min, bestemte jeg meg for at jeg skulle plage tr\u00f8nderne resten av mitt liv.", "Hans f\u00f8rste \u00e5pne protest mot makten var trolig da han nektet \u00e5 skrive med h\u00f8yrehanda, til tross for l\u00e6rerens krav. I sl\u00f8ydsalen p\u00e5 realskolen fulgte han opp. S\u00e5 fort oppropet var ferdig, snek han seg ut. Han fryktet flis i fingeren og gikk heller p\u00e5 biblioteket, der han satt i to timer mens de andre lagde kr\u00e5skap. Etter to \u00e5r hadde han ikke engang ei br\u00f8dfj\u00f8l \u00e5 vise fram. \u00abJeg har sett deg \u00e9n gang ved h\u00f8velbenken\u00bb, ropte l\u00e6reren, \u00abda festet du matpakka mi i tvingen s\u00e5 den ble flat som et flatbr\u00f8d\u00bb.", "- Snakk om mobbing! Henge ut en elev p\u00e5 den m\u00e5ten!", "Det hadde kanskje ikke v\u00e6rt s\u00e5 farlig med \u00abIkke\u00bb i sl\u00f8yd, om ikke far Henriksen var snekker.", "- Da jeg gikk hjem den dagen, er det faktisk den eneste gangen jeg har tenkt at det kanskje ville v\u00e6re like greit \u00e5 ta livet av seg.", "Maktkritikeren synes \u00e5 ha en egen evne til \u00e5 oppn\u00e5 forsoning. Faren kom ikke med ett kritisk ord.", "Etter videreg\u00e5ende p\u00e5 Ringve ble det ikke mer skole.", "- Jeg var jo pinsevenn, og skulle man ha det g\u00f8y ... Ja, s\u00e5 m\u00e5tte man jo gifte seg da.", "Det skjedde f\u00f8rste gang da han var 20 \u00e5r gammel. Sin f\u00f8rste kone traff han i Betel, der han var s\u00f8ndagsskolel\u00e6rer, og ikke lenge etter ble han far. Planen var \u00e5 studere historie, da han fikk tilbud om fast jobb i Adresseavisen. God l\u00f8nn for morsomt arbeid ble for fristende for den unge familiefors\u00f8rgeren.", "Med ett h\u00f8res klokkespill fra bukselommen hans, som en katedral som kaller til messe. Det er Siri Wahl-Olsen som ringer, politisk redakt\u00f8r og tegnerens n\u00e6rmeste sjef.", "\u00abJa! Jeg tegner gjerne\u00bb, forsikrer han, stikker telefonen tilbake i lomma og tar opp tr\u00e5den om troen:", "- Ethvert menneske som stiller eksistensielle sp\u00f8rsm\u00e5l om livet, er i utgangspunktet religi\u00f8st, men det betyr ikke at du tror p\u00e5 noe. Jeg tror ikke p\u00e5 den kristne kirkens dogmer eller p\u00e5 den grunnleggende l\u00e6ren om Jesu stedfortredende d\u00f8d.", "- Hender det at du ber?", "- Hvis et sukk er en b\u00f8nn, s\u00e5 er det omtrent s\u00e5 n\u00e6r jeg kommer.", "Han reiser seg og l\u00f8fter bort tallerkenen med rester av gul eggeplomme, finhakket l\u00f8k og sennep.", "- Jeg hater rot, unnskylder han seg.", "Mange vil nok hevde at hans privatliv har v\u00e6rt preget av nettopp det, av rot, at det i det minste sett utenfra kan sammenfattes som \u00abuoversiktlig\u00bb. Han sier han er en feminin mann, uten interesse for biler og jakt. Men damer liker han, og de har fulgt ham som et r\u00f8dt skjerf gjennom tilv\u00e6relsen.", "- Du har v\u00e6rt gift tre ganger. Er du vanskelig \u00e5 leve med?", "- Nei, det kan jeg ikke tenke meg.", "- S\u00e5 det var de som var vanskelige?", "- Nei. Jeg har bare v\u00e6rt gift med hyggelige kvinner, smiler han uskyldig.", "Som far til tre s\u00f8nner p\u00e5 slutten av 60-tallet liknet ikke Jan O. andre fedre. Ungene kunne bli hentet p\u00e5 skolen for \u00e5 bli med ut i b\u00e5t, med journalistkolleger, fotografer og en kasse \u00f8l, for \u00e5 lage glade reportasjer fra s\u00f8rlandssommeren. Til forskjell fra de andre pappaene, var han gjerne med ut og spilte fotball. Han brukte ikke r\u00f8dt skjerf den gangen, men trengte det heller ikke for \u00e5 f\u00e5 naboungene til \u00e5 legge beina p\u00e5 nakken. Fikk han nyss om at noen hadde v\u00e6rt ufine med hans egne, n\u00f8lte han ikke, men \u00abbr\u00f8lte som en gal gorilla\u00bb. Det ga respekt i gata.", "Jan Oddvar Henriksen kan kanskje framst\u00e5 som uredd. Kanskje er han det ogs\u00e5. Men \u00e9n gang lot han seg skremme. Det var en tirsdag ettermiddag i juni 2008. Han har hatt en hektisk dag etter at Adresseavisen trykket hans tegning av en muslim, kun if\u00f8rt et bombebelte, turban og en t-skjorte med p\u00e5skriften: \u00abJeg er Muhammed og ingen t\u00f8r trykke meg!\u00bb Rabalderet som f\u00f8lger er massivt. N\u00e5 snakker han i telefonen med sin eldste s\u00f8nn, Jan Oddvar, som er journalist i F\u00e6drelandsvennen. Han vil h\u00f8re om faren st\u00e5r oppreist i stormen.", "- Mens vi snakker, ringer det p\u00e5 d\u00f8ren. S\u00f8nnen min h\u00f8rer en mann p\u00e5 gebrokkent norsk gjennom d\u00f8rtelefonen: \u00abHall\u00e5. Det er blomster til Jan O. Henriksen. Vil du \u00e5pne d\u00f8ren!\u00bb Idet jeg slipper ham inn hovedporten nede, h\u00f8rer jeg s\u00f8nnen min rope: \u00abD\u00e6ven! De kommer allerede. \u00c5pne d\u00f8ra, pappa! Jeg vil h\u00f8re skuddene!\u00bb", "Det blir galt \u00e5 si at han var feig da han svarte, tilgjort rolig, etter at det ringte p\u00e5 d\u00f8ren til leiligheten: \u00abBare sett blomstene utenfor, jeg st\u00e5r i telefonen.\u00bb", "- Det tok en halvtime f\u00f8r jeg torde \u00e5pne d\u00f8ren. Utenfor fant jeg en blomsterkvast fra sjefredakt\u00f8r Blix. Han var forn\u00f8yd med m\u00e5ten vi hadde taklet br\u00e5ket rundt tegningen p\u00e5!", "Tegneren rister p\u00e5 hodet og gapskratter: - Aldri har jeg v\u00e6rt s\u00e5 lite glad for \u00e5 f\u00e5 blomster.", "Ingen vurderte visst \u00e5 sende ham blomster da han i sin tid i Aftenposten tegnet Carl I. Hagen som en lus p\u00e5 hodet til K\u00e5re Willoch. Det var ikke Hagen som lus som oppr\u00f8rte Frogner-fruene. Det var framstillingen av godgutten Willoch, som en blanding av lysp\u00e6re og Munchs \u00abSkrik\u00bb, som gjorde at de sa opp abonnementet.", "Han kan g\u00e5 for \u00e5 v\u00e6re en dekadent kunstner n\u00e5r han sprader rundt i byen med r\u00f8dt skjerf og lyse dresser, en levemann som ikke skjenker sin egen fysikk en tanke. Slik er det ikke. Tegneren spiller tennis flere ganger i uka. Sykler han rundt Byneset, bruker han til og med hjelm.", "- Jeg er sannsynligvis den eneste som sykler mindre etter \u00e5 ha f\u00e5tt elektrisk sykkel. Poenget blir litt borte n\u00e5r du sykler fra Kalvskinnet til Heimdal uten \u00e5 bli svett. Men det var j\u00e6vlig morsomt i begynnelsen, gliser han og minnes hvordan han trykket inn elknappen og tok igjen en som med selvtilfreds mine hadde passert ham oppover bakken.", "- Han gikk antakelig rett hjem og banket kona, om han da ikke fikk hjerteattakk bak meg i bakken.", "Det er ikke mer enn tre \u00e5r siden 65-\u00e5ringen skulle sykle til Portugal sammen med en god venn. De kom til Brussel f\u00f8r de inns\u00e5 at det ikke bare var nedoverbakke, selv om det s\u00e5 slik ut p\u00e5 kartet.", "- Din makker ved mange anledninger, Johan O. Jensen, sier at han sv\u00f8mmer fortere enn deg?", "- Ha, ha. Jeg har da aldri sv\u00f8mt om kapp med Johan! Hvis han sier at han sv\u00f8mmer fortere enn meg, s\u00e5 m\u00e5 jeg svare at, intellektuelt, s\u00e5 er han langsommere.", "Tegneren flirer forn\u00f8yd.", "Om det er hans manglende formelle utdannelse som gj\u00f8r at han hele tiden vil konkurrere, enten det gjelder fysisk fostring eller kultur- og historiekunnskaper, skal vi ikke spekulere i. Men skulle han gjerne hatt flere vitnem\u00e5l?", "- Jeg er en lystleser. Min kunnskap er ikke systematisk, men spredt utover. Kanskje har jeg hatt mer glede av det, enn jeg ville hatt av en formell utdannelse.", "Etter at han kastet ut tv-en - og klarte seg uten i sju-\u00e5tte \u00e5r - fikk han ogs\u00e5 bedre tid.", "- Jeg fikk tilbake den deilige lesegleden fra ungdommen. N\u00e5 bestemmer jeg selv hva jeg skal bruke kveldene mine til. Jeg elsker \u00e5 legge meg om kvelden og vite at jeg har tiden fram til klokken to med en god bok.", "Jan O. er trolig avisens mest produktive arbeider, og farten ser ikke ut til \u00e5 avta. Snarere tvert imot. Skj\u00f8nt, aldri har han v\u00e6rt s\u00e5 arbeidsom som da han i 1966 reiste til Fosen med journalist Ulf Moen. Opp mot hundre tegninger om dagen leverte han, av fjord og fjell og folk og fe. Han tegnet fra tidlig morgen til seine kvelden, men fikk likevel ikke sove. Det falt ham ikke inn at det kunne skyldes slanketablettene Moen stakk til ham.", "- Jeg gikk tre dager i amfetaminrus. De ble ikke forbudt f\u00f8r noen \u00e5r seinere.", "Den gang var han avholdsmann.", "- Jeg har nok tatt det igjen senere, mumler han.", "Tv-en har han ogs\u00e5 tatt inn igjen. Han m\u00e5tte det. Hans amerikanske kj\u00e6reste forlangte det, for da br\u00f8drene hennes h\u00f8rte at hun var sammen med en mann som ikke hadde tv, ikke bil og heller ikke eide sin egen leilighet, spurte de rett ut om det var s\u00e5nn at hun var sammen med en uteligger.", "- Hun kj\u00f8pte en tv til meg, s\u00e5 hadde hun noe \u00e5 sl\u00e5 i bordet med!", "Noen dager etter intervjuet overh\u00f8rer jeg Jan O.s r\u00e5d til en kollega. Han siterer Alexander Kielland: - Du skal ikke skrive \u00abDenne mannen er en idiot!\u00bb, men du skal skrive slik at leseren, etter \u00e5 ha lest, roper ut at \u00abdenne mannen er da en idiot!\u00bb. N\u00e5del\u00f8s mann, tegneren."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "26d7f9fb3d4738720bb1b66461c23f0f41382dbfa0fa8fb16a670a73386b0763"}, {"field": "createtime", "value": "2015-05-02T09:30:05.000Z"}, {"field": "description", "value": "Aldri har avistegneren v\u00e6rt s\u00e5 redd som da han fikk blomster av sjefredakt\u00f8ren."}, {"field": "dominantimage", "value": "http://www.adressa.no/pluss/magasin/article10907885.ece/bqgk0d/ALTERNATES/w980-default/JanOportrett0554.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5bf91c665f00519c5ff7b0fe75b34f2a8842ce5d.jpg?595747d6"}, {"field": "dominantthumbnaildimensions", "value": "300x169"}, {"field": "heading", "value": "Rablisten -adressa.no"}, {"field": "id", "value": "5bf91c665f00519c5ff7b0fe75b34f2a8842ce5d"}, {"field": "keyword", "value": ["JanO", "Portrettet", "Ukeadressa"]}, {"field": "keywords", "value": "JanO,Portrettet,Ukeadressa"}, {"field": "kw-category", "value": ["pluss", "magasin"]}, {"field": "kw-concept", "value": ["tegneren", "d\u00f8ra", "h\u00f8r", "\u00e5pne d\u00f8ra", "mann", "r\u00f8dt skjerf", "dag", "faren"]}, {"field": "kw-entity", "value": ["f\u00e6drelandsvennen", "fosen", "aftenposten", "palmehaven", "se og h\u00f8r", "henriksen", "munchs", "betel", "jesu", "byneset", "kalvskinnet", "heimdal", "dijon", "ibsen", "blix", "skrik", "adresseavisen", "muhammed", "ringve", "josefine", "britannia", "hornemannsg\u00e5rden"]}, {"field": "kw-location", "value": ["trondheim", "brussel", "ibestad", "troms", "portugal", "frogner"]}, {"field": "kw-pageclass", "value": "article"}, {"field": "kw-person", "value": ["ulf moen", "alexander kielland", "jan o.", "johan o. jensen", "jan o. henriksen", "jan oddvar henriksen", "jan oddvar", "terje vigen", "siri wahl-olsen", "k\u00e5re willoch", "carl i. hagen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10907885.ece/bqgk0d/ALTERNATES/w980-default/JanOportrett0554.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rablisten"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10907890.ece"}, {"field": "pageclass", "value": ["article"]}, {"field": "publishtime", "value": "2015-05-02T10:15:05.000Z"}, {"field": "recs-articleid", "value": "10907890"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-05-02T10:15:05.000Z"}, {"field": "recs-rawtitle", "value": "Rablisten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Aldri har avistegneren v\u00e6rt s\u00e5 redd som da han fikk blomster av sjefredakt\u00f8ren."}, {"field": "thumbnail", "value": "http://content-thumbnail.cxpublic.com/content/thumbnail200x150/5bf91c665f00519c5ff7b0fe75b34f2a8842ce5d.jpg?595747d6"}, {"field": "thumbnailfullheightdimensions", "value": "200x3353"}, {"field": "timestamp", "value": "2017-07-01T06:57:26.000Z"}, {"field": "title", "value": "Rablisten"}, {"field": "url", "value": "http://www.adressa.no/pluss/magasin/article10907890.ece"}, {"field": "urlhash", "value": "5bf91c665f00519c5ff7b0fe75b34f2a8842ce5d"}], "score": 0.36320055, "siteId": "9222270286501375973", "id": "5bf91c665f00519c5ff7b0fe75b34f2a8842ce5d"}

