{"fields": [{"field": "modifiedtime", "type": "time", "value": "2012-04-23T09:59:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sunderland har sl\u00e5tt Sheffield United ut av FA-cupen, lyden p\u00e5 tv-en skrus av og lokalet gj\u00f8res klar for quiz. 41 lag har m\u00f8tt opp, og med 3-4 p\u00e5 hvert lag er puben god og full.", "Alt foreg\u00e5r p\u00e5 engelsk. Sp\u00f8rsm\u00e5lene deles ikke ut, men leses opp av utroper Stuart Bowden, s\u00e5 det gjelder \u00e5 f\u00f8lge med. Det er usedvanlig stille til en fullsatt pub \u00e5 v\u00e6re, n\u00e5r alle noterer sp\u00f8rsm\u00e5l om geometri, algebra og vinklene i en trekant.", "- Dette er matte for \u00e5tte\u00e5ringer, men dere f\u00e5r ekstrapoeng hvis dere beviser relativitetsteorien, erter Stuart vennlig, og sp\u00f8r hvor mange nuller det er i en britisk billion.", "- Ikke den feige juksebillionen som amerikanerne bruker, presiserer han.", "- But a proper, full-sized British billion.", "Etter hver runde bytter lagene ark, og regner ut hverandres poengscore. Bunnlaget \u00abThe Locals\u00bb f\u00e5r full score i den f\u00f8rste kategorien, og \u00f8yner muligheten for \u00e5 avansere p\u00e5 tabellen.", "- Vi m\u00e5 sl\u00e5 \u00abIt Wasn't me\u00bb, de ligger rett over oss i sammendraget, forklarer Fiona Druett.", "Poengene fra hver quizkveld overf\u00f8res til sammendraget, hvor vinnerlaget f\u00e5r en reise til London betalt av puben og Via Ferieverden.", "- Norwegians love quiz, smiler innehaver Dougie.", "- I England er quiz p\u00e5 s\u00f8ndagskveldene en tradisjon, nesten alle pubene har det. S\u00e5 jeg startet med quiz da jeg drev Macbeth, forteller han, f\u00f8r han blir avbrutt av to forvirrede italienere som vil se Roma-Inter.", "- V\u00e5re faste italienske gjester lurer ofte p\u00e5 hva som foreg\u00e5r, det kolliderer iblant med kampene i serie A. Men det er ikke noe \u00e5 gj\u00f8re med, jeg trenger en st\u00f8rre pub, sukker Dougie.", "Fotballkampen er en muligens en medvirkende \u00e5rsak til \u00abChristina Aguilera Blow Job Associations\u00bb labre plassering. Med niendeplass i andre divisjon er navnet muligens bedre enn kunnskapen, men Ginger har forklaringen.", "- Vanligvis har vi med to blondiner, men de kunne ikke komme i kveld, s\u00e5 Jan Trygve og Erling stepper inn for dem.", "- Jeg er s\u00e5 blond jeg bare klarer, unnskylder Jan Trygve seg, men virker ikke s\u00e5 veldig stresset med \u00e5 finne ut hvilken stat John Kerry tapte i p\u00e5 supertirsdag eller hva Haitis president heter.", "Vi er kommet til tredje runde, som tar for seg nyhetsbildet, og hvilken husholdningsartikkel som ble tatt for \u00e5 v\u00e6re en bombe i Australia. Stemningen stiger n\u00e5r det viser seg at det var en dildo som l\u00e5 i en bag og vibrerte for seg selv. Martha Stewart f\u00e5r sine spark, mens trondheimsgutten som mistet f\u00f8rerkortet med vilje for \u00e5 slippe maset fra kj\u00e6resten som ville ha skyss overalt, m\u00f8tes med anerkjennende latter.", "I bakgrunnen f\u00e5r Roma et m\u00e5l annullert og i sportsrunden tar Stewart Bowden igjen for Englands forsmedelige rugbynederlag mot Irland dagen f\u00f8r.", "- Hvor lang seiersrekke hadde England over Irland f\u00f8r g\u00e5rsdagens nederlag? hoverer han.", "- Dere er i en engelsk pub n\u00e5, og b\u00f8r vite litt om skikkelig sport, ikke dette tullet med \u00e5 skli nedover en fjellside p\u00e5 noen plankebiter.", "Laget \u00abRabble Without a Clue\u00bb leder sammendraget f\u00f8r kveldens quiz, men det er langt igjen til London.", "- H\u00e5per vi kan klare det, men det er mange gode lag med, sier Ingrid Page.", "- Vi vant i fjor v\u00e5r, og tok en langhelg i Istanbul.", "Ved nabobordet sitter de regjerende mestrene fra desember, \u00abNorfolk'n chance\u00bb, et navn som blir en anelse uskikkelig n\u00e5r det uttales riktig. Guynfor Jones og Peter Hatfield lider imidlertid under at de bare er to i kveld.", "- You need the range of thougt to win this, understreker Guynfor.", "- Det burde v\u00e6rt flere sp\u00f8rsm\u00e5l om cricket, klager Peter, f\u00f8r han konsentrerer seg om kategorien \u00abYou never knew that\u00bb, hvor det gjelder \u00e5 vite at India er det landet med flest postkontor og at Charles De Gaulle overlevde 31 attentatfors\u00f8k.", "- What's the name of Bill Clintons pet pussy? And it's not Monica Lewinsky, messer Stuart.", "Quizen avsluttes med en real nervetest: \u00abThe quick fire round\u00bb. Her blir 20 sp\u00f8rsm\u00e5l med fire alternativ lest opp i rasende fart. Hvert riktig svar gir to poeng, men ved f\u00f8rste feil stanser poengene. Svarer du feil p\u00e5 f\u00f8rste sp\u00f8rsm\u00e5l, men riktig p\u00e5 resten, f\u00e5r du null poeng. \u00abBlow Jobberne\u00bb er i denne fasen mer opptatt av at Roma \u00f8ker til 4-1, og gir deng i n\u00e5r Karl Marx ble f\u00f8dt. Med det beholder de niendeplassen sin i andredivisjon, mens \u00abRabble Without a Clue\u00bb ender p\u00e5 tredjeplass i dag. Med det beholder de s\u00e5 vidt teten i f\u00f8rste divisjon."]}, {"field": "category0", "value": "arkiv"}, {"field": "contenthash", "value": "185ca4da87b9fff63ffa0cbed6d410711fd99a042a68a845840c8e54cf80cfb2"}, {"field": "createtime", "value": "2016-10-19T17:30:43.000Z"}, {"field": "description", "value": "Kampene i italiensk serie A m\u00e5 vike n\u00e5r de 41 lagene p\u00e5 King's Cross skal ha quiz."}, {"field": "dominantimage", "value": "http://www.adressa.no/incoming/article1081815.ece5/ALTERNATES/w980-default/ver2%20ut12Quiz3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e5d947ba0f7cf37693c119a03c9ff4529aea8afd.jpg?59667645"}, {"field": "dominantthumbnaildimensions", "value": "300x169"}, {"field": "heading", "value": "Hjernekamp -adressa.no"}, {"field": "id", "value": "e5d947ba0f7cf37693c119a03c9ff4529aea8afd"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "arkiv"}, {"field": "kw-concept", "value": ["quiz", "poeng", "pub", "sp\u00f8rsm\u00e5l"]}, {"field": "kw-entity", "value": ["it wasn", "jones og peter hatfield", "roma-inter", "guynfor", "king", "charles de gaulle", "macbeth", "cross", "british", "haitis", "dougie", "rabble without", "jan trygve og erling", "sheffield united", "peter", "ginger", "jobberne", "clue", "a. men", "you", "the locals", "via ferieverden"]}, {"field": "kw-location", "value": ["england", "irland", "london", "norfolk", "roma", "istanbul", "australia", "india"]}, {"field": "kw-pageclass", "value": "article"}, {"field": "kw-person", "value": ["ingrid page", "monica lewinsky", "john kerry", "stewart bowden", "jan trygve", "christina aguilera blow job associations", "bill clintons", "stuart bowden", "karl marx", "fiona druett", "martha stewart", "peter hatfield"]}, {"field": "kw-taxonomy", "value": "arkiv"}, {"field": "og-image", "value": "http://www.adressa.no/incoming/article1081815.ece5/ALTERNATES/w980-default/ver2%20ut12Quiz3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjernekamp"}, {"field": "og-type", "value": "article"}, {"field": "og-url", "value": "http://www.adressa.no/arkiv/article25235.ece"}, {"field": "pageclass", "value": ["article"]}, {"field": "publishtime", "value": "2004-03-19T04:00:00.000Z"}, {"field": "recs-articleid", "value": "2506656"}, {"field": "recs-category-type", "value": "taxonomy"}, {"field": "recs-category0", "value": "taxonomy|arkiv"}, {"field": "recs-publishtime", "value": "2004-03-19T04:00:00.000Z"}, {"field": "recs-rawtitle", "value": "Hjernekamp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "arkiv"}, {"field": "teaser", "value": "Kampene i italiensk serie A m\u00e5 vike n\u00e5r de 41 lagene p\u00e5 King's Cross skal ha quiz."}, {"field": "thumbnail", "value": "http://content-thumbnail.cxpublic.com/content/thumbnail200x150/e5d947ba0f7cf37693c119a03c9ff4529aea8afd.jpg?59667645"}, {"field": "thumbnailfullheightdimensions", "value": "200x1505"}, {"field": "timestamp", "value": "2017-07-12T19:19:33.000Z"}, {"field": "title", "value": "Hjernekamp"}, {"field": "url", "value": "http://www.adressa.no/arkiv/article25235.ece"}, {"field": "urlhash", "value": "e5d947ba0f7cf37693c119a03c9ff4529aea8afd"}], "score": 0.65184283, "siteId": "9222270286501375973", "id": "e5d947ba0f7cf37693c119a03c9ff4529aea8afd"}

