{"fields": [{"field": "modifiedtime", "type": "time", "value": "2015-09-28T13:15:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mathias sell\u00e6g", "tidl. r\u00e5dmann", "steinbrudds\u00f8ker"]}, {"field": "body", "value": ["Saken oppdateres.", "Det tar i dag cirka fem \u00e5r og flere hundre tusen planleggingskroner \u00e5 f\u00e5 godkjent et enkelt steinbrudd som ingen har motforestillinger imot. \u00c5rsaken er et plan- og bygningslovssystem (P&B) som langt p\u00e5 vei lever sitt eget liv. Systemet underlegger seg og krever full planbehandling for stadig nye omr\u00e5der i noe som ligner en stille ekspansjon. Denne hverdagsekspansjonen skjer under dekke av at saken skal belyses best mulig, mens den egentlige grunnen er psykologi og kan kalles ansvarsskyhet. Dette fenomenet har tiltatt sterkt de siste ti\u00e5rene. Det er derfor ingen grunn til \u00e5 forundres over at landets produktivitetsvekst er blitt kraftig svekket siden 2005, og da aller mest i de bransjer som er avhengig av et P&B-system som fungerer effektivt.", "Hvordan er det mulig \u00e5 bruke fem \u00e5r p\u00e5 en sak som burde v\u00e6rt avgjort p\u00e5 h\u00f8yst ett? F\u00f8rst m\u00e5 et steinbrudd vedtas i kommunens arealplan. Enkelts\u00f8knader henvises ub\u00f8nnh\u00f8rlig til kommuneplanprosessen. Dermed g\u00e5r det automatisk gjennomsnittlig to \u00e5r, fordi arealplaner vedtas hvert fjerde \u00e5r. Vedtas steinbruddet i kommunens arealplan, er i realiteten n\u00e5l\u00f8yet passert. Da er resten mer eller mindre formaliteter og tilpasninger til ulike tekniske krav, men n\u00e5 begynner pengene \u00e5 rulle. Arealplanprosessen er herlig gebyrfri. Kommer s\u00f8knaden av en eller annen grunn ikke med i arealplanen, kan man like godt glemme hele saken, om man ikke representerer en stor entrepren\u00f8r som skal gjennomf\u00f8re et eller annet st\u00f8rre prosjekt i kommune. Da sl\u00e5r viktige samfunnshensyn inn og \u00e5pner noen snarveier.", "Neste trinn i prosessen er \u00e5 f\u00e5 laget en reguleringsplan. Hvorfor det trengs kan man jo lure p\u00e5, men \u00e5 lage selve planen er relativt fort gjort. P\u00e5lagte prosesser og behandling derimot tar tid. Vedlagt reguleringsplanen skal det ogs\u00e5 f\u00f8lge en generell driftsplan for steinuttaket. Alt dette m\u00e5 selvsagt utarbeides av spesielle konsulenter. F\u00f8r alt er p\u00e5 plass og godkjent tar dette arbeidet fort halvannet \u00e5r. Man kan imidlertid v\u00e6re rimelig trygg p\u00e5 at man f\u00e5r vedtatt planen s\u00e5 lenge man bygger p\u00e5 arealplankravene og betaler det klekkelige behandlingsgebyret. Med godkjent reguleringsplan kan man s\u00f8ke om byggetillatelse for adkomstveien. Da m\u00e5 veien som allerede er godkjent i reguleringsplanen prosjekteres og det m\u00e5 s\u00f8kes. Ogs\u00e5 dette arbeidet m\u00e5 selvsagt gj\u00f8res av godkjent konsulent, og da g\u00e5r det nok unna p\u00e5 et halvt \u00e5r om man f\u00f8lger opp saksbehandler og betaler de nye gebyrene.", "Neste trinn er \u00e5 skaffe en driver, som s\u00e5 m\u00e5 s\u00f8ke om s\u00e5kalt driftskonsesjon. Driftskonsesjon s\u00f8kes hos Direktoratet for mineralforvaltning, og saksbehandlingstid opplyses p\u00e5 hjemmesiden \u00e5 v\u00e6re 4-6 m\u00e5neder. Det h\u00f8rer med at bergverksmyndighetene allerede i h\u00f8ringer har uttalt seg positivt b\u00e5de i kommunens arealplan og i reguleringsplanen. Vedlagt s\u00f8knaden om driftskonsesjon skal det igjen ligge en driftsplan for uttaket, men n\u00e5 etter sigende en spesiell driftsplan, og i tillegg driftsbudsjetter for flere \u00e5r, n\u00f8dvendig dokumentasjon p\u00e5 fagkompetanse/sertifikater for driver osv. N\u00e5r man s\u00e5 etter 4-6 m\u00e5neder kontakter direktoratet og ettersp\u00f8r saken, f\u00e5r man h\u00f8re at saken enn\u00e5 ikke er prioritert, fordi saksbehandlingstiden av ulike grunner er ubestemt, men minst ett \u00e5r forutsatt at nye gebyrer er betalt, selvsagt. Om s\u00f8knad om driftskonsesjon er siste trinn er jeg p\u00e5 ingen m\u00e5te sikker p\u00e5 og muligens ikke bygningsmyndighetene heller. Kanskje ender det med at det hele \u00abfor sikkerhets skyld\u00bb m\u00e5 avsluttes med en endelig helhetlig s\u00f8knad om byggetillatelse, med tilh\u00f8rende gebyrer og tidsbruk?", "Om dette er oppskriften p\u00e5 et n\u00e6ringsvennlig, framtidsrettet og produktivitetsfremmende system som vil fremme n\u00e6ringsliv og aktivitet i hele landet, overlater jeg til leserne \u00e5 avgj\u00f8re. Det er heller ikke vanskelig \u00e5 forst\u00e5 at byr\u00e5kratiet vokser og at konsulentbransjen, som egentlig er et eksternt byr\u00e5krati, er vekstbransje. At ikke Direktoratet for mineralforvaltning har reservel\u00f8sninger som holder brukere skadesl\u00f8s n\u00e5r man ikke selv greier \u00e5 gj\u00f8re den oppgaven man er tildelt av samfunnet, er vel kanskje mer et sykdomstegn enn bare en systemfeil?", "Det er ikke min mening \u00e5 angripe saksbehandlere og fagleddene i dette luftslottet av et systemet. De kan selvsagt p\u00e5virke prosessen mer eller mindre, men ansvaret for dette ligger p\u00e5 den til enhver tid sittende regjering, der den forrige dessverre lukket \u00f8ynene. N\u00e5v\u00e6rende regjering har satt s\u00f8kelys p\u00e5 forenklingsarbeid i offentlig forvaltning generelt og plan og bygningsloven spesielt. Det er vel og bra, men dessverre har de s\u00e5 langt i liten grad sett p\u00e5 tiltak som stopper ekspansjonen. Det burde de gjort f\u00f8rst, for ellers finner systemet selv nye \u00abviktige\u00bb oppgaver.", "Mens vi venter p\u00e5 produktivitetsutvalgets neste trinn, vil jeg avslutningsvis si at maksimal behandlingstid for saken ovenfor burde v\u00e6rt ett \u00e5r. Da m\u00e5 den imidlertid ut av P&B-systemet, i likhet med en rekke saker utenfor tettbygde omr\u00e5der. For slike saker vil sektorlovgivningen v\u00e6re det mest kompetente og effektive systemet for \u00e5 ta helhetlige avgj\u00f8relser. Det er politikernes ansvar at byr\u00e5kratiet vokser og blir ansvarssky."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "2a89c338d6eb21d4c1974748d48c9875d4f9ea70fa2dec9625dcf7e2e1d3354c"}, {"field": "createtime", "value": "2017-05-02T06:56:22.000Z"}, {"field": "description", "value": "Byr\u00e5kratiet vokser mot uendelig n\u00e5r absolutt alle skal uttale seg om alt."}, {"field": "dominantimage", "value": "http://www.adressa.no/meninger/kronikker/article11619684.ece/4jpiit/ALTERNATES/w980-default/Pukkverk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/85a2235f60188be6a6bbadaaf102e93294287056.jpg?597da5ee"}, {"field": "dominantthumbnaildimensions", "value": "300x169"}, {"field": "heading", "value": "Fem \u00e5r for et steinbrudd -adressa.no"}, {"field": "id", "value": "85a2235f60188be6a6bbadaaf102e93294287056"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["byr\u00e5kratiet vokser", "system", "sak", "plan", "arealplan", "kommunens arealplan"]}, {"field": "kw-entity", "value": ["b-systemet", "b-system", "direktoratet"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11619684.ece/4jpiit/ALTERNATES/w980-default/Pukkverk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fem \u00e5r for et steinbrudd"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11619685.ece"}, {"field": "pageclass", "value": ["article"]}, {"field": "publishtime", "value": "2015-10-02T04:00:00.000Z"}, {"field": "recs-articleid", "value": "11619685"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-10-02T04:00:00.000Z"}, {"field": "recs-rawtitle", "value": "Fem \u00e5r for et steinbrudd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Byr\u00e5kratiet vokser mot uendelig n\u00e5r absolutt alle skal uttale seg om alt."}, {"field": "thumbnail", "value": "http://content-thumbnail.cxpublic.com/content/thumbnail200x150/85a2235f60188be6a6bbadaaf102e93294287056.jpg?597da5ee"}, {"field": "thumbnailfullheightdimensions", "value": "200x1095"}, {"field": "timestamp", "value": "2017-07-30T09:25:02.000Z"}, {"field": "title", "value": "Fem \u00e5r for et steinbrudd"}, {"field": "url", "value": "http://www.adressa.no/meninger/kronikker/article11619685.ece"}, {"field": "urlhash", "value": "85a2235f60188be6a6bbadaaf102e93294287056"}], "score": 0.81719846, "siteId": "9222270286501375973", "id": "85a2235f60188be6a6bbadaaf102e93294287056"}

