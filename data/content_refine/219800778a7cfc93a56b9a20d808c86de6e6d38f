{"fields": [{"field": "modifiedtime", "type": "time", "value": "2012-04-19T13:22:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var f\u00f8r budeia i bunad bl\u00e5ste lur p\u00e5 kunstnernes lerreter, med kyrne beitende mot dramatiske fjellpartier.", "- Med nasjonalromantikken skjer det et skifte. Seterlandskapet blir pittoresk, og det enkle livet forherliges i reisebeskrivelsene, sier Karoline Daugstad.", "Lokk og lur", "Romantikken henger igjen p\u00e5 setra. Ikke bare drar bydamer p\u00e5 seterkurs for \u00e5 l\u00e6re gammeldags h\u00e5ndmelking og ysting. Typisk er det ogs\u00e5 at Karoline Daugstad, som har skrevet sin doktoravhandling om seterlandskapet, av journalister er blitt bedt om \u00e5 demonstrere en lokk.", "- Det kan jeg ikke. Jeg har heller aldri v\u00e6rt budeie.", "Tittelen p\u00e5 avhandlingen er \u00abMellom romantikk og realisme - om seterlandskapet som ideal og realitet\u00bb. Der avdekker hun lag p\u00e5 lag av holdninger og vurderinger knyttet til seterlandskapet og denne driftsformen som vi ofte oppfatter som det norskeste norske.", "- M\u00e5let mitt har v\u00e6rt \u00e5 vise hele spennet - b\u00e5de det faktiske landskapet og de ulike vurderinger og bilder knyttet til seterbruket. Her skjer det en vekselvirkning. For bildene av setra og holdningene p\u00e5virker det fysiske landskapet.", "Utover 1900-tallet s\u00e5 agronomene liten landbruks\u00f8konomisk verdi i seterbruket. De r\u00e5det i mange tilfeller til nedleggelse, eller til nydyrking og fellesseter. De tradisjonelle seterl\u00f8kkene ble borte, og i mange tilfeller forfalt fj\u00f8s og seterhus.", "Da myndighetene fikk \u00f8ynene opp for verdien av kulturlandskapet, ble det innf\u00f8rt produksjonstilskudd til de som driver seter.", "- Men de f\u00f8rste \u00e5rene var det bare setrene over den h\u00f8yeste bebyggelsen som kunne s\u00f8ke, de som passet med det nasjonalromantiske bildet. N\u00e5 er ordningen utvidet til ogs\u00e5 \u00e5 gjelde setrer i barskogen, sier Daugstad.", "Da hun som geograf p\u00e5 \u00e5ttitallet begynte \u00e5 forske p\u00e5 seterlandskapet, var det mange som stusset. Seterbruket - var ikke det gammeldags og p\u00e5 vei ut?", "Kjeledress og aggregat", "- S\u00e6rlig det siste ti\u00e5ret har det skjedd en endring. Riksantikvaren, for eksempel, var mest interessert i de majestetiske og flotte bygningene. Seterbruket ble oppfattet som litt uanselig og hverdagslig. Men n\u00e5 ser bevaringsmyndighetene verdien ogs\u00e5 i denne delen av v\u00e5r kultur.", "Hva er det s\u00e5 som skal bevares? Noen f\u00e5r sjokk n\u00e5r de oppdager at seterbudeia stiller i kjeledress. Andre stusser over mj\u00f8lkemaskin og dieselaggregat. Er det setergrenda som et museum vi vil ha, med risikoen for at seterengene gror igjen fordi det ikke lenger beiter ku der? Karoline Daugstad advarer mot \u00e9n bestemt oppfatning av hvordan setra skal v\u00e6re.", "- Vi m\u00e5 for all del unng\u00e5 at landbruksbyr\u00e5krater eller vernemyndigheter setter opp en bestemt mal, sier hun.", "At seterbruket vil forsvinne helt, tror hun ikke. - Det er mange nye trender i tida som taler for \u00e5 opprettholde seterbruket, p\u00e5 ulike m\u00e5ter. Noen vil alltid ha behov for \u00e5 utnytte ressursene i utmarka, fordi de ikke har nok areal i bygda. Andre \u00f8nsker \u00e5 ta vare p\u00e5 tradisjonene, og t\u00e5ler at seterdriften i seg selv ikke gir s\u00e5 stor \u00f8konomisk avkastning. Dessuten er dem som verdsetter det \u00e5 ligge p\u00e5 setra, selve opplevelsen som er annerledes enn det en tr\u00e5kker i til daglig.", "Det romantiske ved seterdriften er stort sett skildret utenfra - av menn. Malere, diktere og musikere er blitt inspirert av forestillingen om den ensomme budeia i et vakkert landskap, av ensomheten i fjellet, forholdet til de underjordiske og budeia som erotisk objekt.", "- Det kunstnerne ikke formidlet, var slitet. Samtidig vet vi at budeiene ogs\u00e5 selv s\u00e5 seterlivet som et positivt avbrekk. Til tider var det ensomt - slik Garborg formidler det i Haugtussa. Men for den unge jenta innebar seterdriften at de fikk r\u00e5de grunnen alene. Ofte hadde de et fellesskap med andre budeier, sier Daugstad.", "For dagens mj\u00f8lkeb\u00f8nder kan seterdriften gi ferie, om de leier budeie. Andre setereiere ser muligheten i turisme og rekreasjon. Servering av seterkost kan friste v\u00e5r tids gourmeter. Et begrep som gr\u00f8nn omsorg, der en lar ungdom med vanskeligheter arbeide med dyr i naturen, er p\u00e5 vei inn.", "- Men alt dette er avhengig av offentlig vilje til \u00e5 yte st\u00f8tte. Seterbruket er en krevende form for drift, sier Daugstad. Hun er selv fra gard - med seter i grenda Daugstadsetra.", "- Jeg husker ikke selv at v\u00e5r seter var i drift. Men den er et h\u00f8yt skattet fritidssted. P\u00e5 setra er det godt \u00e5 v\u00e6re, sier Karoline Daugstad."]}, {"field": "category0", "value": "kultur"}, {"field": "contenthash", "value": "9436db269e4e4d1d808f9ed30391cc492a12f9c6721f2289e44933c2496760ac"}, {"field": "createtime", "value": "2016-08-23T21:31:56.000Z"}, {"field": "description", "value": "Fjellene var stygge og farlige, mj\u00f8lkestellet urenslig og primitivt. Slik opplevde de f\u00f8rste turistene setra, tidlig p\u00e5 1800-tallet."}, {"field": "dominantimage", "value": "http://www.adressa.no/incoming/article1029473.ece5/ALTERNATES/w980-default/ver2%20seter%20doktorgrad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/219800778a7cfc93a56b9a20d808c86de6e6d38f.jpg?596c82a0"}, {"field": "dominantthumbnaildimensions", "value": "300x169"}, {"field": "heading", "value": "Setra i folkesjelen -adressa.no"}, {"field": "id", "value": "219800778a7cfc93a56b9a20d808c86de6e6d38f"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "setra"}, {"field": "kw-entity", "value": ["haugtussa", "daugstadsetra", "garborg"]}, {"field": "kw-pageclass", "value": "article"}, {"field": "kw-person", "value": "karoline daugstad"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029473.ece5/ALTERNATES/w980-default/ver2%20seter%20doktorgrad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Setra i folkesjelen"}, {"field": "og-type", "value": "article"}, {"field": "og-url", "value": "http://www.adressa.no/kultur/article353210.ece"}, {"field": "pageclass", "value": ["article"]}, {"field": "publishtime", "value": "2000-09-01T23:00:00.000Z"}, {"field": "recs-articleid", "value": "2225194"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-01T23:00:00.000Z"}, {"field": "recs-rawtitle", "value": "Setra i folkesjelen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Fjellene var stygge og farlige, mj\u00f8lkestellet urenslig og primitivt. Slik opplevde de f\u00f8rste turistene setra, tidlig p\u00e5 1800-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/219800778a7cfc93a56b9a20d808c86de6e6d38f.jpg?596c82a0"}, {"field": "thumbnailfullheightdimensions", "value": "200x1155"}, {"field": "timestamp", "value": "2017-07-17T09:25:52.000Z"}, {"field": "title", "value": "Setra i folkesjelen"}, {"field": "url", "value": "http://www.adressa.no/kultur/article353210.ece"}, {"field": "urlhash", "value": "219800778a7cfc93a56b9a20d808c86de6e6d38f"}], "score": 0.8460169, "siteId": "9222270286501375973", "id": "219800778a7cfc93a56b9a20d808c86de6e6d38f"}

