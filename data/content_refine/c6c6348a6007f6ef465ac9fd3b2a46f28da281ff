{"fields": [{"field": "modifiedtime", "type": "time", "value": "2016-07-02T15:30:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag politidistrikt", "S\u00f8r-Tr\u00f8ndelag tingrett", "overgrep"]}, {"field": "author", "value": "p\u00e5l solberg"}, {"field": "body", "value": ["18. februar i fjor gikk \u00abAnna\u00bb - ei trondheimsjente i 20-\u00e5rene - inn p\u00e5 politistasjonen i Trondheim. Hun var innkalt til et vitneavh\u00f8r fordi onkelen (48) var p\u00e5grepet og siktet blant annet for overgrep mot en jente i barneskolealder.", "Selv bar hun ogs\u00e5 p\u00e5 en hemmelighet.", "- Jeg hadde egentlig ikke tenkt \u00e5 si noen ting, men da politimannen spurte om onkelen min hadde gjort meg noe, kom det bare plutselig, sier \u00abAnna\u00bb.", "Hun fortalte at onkelen hadde utsatt henne for tre overgrep som barn . Hun husket f\u00f8rste gang - under et familiearrangement i forbindelse med jul- eller nytt\u00e5rsfeiring. Hun hadde sovnet p\u00e5 fanget til onkelen, og v\u00e5knet av at han bef\u00f8lte henne i skrittet. De to andre overgrepene skjedde hjemme hos 48-\u00e5ringen, sa hun til politiet.", "- Etter avh\u00f8ret, r\u00e5det politimannen meg til \u00e5 fortelle mamma om det jeg hadde opplevd. Jeg hadde ikke fortalt noen i familien om dette, sier \u00abAnna\u00bb.", "LES OGS\u00c5: - Overgrepene var krenkende og ydmykende", "LES OGS\u00c5: Politioppbud etter trusler mot overgrepstiltalt tr\u00f8nder i retten", "Da hun senere m\u00f8tte moren var det imidlertid ikke bare onkelen \u00abAnna\u00bb fortalte om. Ogs\u00e5 morfarens (70) handlinger over flere \u00e5r kom for en dag.", "- Det var bestefar som var verst. Det kunne skje flere ganger per uke, flere ganger per dag. Jeg husker ikke n\u00e5r overgrepene startet. Det f\u00f8les som om det alltid har v\u00e6rt slik, sier hun.", "Hun anmeldte ogs\u00e5 bestefaren. Politiet etterforsket dermed b\u00e5de morfaren og s\u00f8nnen - \u00abAnnas\u00bb onkel - samtidig.", "23. november i fjor startet rettssaken mot bestefaren . Innledningsvis beskrev \u00abAnna\u00bb det f\u00f8rste overgrepet hun husker klart. Det skjedde p\u00e5 rommet hennes etter at hun hadde stj\u00e5let 40 kroner. Bestefaren satte seg p\u00e5 sengekanten hennes og spurte hvorfor hun hadde stj\u00e5let. Han tok deretter h\u00e5nden ned i trusen hennes.", "S\u00f8r-Tr\u00f8ndelag tingrett fant det bevist at bestefaren forgrep seg p\u00e5 \u00abAnna\u00bb minst 200 ganger fra hun var elleve \u00e5r til hun var 18.", "- Det ble som en normaltilstand - helt hverdagslig. Overgrepene skjedde ofte i forbindelse med kj\u00f8returer, og kunne skje p\u00e5 vei til skolen eller til butikken, sier hun.", "LES OGS\u00c5: - Jeg h\u00e5per han tar den straffen han skal ha", "LES OGS\u00c5: - Mann (48) utga seg for \u00e5 v\u00e6re jenta Cecilie p\u00e5 nettet", "Etter at hun hadde anmeldt bestefaren, gjorde en annen kusine - datteren til den overgrepsanmeldte onkelen - det samme. S\u00f8r-Tr\u00f8ndelag tingrett fant det bevist at bestefaren ogs\u00e5 hadde forgrepet seg p\u00e5 henne over flere \u00e5r.", "Frykten for ikke \u00e5 bli trodd forhindret henne fra \u00e5 varsle politiet tidligere. Hun var ogs\u00e5 redd for at det ville \u00f8delegge familien.", "- Jeg tenkte lenge at det som har skjedd med meg - det kan jeg ikke gj\u00f8re noe med likevel, sier \u00abAnna\u00bb.", "- N\u00e5r gikk det opp for deg at det har blitt utsatt for ikke var rett?", "- Da jeg ble eldre skj\u00f8nte jeg at dette ikke var rett. Samtidig trodde jeg at det var meg det var noe galt med. I dag vet jeg at det ikke stemte.", "I forbindelse med rettssaken mot onkelen i mai, kom det frem at moren til \u00abAnna\u00bb hadde en mistanke mot broren, og at hun hadde spurt datteren om hun hadde blitt utsatt for noe.", "- Jeg svarte nei, fordi jeg f\u00f8lte skam. Jeg f\u00f8lte at det var min skyld, sier \u00abAnna\u00bb.", "LES OGS\u00c5: - Det er helt forferdelig", "Bestefaren var det imidlertid ingen som mistenkte. Han hadde inntatt det \u00abAnna\u00bb beskriver som en farsrolle etter at foreldrene hennes skilte lag.", "- Han tok den rollen og hjalp meg mye. N\u00e5r jeg skulle p\u00e5 leirskole, var det han som handlet kl\u00e6r til meg. Bestefar er ganske ungdommelig av seg og hadde god kontakt med venninnene mine. Jeg hadde den bestefaren alle ville ha, men det er slik at den beste kan v\u00e6re den verste, sier hun.", "- Ble du truet til ikke \u00e5 fortelle?", "- Nei, men jeg ble bortskjemt og fikk det jeg ville - b\u00e5de sydenturer, mobiler og pc-er.", "S\u00f8r-Tr\u00f8ndelag tingrett beskriver i dommen et avhengighetsforhold mellom de to, som bestefaren s\u00f8rget for \u00e5 holde ved like ved \u00e5 gi barnebarnet disse tingene og reisene.", "Selv om hun n\u00e5 er lettet over at hun til slutt anmeldte bestefaren, kjenner hun ogs\u00e5 p\u00e5 d\u00e5rlig samvittighet.", "- P\u00e5 tross av det han gjorde, var han som en far. Man blir jo glad i dem selv om de gj\u00f8r som de gj\u00f8r - i hvert fall n\u00e5r det g\u00e5r over s\u00e5 lang tid, sier hun.", "Bestefaren nektet straffskyld i retten. At barnebarna hadde anmeldt ham - det mente han skyldtes et komplott. Det avviste imidlertid retten, og d\u00f8mte ham til fengsel i fem \u00e5r. Dommen er rettskraftig.", "Ogs\u00e5 onkelen nektet straffskyld, og svarte f\u00f8lgende da han i retten ble konfrontert med overgrepene mot niesen:", "- Jeg ble lei meg da dette kom opp. Ting ramlet sammen. Jeg har aldri v\u00e6rt annet enn snill og grei med alle i familien, sa han.", "Onkelen har ingen kommentarer til Adresseavisen utover det han sa i retten, opplyser 48-\u00e5ringens forsvarer, Kolbj\u00f8rn Lium.", "I tillegg til overgrepene mot \u00abAnna\u00bb ble han d\u00f8mt for \u00e5 ha beg\u00e5tt overgrep mot en ni \u00e5r gammel jente i 2014 samt for \u00e5 ha lurt sm\u00e5 jenter til \u00e5 sende seg nakenbilder via chattetjenesten Kik. Straffen ble fengsel i fem \u00e5r og ti m\u00e5neder. Onkelen har anket den delen av dommen som omhandler overgrepene.", "Som f\u00f8lge av overgrepene sliter \u00abAnna\u00bb i dag med d\u00e5rlig selvbilde. Hun har ogs\u00e5 tillitsproblemer.", "- Jeg har problemer med \u00e5 stole p\u00e5 det motsatte kj\u00f8nn og blir lett sjalu. Jeg har ogs\u00e5 brukt alkohol som selvmedisinering. Det toppet seg i perioden mellom anmeldelsen og den f\u00f8rste rettssaken. I dag har jeg det bra - det hjalp \u00e5 st\u00e5 opp for seg selv i retten. Selv om det ikke var godt der og da, s\u00e5 synes jeg det er godt n\u00e5.", "\u00abAnna\u00bb velger \u00e5 fortelle historien sin til Adresseavisen fordi hun h\u00e5per det kan hjelpe andre.", "- Det er viktig \u00e5 formidle at overgrepsofre ikke trenger \u00e5 f\u00f8le skyldf\u00f8lelse og skam. Det kommer man ingen vei med. Det er ogs\u00e5 viktig \u00e5 snakke med noen - f\u00e5 andres mening om hva man b\u00f8r gj\u00f8re. \u00c5 ikke bli trodd er nok manges frykt n\u00e5r man skal fortelle om noe s\u00e5 stort og alvorlig, men b\u00e5de politiet, bistandsadvokaten min og tingretten har v\u00e6rt greie med meg. Ingen har mistrodd meg, sier \u00abAnna\u00bb.", "- For to \u00e5r siden hadde jeg aldri trodd at jeg skulle st\u00e5 i en rettssak med onkelen og bestefaren min til stede. Jeg regnet med at jeg kom til \u00e5 g\u00e5 med dette alene.", "- Hvordan ville det g\u00e5tt?", "- Det hadde g\u00e5tt veldig d\u00e5rlig, tror jeg."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "03270ca285f1e1b2e968d0156224717ae5d013ce5c7118e8b631b1e06ba40e7b"}, {"field": "createtime", "value": "2016-07-02T14:32:58.000Z"}, {"field": "description", "value": "Utad var han bestefaren alle ville ha, men \u00abAnnas\u00bb morfar (70) forgrep seg p\u00e5 henne - og han var ikke den eneste i familien."}, {"field": "dominantimage", "value": "http://www.adressa.no/pluss/magasin/article12973633.ece/1d4cvi/ALTERNATES/w980-default/Overgrep_9974.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6c6348a6007f6ef465ac9fd3b2a46f28da281ff.jpg?58e6abb6"}, {"field": "dominantthumbnaildimensions", "value": "300x169"}, {"field": "heading", "value": ["Bestefars overgrep ble en del av hverdagen -adressa.no", "Fikk r\u00e5d om \u00e5 fortelle moren", "Etterforsket far og s\u00f8nn samtidig", "Mor hadde mistanke", "Ikke truet", "Rettskraftig dom mot bestefar", "- Ingen har mistrodd meg"]}, {"field": "id", "value": "c6c6348a6007f6ef465ac9fd3b2a46f28da281ff"}, {"field": "keyword", "value": ["Tr\u00f8ndelag politidistrikt", "S\u00f8r-Tr\u00f8ndelag tingrett", "overgrep"]}, {"field": "keywords", "value": "Tr\u00f8ndelag politidistrikt,S\u00f8r-Tr\u00f8ndelag tingrett,overgrep"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["overgrepene skjedde", "bestefar", "nektet straffskyld", "tingrett fant", "bestefars overgrep", "overgrep", "anmeldt bestefaren", "onkel"]}, {"field": "kw-entity", "value": ["kik", "cecilie", "adresseavisen"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": "kolbj\u00f8rn lium"}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12973633.ece/1d4cvi/ALTERNATES/w980-default/Overgrep_9974.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bestefars overgrep ble en del av hverdagen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/02/Bestefars-overgrep-ble-en-del-av-hverdagen-12973636.ece"}, {"field": "pageclass", "value": ["article"]}, {"field": "publishtime", "value": "2016-07-02T15:30:35.000Z"}, {"field": "recs-articleid", "value": "12973636"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-02T15:30:35.000Z"}, {"field": "recs-rawtitle", "value": "Bestefars overgrep ble en del av hverdagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Utad var han bestefaren alle ville ha, men \u00abAnnas\u00bb morfar (70) forgrep seg p\u00e5 henne - og han var ikke den eneste i familien."}, {"field": "thumbnail", "value": "http://content-thumbnail.cxpublic.com/content/thumbnail200x150/c6c6348a6007f6ef465ac9fd3b2a46f28da281ff.jpg?58e6abb6"}, {"field": "thumbnailfullheightdimensions", "value": "200x1953"}, {"field": "timestamp", "value": "2017-04-06T20:57:26.000Z"}, {"field": "title", "value": "Bestefars overgrep ble en del av hverdagen"}, {"field": "url", "value": "http://www.adressa.no/pluss/magasin/2016/07/02/Bestefars-overgrep-ble-en-del-av-hverdagen-12973636.ece"}, {"field": "urlhash", "value": "c6c6348a6007f6ef465ac9fd3b2a46f28da281ff"}], "score": 0.92828226, "siteId": "9222270286501375973", "id": "c6c6348a6007f6ef465ac9fd3b2a46f28da281ff"}

