{"fields": [{"field": "modifiedtime", "type": "time", "value": "2016-10-10T08:47:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["bil", "trafikk", "Statens vegvesen"]}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "- S\u00f8rg i det minste for at du har god samvittighet der du sitter. Snart har vi vinterglatte veier og vanskelige kj\u00f8reforhold. Desto mer grunn til \u00e5 komme seg ut og \u00f8ve, mener Bratt\u00e5s Sj\u00f8vold.", "- En del foreldre sier til ungdommer som fyller \u00e5r p\u00e5 vinteren at de b\u00f8r vente til v\u00e5ren med \u00e5 begynne \u00f8velseskj\u00f8ringa. Det blir helt feil. De to \u00e5rene med \u00f8velseskj\u00f8ring g\u00e5r ganske fort, og det er om \u00e5 gj\u00f8re \u00e5 bruke dem godt. Du m\u00e5 for all del ikke frata ungdommen muligheten til \u00e5 f\u00e5 noen m\u00e5neder ekstra p\u00e5 vanskelig f\u00f8re - med ledsager. Dette er verdifull \u00f8velse, understreker han.", "Dersom det f\u00f8les uforsvarlig \u00e5 ta den helt grunnleggende begynneroppl\u00e6ringa p\u00e5 glatt f\u00f8re, er l\u00f8sningen \u00e5 starte hos kj\u00f8reskole, framholder Ronny, som bor p\u00e5 R\u00f8ros og vet at vinterf\u00f8re kan v\u00e6re en langvarig tilstand.", "\u00c5 begynne hos kj\u00f8reskole er for \u00f8vrig noe han varmt vil anbefale uansett \u00e5rstid.", "LES OGS\u00c5: N\u00e5 kommer den salte tida", "- Veldig mange tenker at de skal spare penger med \u00e5 gj\u00f8re unna grunnleggende teknisk oppl\u00e6ring p\u00e5 privaten. Da f\u00e5r de med uvaner fra foreldrene sine p\u00e5 kj\u00f8pet. Veldig mange har sm\u00e5 og store uvaner, som for eksempel \u00e5 trykke inn clutchen f\u00f8r bremsepedalen n\u00e5r de bremse inn mot kryss. Dessuten ser vi at mange strever med \u00e5 l\u00e6re bort tekniske ferdigheter selv om de har dem selv. For best mulig progresjon vil jeg anbefale \u00e5 starte hos kj\u00f8reskole rett etter trafikalt grunnkurs. Hvis foreldrene er med i baksetet p\u00e5 de f\u00f8rste timene, f\u00e5r de tips om hvordan oppl\u00e6ringa b\u00f8r foreg\u00e5. Et godt trekantsamarbeid mellom foreldre, elev og kj\u00f8reskole gjennom hele to\u00e5rsperioden er n\u00f8kkelen til tryggest mulige trafikanter.", "Og akkurat dette er m\u00e5let med kj\u00f8reoppl\u00e6ringa, understreker Bratt\u00e5s Sj\u00f8vold. Ikke \u00e5 greie \u00e5 best\u00e5 f\u00f8rerpr\u00f8ven, men \u00e5 bli en tryggest mulig bilf\u00f8rer. Og da er det \u00e9n ting som gjelder mer enn noe annet: mengdetrening.", "- \u00c5 jobbe med oppgaver p\u00e5 kj\u00f8reskolen, der du f\u00e5r l\u00e6re ting riktig fra starten av, for s\u00e5 \u00e5 \u00f8ve videre privat, gjerne med konkrete \u00ablekser\u00bb, er en god l\u00f8sning. I sum tror jeg ogs\u00e5 det er mulig \u00e5 ende opp med et lavere antall kj\u00f8reskoletimer dersom du gj\u00f8r det p\u00e5 denne m\u00e5ten. Vi merker veldig tydelig n\u00e5r oppkj\u00f8ringsdagen kommer om ungdommene har kj\u00f8rt mye privat i tillegg til skolen. Sj\u00e5f\u00f8rer med nok mengdetrening er gode p\u00e5 kj\u00f8ret\u00f8ybehandling og bedre til \u00e5 vurdere risiko. De regulerer farten bedre - kanskje fordi de har rukket \u00e5 v\u00e6re i flere situasjoner i l\u00f8pet av \u00f8velsesperioden.", "Vegvesenets mann p\u00e5peker at de helst \u00f8nsker at eleven skal holde f\u00f8rerpr\u00f8veniv\u00e5 allerede ett \u00e5r f\u00f8r han eller hun kj\u00f8rer opp.", "- Da f\u00e5r vi et helt \u00e5r med selvstendig kj\u00f8ring sammen med ledsager, og det gir den overl\u00e6ringen som skal til for at sj\u00e5f\u00f8ren er en tryggest mulig trafikant selv med ferskt f\u00f8rerkort.", "- Foreldre eller andre ledsagere ved privat \u00f8velseskj\u00f8ring kan v\u00e6re viktige bidragsytere til at vi som samfunn n\u00e5r visjonen om null drepte eller skadde i trafikken. Vi \u00f8nsker oss at trafikksikkerhet blir et tema rundt middagsbordet i perioden med \u00f8velseskj\u00f8ring. Sp\u00f8r hvordan det gikk p\u00e5 kj\u00f8reskolen, h\u00f8r etter hva dere kan \u00f8ve p\u00e5 sammen. Og fortell om situasjoner du selv har v\u00e6rt ute for, slik at dere kan overf\u00f8re erfaringer, oppfordrer Ronny Bratt\u00e5s Sj\u00f8vold. Han har inntrykk av at \u00f8velseskj\u00f8ring blir nedprioritert i hverdagen i mange travle familier og vil understreke at den undervisninga man kan f\u00e5 p\u00e5 kj\u00f8reskolen rett og slett ikke er nok. Du kan l\u00e6re \u00e5 kj\u00f8re bil, ja. Men skal du bli en tryggere bilf\u00f8rer trengs det hjelp hjemmefra - eller fra besteforeldre eller andre bekjente.", "- Vi vet at de f\u00f8rste \u00e5rene etter oppkj\u00f8ring er den mest ulykkesutsatte perioden. Det handler mye om mangel p\u00e5 erfaring. \u00c5 kj\u00f8re mye med ungdommene er en god investering i \u00e5 f\u00e5 dem velberget gjennom de kritiske, ulykkesutsatte \u00e5rene, fastsl\u00e5r Bratt\u00e5s Sj\u00f8vold.", "Marte Pettersen logger kilometer i en L-app. N\u00e5 som atten\u00e5rsdagen n\u00e6rmer seg, skulle hun \u00f8nske totalsummen p\u00e5 appen var atskillig st\u00f8rre.", "- Jeg var ikke s\u00e5 motivert for \u00e5 begynne \u00e5 kj\u00f8re bil da jeg fylte 16. Da begynte jeg \u00e5 kj\u00f8re scooter, og dermed hadde jeg liksom det jeg trengte, forteller Marte. Mamma Tone tenker tilbake p\u00e5 infom\u00f8tet de var p\u00e5 hos Statens vegvesen. Da fikk de tips om \u00e5 ta noen timer hos kj\u00f8reskole helt i begynnelsen.", "- Vi diskuterte det der ganske mye. \u00abDet er ingen som gj\u00f8r det s\u00e5nn!\u00bb sa Marte, og s\u00e5 ble det ikke slik. Men det var uansett et nyttig infom\u00f8te. Jeg fikk en aha-opplevelse av hvor viktig det er med mengdetrening, sier Tone.", "Marte har erfart det samme som mange andre ungdommer. Det er vanskelig \u00e5 f\u00e5 mange nok timer bak rattet - selv om man vet at det er viktig.", "- Det handler om tid, sier Marte.", "- Prioritering, korrigerer Tone.", "- I starten hadde jeg ikke lyst, rett og slett, innr\u00f8mmer sj\u00e5f\u00f8ren in spe.", "- Jeg fikk det til s\u00e5 d\u00e5rlig og syntes", "giringa var et mareritt.", "Det var vanskelig \u00e5 motivere seg til \u00e5 sitte i bilen p\u00e5 s\u00f8ndagskveldene og streve med noe hun ikke mestret. Da fristet det mye mer \u00e5 m\u00f8te venner. N\u00e5 som hun er blitt en brukbar bilf\u00f8rer, g\u00e5r det bedre, men tid er et knapphetsgode i hjemmet p\u00e5 By\u00e5sen.", "- Vi burde egentlig ha lagt det inn i kalenderen, for det m\u00e5 planlegges litt \u00e5 f\u00e5 plottet inn \u00f8velseskj\u00f8ring i en travel familiehverdag, sier Tone.", "Marte er eldst av tre s\u00f8sken, og Tone f\u00e5r sjansen til \u00e5 gj\u00f8re ting om igjen.", "- Neste gang skal vi la 16-\u00e5ringen starte med noen kj\u00f8retimer helt i starten, og s\u00e5 \u00f8ve jevnt gjennom to \u00e5r. En kj\u00f8reskolel\u00e6rer er selvsagt bedre rustet til \u00e5 l\u00e6re bort, og et samarbeid mellom hjem og skole er nok lurt.", "Selv om hun selv ikke ville starte med kj\u00f8retimer som 16-\u00e5ring, vil Marte anbefale andre \u00e5 gj\u00f8re det.", "- Jeg ser i ettertid at det hadde v\u00e6rt lurt. Jeg fikk en helt annen forst\u00e5else av det kj\u00f8ret\u00f8ytekniske n\u00e5r kj\u00f8reskolel\u00e6reren forklarte det, sier hun, og synes at tipset om kj\u00f8retime med foreldre i baksetet h\u00f8res lurt ut.", "- Det ville ha hjulpet deg til \u00e5 veilede meg godt, fastsl\u00e5r hun og kikker p\u00e5 Tone.", "Men den erfaringen er det alts\u00e5 andre som f\u00e5r nytte av. Marte er i kj\u00f8reoppl\u00e6ringens trinn fire, og n\u00e5 handler det bare om \u00e5 samle kilometer og erfaring fra ulike situasjoner. Hun skulle gjerne sett at hun hadde kommet til dette niv\u00e5et tidligere.", "- For min del har det blitt litt \u00abni\u00f8ving\u00bb det siste halv\u00e5ret. Jeg har inntrykk av at det er veldig vanlig og at det er f\u00e5 som egentlig f\u00e5r n\u00f8dvendig mengdetrening, sier hun.", "Interessert i bil og trafikk? Her kan du lese mer om temaet."]}, {"field": "category0", "value": "pluss"}, {"field": "contenthash", "value": "088fa6cb4c677b1b3f8cde789a83f4784bf663fde4926a19d8e57c357ee3be04"}, {"field": "createtime", "value": "2017-04-30T19:55:21.000Z"}, {"field": "description", "value": "- Du kommer garantert til \u00e5 bli bekymret den dagen poden eller \u00abpodinnen\u00bb skal kj\u00f8re bilen alene, sier f\u00f8rerpr\u00f8vesensor i Statens vegvesen, Ronny Bratt\u00e5s Sj\u00f8vold."}, {"field": "dominantimage", "value": "http://www.adressa.no/pluss/article13611070.ece/vmo83p/ALTERNATES/w980-default/kj%C3%B8reoppl%C3%A6ring%20marte%20pettersen%204.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/87fd4e710576a6eb0d67f0721a97285ff93a2c52.jpg?594a7682"}, {"field": "dominantthumbnaildimensions", "value": "300x169"}, {"field": "heading", "value": ["Mye kj\u00f8ring kan redde liv -adressa.no", "Start med foreldrene i baksetet", "Investering i liv og helse", "Samler kilometer med mamma i passasjersetet", "Trenger tid og lyst", "\u00abNi\u00f8ving\u00bb"]}, {"field": "id", "value": "87fd4e710576a6eb0d67f0721a97285ff93a2c52"}, {"field": "keyword", "value": ["bil", "trafikk", "Statens vegvesen"]}, {"field": "keywords", "value": "bil,trafikk,Statens vegvesen"}, {"field": "kw-category", "value": "pluss"}, {"field": "kw-classification", "value": "automotive"}, {"field": "kw-concept", "value": ["begynne", "foreldre", "bil", "\u00f8ve", "kj\u00f8reskole", "kj\u00f8re bil", "ungdommer", "kj\u00f8re", "\u00f8velseskj\u00f8re", "starte"]}, {"field": "kw-entity", "value": ["by\u00e5sen", "tone", "statens", "l-app"]}, {"field": "kw-location", "value": "r\u00f8ros"}, {"field": "kw-pageclass", "value": "article"}, {"field": "kw-person", "value": ["bratt\u00e5s sj\u00f8vold", "marte pettersen", "ronny bratt\u00e5s sj\u00f8vold"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article13611070.ece/vmo83p/ALTERNATES/w980-default/kj%C3%B8reoppl%C3%A6ring%20marte%20pettersen%204.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mye kj\u00f8ring kan redde liv"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/10/10/Mye-kj%C3%B8ring-kan-redde-liv-13611071.ece"}, {"field": "pageclass", "value": ["article"]}, {"field": "publishtime", "value": "2016-10-10T08:45:23.000Z"}, {"field": "recs-articleid", "value": "13611071"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-10-10T08:45:23.000Z"}, {"field": "recs-rawtitle", "value": "Mye kj\u00f8ring kan redde liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "- Du kommer garantert til \u00e5 bli bekymret den dagen poden eller \u00abpodinnen\u00bb skal kj\u00f8re bilen alene, sier f\u00f8rerpr\u00f8vesensor i Statens vegvesen, Ronny Bratt\u00e5s Sj\u00f8vold."}, {"field": "thumbnail", "value": "http://content-thumbnail.cxpublic.com/content/thumbnail200x150/87fd4e710576a6eb0d67f0721a97285ff93a2c52.jpg?594a7682"}, {"field": "thumbnailfullheightdimensions", "value": "200x2124"}, {"field": "timestamp", "value": "2017-06-21T13:37:06.000Z"}, {"field": "title", "value": "Slik b\u00f8r du \u00f8velseskj\u00f8re med ungdommene"}, {"field": "url", "value": "http://www.adressa.no/pluss/2016/10/10/Mye-kj%c3%b8ring-kan-redde-liv-13611071.ece"}, {"field": "urlhash", "value": "87fd4e710576a6eb0d67f0721a97285ff93a2c52"}], "score": 0.6591037, "siteId": "9222270286501375973", "id": "87fd4e710576a6eb0d67f0721a97285ff93a2c52"}

