{"fields": [{"field": "modifiedtime", "type": "time", "value": "2012-04-17T22:20:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Det har s\u00e5 vidt begynt \u00e5 lysne av dag. \u00abPer\u00bb (49) er en kjent skikkelse i bybildet. Han har funnet seg et bord innerst i lokalet til Frelsesarmeens dagsenter i Hvedingveita i Trondheim. Han sitter alene. I dag er det rene festm\u00e5ltidet til frokost.", "\u2013 Det er gryterett fra Fruekirka p\u00e5 l\u00f8rdag, forklarer han. N\u00e5 serveres restene til gatefolket og gjester som \u00abPer\u00bb. Han bruker som regel \u00e5 starte dagen med frokost her. Det er blitt rutine, og faste daglige gj\u00f8rem\u00e5l er bra. Ti \u00e5r innen \u00ab\u00e5ndssvakeomsorgen\u00bb har satt sine spor.", "\u00abPer\u00bb tar seg f\u00f8rst en slurk melk og s\u00e5 en munn kaffe. Det har n\u00e5 g\u00e5tt noen uker siden han fikk avslaget fra oppreisningsutvalget. Han har s\u00e5 vidt kommet over den verste skuffelsen. Dette er ikke den f\u00f8rste smellen. I 1999 fikk han avslag om billighetserstatning fra statskassen. Han fikk ikke geh\u00f8r for at det var feil av kommunen \u00e5 plassere ham som barn p\u00e5 det som het Kl\u00e6bu pleie- og arbeidshjem for \u00e5ndssvake, og som fra 1977 ble omd\u00f8pt til Hallsetheimen.", "Denne gangen er begrunnelsen at hans tilfelle ikke faller inn under oppreisningsutvalgets mandat. Erstatning skal bare gis til personer som har v\u00e6rt plassert i barnehjem, skolehjem eller fosterhjem av Trondheim kommune. I avslaget vises det til at \u00abPer\u00bb ble plassert p\u00e5 en sentralinstitusjon, og at utvalget heller ikke har kompetanse til \u00e5 vurdere om han ble feilplassert.", "Historien om hvordan han aldri passer inn vil ingen ende ta.", "\u00abPer\u00bb forteller historien om hvordan han som barn havnet i Kl\u00e6bu.", "\u2013 De hentet meg p\u00e5 skolen. Jeg visste ingen ting. \u00c5 plassere meg i Kl\u00e6bu er selve oppskriften p\u00e5 hvordan man skal lage en \u00e5ndssvak unge, sier han.", "Han sitter urolig p\u00e5 stolen n\u00e5r han skal fortelle om den vanskelige dagen for snart f\u00f8rti \u00e5r siden. Selv legger han skylden p\u00e5 faren for at han havnet p\u00e5 Kl\u00e6bu pleiehjem.", "\u2013 Det var en hestehandel mellom ham og skolepsykologen, hevder \u00abPer\u00bb.", "I \u00abPers\u00bb journaler avdekkes en historie om en urolig start p\u00e5 skolegangen. P\u00e5 grunn av manglende \u00abmodenhet\u00bb blir skolestart utsatt. F\u00f8rste skole\u00e5r er \u00abPer\u00bb elev ved tre skoler. Til slutt blir han plassert i en hjelpeklasse. Der blir han sjekket av skolepsykologen som mener at \u00abPer\u00bb er i nedre del av debilgruppen, som betegner en IQ p\u00e5 mellom 45-70.", "I lov om spesialskoler fra 1951 heter det at det er staten som har ansvaret for barn og unge, som bare med lite utbytte kan f\u00f8lge undervisningen i folkeskolen, fordi de for eksempel har sm\u00e5 evner. Skoledirekt\u00f8ren melder fra om \u00abPer\u00bb til departementet.", "Til skolepsykologen sier mor at hun er syk og ikke har krefter til \u00e5 ta tilstrekkelig tak i oppdragelsen. I papirene st\u00e5r det at \u00abPer\u00bb s\u00f8kes opptatt ved spesialskole for evneveike.", "Hensynet til mors helbred og guttens egen oppdragelse blir nevnt som \u00e5rsak. Begge foreldrene er enige i det foresl\u00e5tte hjelpetiltaket.", "Som ni\u00e5ring blir han i slutten av skole\u00e5ret sendt til utredning p\u00e5 Ekne skole for evneveike. Der mener psykologen han er i grenselandet mellom debil og imbesill, som er en IQ p\u00e5 mellom 35\u201354. Men han er usikker p\u00e5 vurderingen, fordi \u00abPer\u00bb er urolig og presterer ujevnt fra dag til dag.", "Konklusjonen blir at han meldes til \u00e5ndssvakeomsorgen, fordi han ligger i grenselandet mellom evneveikskole og \u00e5ndssvakeomsorg. Det blir besluttet at han igjen skal testes i slutten av neste skole\u00e5r. Det skjer ikke.", "I 1968 f\u00e5r han plass p\u00e5 Kl\u00e6bu pleiehjem for \u00e5ndssvake. N\u00e5 er \u00abPer\u00bb ti \u00e5r. F\u00f8rst i september 1978 blir han utskrevet fra Hallsetheimen.", "Tilbake i Kl\u00e6bu h\u00f8sten 2007 er \u00abPer\u00bb guide p\u00e5 omr\u00e5det der han bodde som barn. I dag er det en barnehage i det huset han f\u00f8rst bodde i. Barna titter p\u00e5 \u00abPer\u00bb, men han ser bare bygningen. Han peker og forteller detaljert fra tiden han bodde her. Om l\u00e5ste d\u00f8rer og vekking klokken 06.00 hver morgen.", "\u00abPer\u00bb har det travelt. Det haster med \u00e5 komme seg videre i l\u00f8ypa. Han beskriver \u00abkaukan\u00bb fra de andre pasientene. Det er et av de sterkeste minnene han har fra den tiden.", "\u2013 Husker du hva du f\u00f8lte den f\u00f8rste dagen du kom hit?", "\u2013 Jeg var redd. Jeg har kalde f\u00f8lelser, kalde f\u00f8lelser, sier han kort.", "I en rettspsykiatrisk erkl\u00e6ring fra 1982 forteller \u00abPer\u00bb at han ikke hadde det s\u00e5 bra p\u00e5 Hallsetheimen. Han reagerte p\u00e5 m\u00e5ten han ble behandlet p\u00e5, at de avh\u00f8rte ham, og at alt ble skrevet ned i rapportb\u00f8kene, s\u00e5 alle kunne lese om ham. \u00abDet var ikke riktig\u00bb, uttaler \u00abPer\u00bb i erkl\u00e6ringen.", "Han forteller at han ikke hadde noen venner i Kl\u00e6bu.", "\u2013 Dagene gikk mest til \u00e5 spille kort med de ansatte, sier han.", "Vi g\u00e5r forbi skolebygningen. Her l\u00e6rte han verken \u00e5 lese eller skrive. Det kom f\u00f8rst i voksen alder, da tok han ogs\u00e5 f\u00f8rerkort. Som gutt var det vanskelig \u00e5 sitte stille.", "\u2013 N\u00e5 har jeg f\u00e5tt rett medisin. Dersom jeg hadde g\u00e5tt p\u00e5 skole, ville jeg hatt en jobb og sluppet \u00e5 motta trygd, mener han.", "I papirene st\u00e5r det at \u00abPer\u00bb lengtet hjem og at han helst ville bo hjemme, men at pleierne mente at det beste for ham var \u00e5 bo p\u00e5 Hallsetheimen. Han fikk reise hjem p\u00e5 permisjon, men n\u00e5r han skulle tilbake, ble han urolig for tilbakereisen.", "Men tiden etter utskrivingen fra Kl\u00e6bu i 1978 skulle heller ikke bli noen dans p\u00e5 roser.", "Natt til s\u00f8ndag 11. juli 1982 skjer en tragisk og dramatisk hendelse med \u00abPer\u00bb i hovedrollen. Han bor n\u00e5 p\u00e5 Tyberg ungdomspensjonat. Natta f\u00f8r blir han nektet av nattevakta \u00e5 kj\u00f8re piratdrosje, noe som resulterer i et raseriutbrudd.", "\u00abPer\u00bb blir kastet ut. Han g\u00e5r til Le\u00fctenhaven. Der plasserer han fire plastposer med \u00abpikkpakk\u00bb i en oppbevaringsboks. Hos foreldrene f\u00e5r han ogs\u00e5 en kald skulder.", "\u00abPer\u00bb er sint og deprimert. P\u00e5 natta tar han turen til Kj\u00f8pmannsgata 28, som den gang var okkupert av Uffa. \u00abPer\u00bb var med i dette milj\u00f8et og har bestemt seg for \u00e5 gj\u00f8re ett eller annet. Han g\u00e5r opp i andre etasje, sjekker om det er noen der, men finner ingen. Han brer en gardin over en plate p\u00e5 komfyren, og setter p\u00e5 varmen.", "Han varsler selv brannvesenet i S\u00f8ndre gate om at det brenner. N\u00e5r politiet kommer til stedet, er huset overtent, og brannen sprer seg videre til nummer 30 og 32. En 16 \u00e5r gammel gutt som ligger og sover i nummer 28, omkommer i brannen.", "I retten forteller \u00abPer\u00bb at han tente p\u00e5 fordi han f\u00f8lte seg utst\u00f8tt av familien og utestengt fra Tyberg ungdomspensjonat. Det blir sl\u00e5tt fast at \u00abPer\u00bb ikke hadde til hensikt \u00e5 skade noen.", "Bestyreren ved Tyberg ungdomspensjonat betegner ildsp\u00e5settelsen som en \u00abhandling beg\u00e5tt i desperasjon\u00bb.", "\u00abPer\u00bb id\u00f8mmes fem \u00e5rs fengsel med p\u00e5l\u00f8pende fem \u00e5rs sikring. Men blir avvist av fengselet p\u00e5 grunn av soningsudyktighet.", "29. september 1982 skriver politilege Karl-Ewert Hornemann at \u00abdet dreier seg om en psykisk utviklingshemmet person med evneniv\u00e5 innen omr\u00e5det debilitet og med et meget labilt og skiftende f\u00f8lelsesliv. Han er som et barn. Lett p\u00e5virkelig, lett \u00e5 skremme og utsatt for mobbing.\u00bb", "Han foresl\u00e5r derfor \u00e5 overf\u00f8re \u00abPer\u00bb til en institusjon innen Hallsetheimens ansvarsomr\u00e5de. Men allerede 8. oktober blir vedtaket skrevet om. Siden han ikke lenger b\u00e6rer preg av psykose, kan han ikke bli overf\u00f8rt til Hallsetheimen. Han blir avvist av b\u00e5de psykisk helsevern og HVPU.", "Bare tre m\u00e5neder etter blir evneniv\u00e5et til \u00abPer\u00bb i en sosialrapport omtalt slik: \u00abSelv om klienten i en \u00e5rrekke har hatt tilknytning til HVPU, kan han ikke karakteriseres som psykisk utviklingshemmet. Intelligensmessig kan han vel betegnes som evneveik. Men hans funksjonshemning er prim\u00e6rt av adferdsmessig art\u00bb.", "Forsvarsadvokat Christian Wiig (bildet) har kjent \u00abPer\u00bb siden i 1982 og mener han kunne f\u00e5tt et annet liv.", "\u2013 Hvis han hadde f\u00e5tt tilstrekkelig oppf\u00f8lging fra starten, er det sannsynlig at hans straffbare handlinger kunne v\u00e6rt unng\u00e5tt. Handlingene hans er impulsstyrt, og han har ofte havnet i situasjoner hvor han har blitt p\u00e5virket av d\u00e5rlig innflytelse fra omgivelsene, sier Wiig.", "Hans sekret\u00e6r Ragnhild Dyse er enig.", "\u2013 Han blir sendt fra \u00abkontor til kontor\u00bb, han lar seg lett lede og lure. Han har ingen st\u00f8tte som kan rettlede ham og det medf\u00f8rer at han springer rundt og snakker med alle om sin sak. Dette har han gjort i alle \u00e5r, sier hun.", "Samme h\u00f8st som dommen falt skrev Adresseavisen at saken til \u00abPer\u00bb n\u00e5 ligger i et arkiv i Justisdepartementet.", "Fire \u00e5r etter at han ble utskrevet fra Hallsetheiemen, nektet ledelsen i Helsevern for psykisk utviklingshemmede konsekvent \u00e5 ta 24-\u00e5ringen inn i sine institusjoner, fordi han var litt for intelligent etter de normene de opererer med.", "Riksadvokaten r\u00e5r heller ikke over noe apparat som kan ta vare p\u00e5 hans behov for beskyttelse og hjelp.", "\u2013 Vi f\u00f8ler ansvar for dette mennesket som har falt mellom alle stoler. Jeg kan trygt si at vi er bekymret for at et menneske som har f\u00e5tt sin dom, kommer i en situasjon som dette, sa fungerende riksadvokat Gj\u00f8lstad til Adresseavisen.", "Til avisen sa \u00abPer\u00bb at han vil ut av byen, fordi folk er sinte p\u00e5 han. \u00abPer\u00bb blir til slutt sendt til Fosen folkeh\u00f8yskole og Soltun folkeh\u00f8yskole. Der fungerte han sv\u00e6rt bra, og milj\u00f8et p\u00e5virker ham if\u00f8lge sakkyndigrapporter i en gunstig retning. Han forteller selv ivrig om de to \u00e5rene p\u00e5 folkeh\u00f8yskole. Det var den beste perioden i hele hans liv.", "\u2013 Der hadde jeg det godt, smiler han.", "Etter at sikringen utl\u00f8p 1.9.1988 hadde han ikke psykiatrisk tilsyn eller hjelp.", "25 \u00e5r etter d\u00f8dsbrannen g\u00e5r vi med \u00abPer\u00bb tilbake til \u00e5stedet i Kj\u00f8pmannsgata. Sola sl\u00e5r imot oss som en ildkule i det vi passerer vinduet til brannstasjonen.", "\u2013 Angrer du?", "\u2013 Nei, jeg kan g\u00e5 rundt \u00e5 gruble p\u00e5 det, sier han, og forteller detaljert om hva som skjedde.", "Bare \u00e9n gang er stemmen i ferd med \u00e5 briste. Det er n\u00e5r han snakker p\u00e5 hvor sint han er p\u00e5 faren.", "Tilbake til Trondheim fra folkeh\u00f8yskolen og tilbake til problemene. \u00abPer\u00bb bor p\u00e5 ulike hospits i byen. Natt til tirsdag 1. august 1989 skjer det igjen. I et hybelhuset i Val\u00f8yveien p\u00e5 Tempe tenner \u00abPer\u00bb p\u00e5. Han bruker samme teknikk som f\u00f8r, papir og t\u00f8y p\u00e5 en kokeplate. N\u00e5 er \u00abPer\u00bb igjen forbannet p\u00e5 systemet.", "Heldigvis er en nabo v\u00e5ken og f\u00e5r slokket brannen. I siktelsen blir det vist til at det ogs\u00e5 denne gangen kunne g\u00e5tt menneskeliv tapt.", "I f\u00f8lge rettsdokumentene hadde det ogs\u00e5 denne gangen i lang tid hopet seg opp et sinne hos ham. \u00abSom da han kj\u00f8rte piratdrosje og fikk motoren \u00f8delagt av sukker i bilens forgasser.", "Bilen var holdepunktet og kj\u00e6rligheten. Han fikk \u00f8konomiske problemer p\u00e5 grunn av l\u00e5n og ble nektet adgang p\u00e5 serveringssteder i byen.", "P\u00e5 denne tiden st\u00e5r \u00abPer\u00bb ogs\u00e5 bak annen kriminell aktivitet, som alvorlig telefonterror. I en rettpsykiatrisk erkl\u00e6ring st\u00e5r det at han tente p\u00e5 som et rop om hjelp og for \u00e5 f\u00e5 tatt med alt i tiltalen, ogs\u00e5 gjelden. Denne gangen soner han deler av straffen p\u00e5 Ila landsfengsel.", "I en sakkyndig rapport fra fengselet 18. september 1993 st\u00e5r det at \u00abPer\u00bb har en god og detaljert hukommelse. Men tenker bare \u00ablitt\u00bb p\u00e5 f\u00f8lger. I april 1994 blir han l\u00f8slatt fra Ila til fri sikring. Etter det har han ikke gjort st\u00f8rre lovbrudd.", "Vi er tilbake p\u00e5 dagsentret og frokostserveringen. Per vil videre til Kirkens Bymisjon. Der pleier han \u00e5 drikke kaffe, prate med folk og se litt i avisen. Mandagsklubben p\u00e5 Bymisjonen er noe han alltid ser frem til. Av og til hender det at \u00abPer\u00bb ligger litt lenger om morningen. Da har han sett TV p\u00e5 natta.", "- Jeg liker \u00e5 se p\u00e5 Hotel C\u00e6sar. Der er det en fyr som heter Boyboy. Han spiller psykisk utviklingshemmet, men han er ikke det til vanlig. Det minner meg om Kl\u00e6bu, forklarer Per.", "Andre favorittprogrammer er \u00abP\u00e5 dansefot\u00bb p\u00e5 radio. N\u00e5 blir han ivrig. Den beste musikken har \u00c5ge Aleksandersen, Bugges Firo og Terje Tysland. Av og til blir han sittende oppe om natta for \u00e5 se p\u00e5 musikkvideoer.", "\u00abPer\u00bb er helt klar p\u00e5 at han n\u00e5 er ferdig med \u00e5 v\u00e6re sammen med dem som han omtaler som d\u00e5rlig selskap. Han g\u00e5r ikke lenger ut om kveldene og han drikker ikke alkohol.", "Selv mener han at han burde ha f\u00e5tt mer oppf\u00f8lging, b\u00e5de i tiden han var i fengsel og p\u00e5 Hallsetheimen.", "Begge foreldrene til \u00abPer\u00bb lever, men de er n\u00e5 skilt. Han tar ofte turen bortom moren. Da prater de om ting som har skjedd. Hun er lei seg og trist fordi familien er splittet.", "\u2013 Ho er s\u00e5 snill.", "Med ett lyser ansiktet hans opp. \u2013 Hva tenker du p\u00e5?", "\u2013 Jo, jeg bruker \u00e5 kose med kattene n\u00e5r jeg er hos ho mamma. Ho pusemor er s\u00e5 god, ho vil bare kose. Av og til sovner jeg p\u00e5 sofaen med kattene.", "\u00abPer\u00bb blir sittende og smile.", "P\u00e5 sp\u00f8rsm\u00e5l om hva han vil bruke pengene til, hvis han fikk erstatning, svarer han:", "\u2013 Da skal jeg kj\u00f8pe meg et nytt kj\u00f8leskap og flatskjerm. Og s\u00e5 skal jeg betale inkassokravet jeg har p\u00e5 grunn av sextelefoner. Du skj\u00f8nner jeg var litt nysgjerrig en stund. Og skulle det da bli noe til overs, s\u00e5 vil jeg kj\u00f8pe meg en scooter. Da blir det lettere \u00e5 komme seg rundt for \u00e5 samle tomflasker. Det \u00f8nsker jeg meg til jul!"]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "ecd16b36de8ae75e7f3609eab3376e92b74b2c7f0fc9c2b698f5588647ad88bd"}, {"field": "createtime", "value": "2017-04-28T20:46:06.000Z"}, {"field": "description", "value": "I h\u00e5nden har \u00abPer\u00bb det endelige avslaget fra oppreisningsutvalget. Dr\u00f8mmen om en klapp p\u00e5 skuldra for et tr\u00f8blete liv er knust. Heller ikke denne gangen falt han inn under \u00abnormalen\u00bb."}, {"field": "dominantimage", "value": "http://www.adressa.no/incoming/article1224010.ece5/ALTERNATES/w980-default/hallset2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e8d5b10fe91809147960511ec7bc59af3c451ed3.jpg?5980488c"}, {"field": "dominantthumbnaildimensions", "value": "300x169"}, {"field": "heading", "value": ["F\u00e5r ikke oppreisning for \u00f8delagt liv -adressa.no", "Skuffet over avslag", "Hentet p\u00e5 skolen", "Spesialskole", "Kalde f\u00f8lelser", "Varslet selv brannen", "Fem \u00e5rs fengsel", "G\u00e5r gatelangs", "Sint p\u00e5 faren", "Brann nummer to", "Liker Hotel C\u00e6sar"]}, {"field": "id", "value": "e8d5b10fe91809147960511ec7bc59af3c451ed3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["natt", "fengsel", "barn", "skole", "plassert", "liv", "psykisk utviklingshemmet", "brann", "dag", "kalde f\u00f8lelser"]}, {"field": "kw-entity", "value": ["helsevern", "karl-ewert hornemann", "hotel c\u00e6sar", "kj\u00f8pmannsgata 28", "boyboy", "frelsesarmeens", "kirkens bymisjon", "hvedingveita", "val\u00f8yveien", "bymisjonen", "s\u00f8ndre", "bugges firo", "gj\u00f8lstad", "le\u00fctenhaven", "fosen", "bugges firo og terje tysland", "justisdepartementet", "soltun", "hallsetheimen", "ekne", "tyberg", "uffa", "adresseavisen", "fruekirka", "hallsetheiemen"]}, {"field": "kw-location", "value": ["kl\u00e6bu", "tempe", "trondheim", "ila"]}, {"field": "kw-pageclass", "value": "article"}, {"field": "kw-person", "value": ["terje tysland", "ragnhild dyse", "\u00e5ge aleksandersen", "christian wiig"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1224010.ece5/ALTERNATES/w980-default/hallset2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00e5r ikke oppreisning for \u00f8delagt liv"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article983070.ece"}, {"field": "pageclass", "value": ["article"]}, {"field": "publishtime", "value": "2007-11-23T04:50:30.000Z"}, {"field": "recs-articleid", "value": "1737694"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2007-11-23T04:50:30.000Z"}, {"field": "recs-rawtitle", "value": "F\u00e5r ikke oppreisning for \u00f8delagt liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "I h\u00e5nden har \u00abPer\u00bb det endelige avslaget fra oppreisningsutvalget. Dr\u00f8mmen om en klapp p\u00e5 skuldra for et tr\u00f8blete liv er knust. Heller ikke denne gangen falt han inn under \u00abnormalen\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/e8d5b10fe91809147960511ec7bc59af3c451ed3.jpg?5980488c"}, {"field": "thumbnailfullheightdimensions", "value": "200x3045"}, {"field": "timestamp", "value": "2017-08-01T09:23:24.000Z"}, {"field": "title", "value": "F\u00e5r ikke oppreisning for \u00f8delagt liv"}, {"field": "url", "value": "http://www.adressa.no/nyheter/dokument/article983070.ece"}, {"field": "urlhash", "value": "e8d5b10fe91809147960511ec7bc59af3c451ed3"}], "score": 0.33109027, "siteId": "9222270286501375973", "id": "e8d5b10fe91809147960511ec7bc59af3c451ed3"}

