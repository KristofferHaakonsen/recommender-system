{"fields": [{"field": "modifiedtime", "type": "time", "value": "2017-02-04T08:44:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["samer", "Sametinget", "NRK", "Spr\u00e5k"]}, {"field": "author", "value": ["thor gjermund eriksen", "kringkastingssjef", "mona solbakk", "direkt\u00f8r for nrk s\u00e1pmi"]}, {"field": "body", "value": ["Saken oppdateres.", "6. februar 1917 kom de til Trondheim \u2013 samer fra forskjellige land \u2013 for \u00e5 dr\u00f8fte felles saker og problemstillinger. Her fikk de h\u00f8re Elsa Laula Renbergs flammende \u00e5pningstale om viktigheten av \u00e5 samle det samiske folket over landegrensene. I disse dager feirer vi hundre\u00e5rsjubileet for det historiske m\u00f8tet i Trondheim, et m\u00f8te som var s\u00e5 viktig at Nordisk samer\u00e5d i 1992 vedtok 6. februar som samenes nasjonaldag.", "LES OGS\u00c5: De tre vise kvinner", "NRK markerer jubileet p\u00e5 flere m\u00e5ter, i alle kanaler. Serien \u00abMuitte mu\u00bb (Husk meg) p\u00e5 NRK1 bringer joiken ut til et stort publikum seks l\u00f8rdager p\u00e5 rad. I april blir det en ny variant av sakte-tv n\u00e5r vi minutt for minutt f\u00f8lger en reinflokk p\u00e5 dens vandring fra vinterbeite p\u00e5 vidda, til kysten og gr\u00f8nne beiter.", "LES OGS\u00c5: Sjukepleiarane overtar helsefagstillingane", "Selve dagen, 6. februar, blir selvf\u00f8lgelig ogs\u00e5 beh\u00f8rig markert. Et hundre\u00e5rsjubileum er en flott anledning til \u00e5 gi det samiske et ekstra l\u00f8ft. Men det er i hverdagen vi virkelig kan og m\u00e5 gj\u00f8re en innsats for \u00e5 styrke b\u00e5de norsk og samisk spr\u00e5k og kultur. Det forsto Elsa Laula Renberg \u2013 kvinnen som samlet samene i Trondheim. Retten til undervisning p\u00e5 samisk i skolen var en av hennes kampsaker. For de d\u00f8r, spr\u00e5kene som ikke blir brukt, talt, lest og lyttet til i det daglige. Det forsto ogs\u00e5 en annen samisk foregangskvinne, Kathrine Johnsen \u2013 ogs\u00e5 kalt sameradioens mor. Hun var programsekret\u00e6r for samiske sendinger i NRK da hun i 1960 ble innkalt til m\u00f8te med kringkastingssjef K\u00e5re Fostervoll og sendeleder Arthur Kl\u00e6bo.", "Det ble en opphetet diskusjon om samiske sendinger. Kringkastingssjefen uttalte at \u00abom fem \u00e5r vil samisk spr\u00e5k d\u00f8 ut, og om ti \u00e5r er det helt borte.\u00bb", "Dette oppr\u00f8rte Katrine Johnsen s\u00e5 sterkt at hun da sa de ber\u00f8mte ord:", "\u00abArthur Kl\u00e6bo skal d\u00f8 en dag, men det er ikke likegyldig for Kl\u00e6bo om jeg tar strupetak p\u00e5 ham mens han sitter her, og kveler ham i denne stol, eller om Kl\u00e6bo f\u00e5r leve til sine dagers ende og d\u00f8 en naturlig d\u00f8d. Slik er det ogs\u00e5 med det samiske spr\u00e5k. Det er ikke likegyldig om vi kaster det over bord, som om det var en un\u00f8dvendig ballast, eller om spr\u00e5ket f\u00e5r leve til det d\u00f8r en naturlig d\u00f8d.\u00bb", "LES OGS\u00c5: En skal ikke fornekte seg selv og sin egen identitet", "Fostervolls sp\u00e5dommer er heldigvis gjort til skamme. De samiske spr\u00e5kene lever fortsatt, og i 2017 er det samiske medietilbudet mye st\u00f8rre og rikere enn det var i 1960.", "Oppstarten av O\u0111\u0111asat h\u00f8sten 2001 er en mediehistorisk milep\u00e6l i s\u00e5 m\u00e5te. Det daglige nyhetssamarbeidet mellom allmennkringkasterne i Norge, Finland og Sverige er unikt. O\u0111\u0111asat presenterer de viktigste nyhetene om S\u00e1pmi, sett fra en samisk synsvinkel i en sending som kringkastes samtidig i de tre landene. I dette \u00e5rtusenet er det neppe noe som har betydd mer for samisk identitet, spr\u00e5k og kultur.", "N\u00e5 lever vi i en globalisert medieverden der ogs\u00e5 norsk spr\u00e5k og kultur st\u00e5r overfor et massivt press. I dag har de fleste av oss tilgang til en grensel\u00f8s meny av medieinnhold i lomma. Det meste bare en smarttelefonber\u00f8ring unna. En forsvinnende liten del av det er imidlertid p\u00e5 v\u00e5rt eget morsm\u00e5l.", "I denne medievirkeligheten er det krevende \u00e5 ivareta et lite spr\u00e5k som det norske. Og det samiske spr\u00e5ket og kulturen er da \u00e5penbart enda mer s\u00e5rbart. Samer kan, akkurat som alle andre, velge kvalitetsinnhold fra hele verden.", "LES OGS\u00c5: - Dette er en gave til barna v\u00e5re", "LES OGS\u00c5: Trondheim kan f\u00e5 samisk barnehagetilbud", "Om samiske barn faktisk skal velge \u00e5 se p\u00e5 M\u00e1n\u00e1id-tv (samisk barne-tv), s\u00e5 vil de ikke velge det kun fordi det er p\u00e5 samisk. Ei heller vil voksne samer se p\u00e5 O\u0111\u0111asat, eller h\u00f8re p\u00e5 seks timer samiske radiosendinger daglig, kun p\u00e5 grunn av spr\u00e5ket. Innholdet m\u00e5 ha s\u00e5 h\u00f8y kvalitet og relevans at det blir valgt i konkurranse med tilbud fra resten av verden.", "Elsa understreket for hundre \u00e5r siden viktigheten av samers samhold over landegrensene. Hun mente at statsgrensen mellom Sverige og Norge ikke m\u00e5tte skille det samiske folket.", "NRK g\u00e5r inn i jubileums\u00e5ret med ambisjonen om \u00e5 samle det samiske publikummet i enda sterkere grad.", "Vi \u00f8nsker \u00e5 bidra til at samer skal ha tilgang til alt samisk innhold p\u00e5 tvers av landegrenser og at de nordiske allmennkringkasterne i sterkere grad kan ta et felles ansvar for det samiske publikummet. I Elsa Laula Renbergs \u00e5nd.", "L\u00e6hkoeh biejjine!", "Gratulerer med Samenes nasjonaldag og hundre\u00e5rsmarkeringen!"]}, {"field": "category0", "value": "meninger"}, {"field": "contenthash", "value": "febc75ce18445b4c4aecabe22986f1abf95e23e4857a46d5dcc05e3a67801a68"}, {"field": "createtime", "value": "2017-02-03T20:54:28.000Z"}, {"field": "description", "value": "Dav\u00e6rende kringkastingssjef K\u00e5re Fostervoll uttalte i 1960 at\u00abom fem \u00e5r vil samisk spr\u00e5k d\u00f8 ut, og om ti \u00e5r er det helt borte.\u00bb Slik gikk det ikke. I dag er medietilbudet st\u00f8rre enn det var for 50 \u00e5r siden."}, {"field": "dominantimage", "value": "http://www.adressa.no/meninger/article14161975.ece/hgzes5/ALTERNATES/w980-default/somesame-42"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f59f412aaa9746a6d94c55ee32eca24c2db05a39.jpg?59524da8"}, {"field": "dominantthumbnaildimensions", "value": "300x169"}, {"field": "heading", "value": "Vi g\u00e5r i Elsas fotspor -adressa.no"}, {"field": "id", "value": "f59f412aaa9746a6d94c55ee32eca24c2db05a39"}, {"field": "keyword", "value": ["samer", "Sametinget", "NRK", "Spr\u00e5k"]}, {"field": "keywords", "value": "samer,Sametinget,NRK,Spr\u00e5k"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["spr\u00e5k", "samisk spr\u00e5k", "samisk", "samisk spr\u00e5k d\u00f8"]}, {"field": "kw-entity", "value": ["s\u00e1pmi", "nordisk", "husk", "samenes", "muitte", "o\u0111\u0111asat", "finland og sverige", "m\u00e1n\u00e1id", "sverige og norge"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["arthur kl\u00e6bo", "k\u00e5re fostervoll", "katrine johnsen", "kathrine johnsen", "elsa laula renberg"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14161975.ece/hgzes5/ALTERNATES/w980-default/somesame-42"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vi g\u00e5r i Elsas fotspor"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/02/03/Vi-g%C3%A5r-i-Elsas-fotspor-14161976.ece"}, {"field": "pageclass", "value": ["article"]}, {"field": "publishtime", "value": "2017-02-03T20:52:25.000Z"}, {"field": "recs-articleid", "value": "14161976"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-02-03T20:52:25.000Z"}, {"field": "recs-rawtitle", "value": "Vi g\u00e5r i Elsas fotspor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Dav\u00e6rende kringkastingssjef K\u00e5re Fostervoll uttalte i 1960 at\u00abom fem \u00e5r vil samisk spr\u00e5k d\u00f8 ut, og om ti \u00e5r er det helt borte.\u00bb Slik gikk det ikke. I dag er medietilbudet st\u00f8rre enn det var for 50 \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/f59f412aaa9746a6d94c55ee32eca24c2db05a39.jpg?59524da8"}, {"field": "thumbnailfullheightdimensions", "value": "200x1595"}, {"field": "timestamp", "value": "2017-06-27T12:20:56.000Z"}, {"field": "title", "value": "I Elsas fotspor"}, {"field": "url", "value": "http://www.adressa.no/meninger/2017/02/03/Vi-g%c3%a5r-i-Elsas-fotspor-14161976.ece"}, {"field": "urlhash", "value": "f59f412aaa9746a6d94c55ee32eca24c2db05a39"}], "score": 0.7962918, "siteId": "9222270286501375973", "id": "f59f412aaa9746a6d94c55ee32eca24c2db05a39"}

