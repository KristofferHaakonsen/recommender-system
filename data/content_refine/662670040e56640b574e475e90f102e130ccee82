{"fields": [{"field": "modifiedtime", "type": "time", "value": "2012-10-22T09:47:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "harald wisl\u00f8ff"}, {"field": "body", "value": ["Saken oppdateres.", "Sliter du med \u00e5 f\u00e5 arbeidsdagen til \u00e5 g\u00e5 og er lite inspirert?", "Da sitter du antakelig i feil kontorstol. Den perfekte jobben skal f\u00e5 dagene til \u00e5 flyte, skriver Aftenposten.no .", "Faktisk skal du ikke f\u00f8le at jobben er noen jobb i det hele tatt.", "Det mener grunnlegger og daglig leder Amber Rae i karrierefirmaet Bold Academy i San Fransisco i en artikkel p\u00e5 nettstedet Fastcompany.com .", "Hun har satt opp en liste p\u00e5 \u00e5tte punkter som du mer eller mindre b\u00f8r v\u00e6re enig i for \u00e5 kunne sl\u00e5 fast at du har \u00abden perfekte jobben\u00bb.", "Men veien frem mot jobben du virkelig \u00e5nder og lever for kan v\u00e6re lang og kronglete, og du b\u00f8r ikke uten videre sl\u00e5 deg til ro med noe som er \u00abhelt greit\u00bb.", "Dette mener hun er de \u00e5tte tegnene p\u00e5 at du er rett person p\u00e5 rett plass:", "Du er kreativ, har det g\u00f8y og lever p\u00e5 jobben, og din livsstil inkluderer det du gj\u00f8r p\u00e5 jobb.", "Arbeidsdagen er s\u00e5 givende og n\u00e6r dine kjerneinteresser at du flere ganger kan ta deg selv i \u00e5 lure p\u00e5 om dette virkelig er en jobb.", "Det kan rett og slett v\u00e6re vanskelig \u00e5 skille mellom jobb, lek og fritid for den som har den perfekte jobben, hevder Amber Rae.", "Det er ikke bare en jobb du utf\u00f8rer p\u00e5 vegne av arbeidsgiver.", "Nei, jobben representerer det du st\u00e5r for, dine kjerneverdier og dine visjoner.", "Din daglige innsats gj\u00f8r at verden, slik du ser den, blir et bedre, mer levende og vakrere sted \u00e5 v\u00e6re.", "Arbeidsdagen trenger ikke alltid v\u00e6re like enkel. I den perfekte jobben mener Amber Rae at man er villig til \u00e5 ofre og lide, og m\u00f8te utfordringer, tilbakeslag og uventede hendelser.", "Men dette vil ikke sette deg ut av spill, men heller motivere deg. Kortvarige og ukomfortable situasjoner ser du p\u00e5 som en enest\u00e5ende mulighet til \u00e5 l\u00e6re og vokse.", "Dessuten er det ubehagelige viktig for \u00e5 kunne sette skikkelig pris p\u00e5 de morsomme og gledelige \u00f8yeblikkene.", "Artikkelforfatteren mener man i den perfekte jobben faller inn i en spesiell flyt som f\u00e5r timene til \u00e5 g\u00e5 n\u00e6rmest uten at man merker det.", "Etter klokka 13 kan man kikke p\u00e5 klokken og finne ut at det er flere timer siden man sist sjekket tiden.", "Denne flyten er ikke noe man m\u00e5 tvinge frem. Den bare skjer.", "Selvom du er oppslukt av arbeidet ditt, motiverer jobben til \u00e5 leve og glede seg over livet.", "Dette f\u00f8rer til at du setter av tid til \u00e5 trene og v\u00e6re i god form, holde kontakten med venner og familie, v\u00e6re spontan og i aktivitet.", "Amber Rae mener at dette gir ny energi og gj\u00f8r det mulig \u00e5 leve et \u00abkomplett\u00bb liv hele d\u00f8gnet.", "N\u00e5r du finner ut at jobben er livet ditt, er det ikke s\u00e5 vanskelig \u00e5 f\u00f8le seg forpliktet. Du tviler rett og slett ikke et sekund p\u00e5 at dette er jobben akkurat for deg.", "\u00c5rsaken er at hjertet sier ja. Det samme gj\u00f8r hodet og kroppen. Jobben f\u00f8les som \u00e5 puste, og du kan ikke tenke deg \u00e5 bruke arbeidsdagen p\u00e5 noe annet enn den jobben du har.", "Hvis du kjeder deg i jobben avsl\u00f8rer antakelig dine n\u00e6rmeste at du ikke trives s\u00e5 godt. P\u00e5 samme m\u00e5te ser de at du elsker jobben din, og kan ganske sikkert p\u00e5peke at det uten sp\u00f8rsm\u00e5l er akkurat denne jobben du skal ha.", "\u2013 Legg merke til at det er menneskene som virkelig bryr seg om deg som ogs\u00e5 kan v\u00e6re bekymret for at du er helt oppslukt av jobben din. Men n\u00e5r de ser hvor bra du har det og at suksess p\u00e5 jobben p\u00e5virker deg ogs\u00e5 etter arbeidstid, vil de gi deg din fulle st\u00f8tte i anstrengelsene, mener Amber Rae.", "N\u00e5r arbeidsdagen er over og du har brukt resten av energien hjemme, sovner du utslitt.", "Likevel, vissheten om at du ga alt gj\u00f8r at du gleder deg til neste dags utfordringer.", "Dette er livet ditt, og du kan ikke tenke deg noen annen m\u00e5te \u00e5 leve p\u00e5, skriver Amber Rae i artikkelen.", "Leder Mette Manus i Manus Motivasjon har lang erfaring som karriereveileder, og en av Aftenpostens jobbeksperter. Hun synes de \u00e5tte p\u00e5standene er morsomme og kanskje litt svulstige, men absolutt gjenkjennelige.", "\u2013 De \u00e5tte punktene er relevante m\u00e5lepunkter, vi snakker jo her om \u00abdr\u00f8mmejobben\u00bb. Da gir du alt, trives og f\u00f8ler at du f\u00e5r brukt hele  deg. Da vil du ogs\u00e5 sannsynligvis ha overskudd til \u00e5 ha et liv utenom jobben, selv om det blir liten tid til det. Sannsynligvis vil jobben ogs\u00e5 v\u00e6re din hobby og jobb og fritid smelter sammen. Men du har det g\u00f8y og utvikler deg, sier Mette Manus.", "Hun tror det er mulig for mange \u00e5 skape nettopp en slik dr\u00f8mmejobb ved \u00e5 v\u00e6re positiv, ta noen sjanser og utfordringer og v\u00e6re tilpasningsdyktig.", "Leder for Karrieresenteret ved Universitetet i Oslo, Gisle Hellsten, er usikker p\u00e5 om de \u00e5tte punktene er gyldig for alle.", "\u2013 Eksempelvis \u00f8nsker mange \u00e5 ha et klart skille mellom jobb og fritid, og ha mulighet til \u00e5 kombinere jobb og helt andre interesser, og ikke minst ha tid til \u00e5 v\u00e6re sammen med familie. Ikke alle \u00f8nsker la jobben dominere fullt s\u00e5 mye i livet som Rae beskriver, og for mange vil andre idealmodeller v\u00e6re mer gyldig, mener Hellsten.", "Men Mette Manus tror det er fullt mulig \u00e5 ha en jobb bare for \u00e5 tjene til livets opphold.", "\u2013 Med tanke p\u00e5 krisen i Europa i dag, der hver annen spansk ungdom st\u00e5r uten jobb, er det tull \u00e5 si at du ikke kan ha en jobb bare for \u00e5 tjene penger, p\u00e5peker Mette Manus.", "Dessuten kan man i en \u00abkjedelig\u00bb jobb l\u00e6re seg viktige egenskaper, slik som \u00e5 f\u00e5 unna n\u00f8dvendige oppgaver som ikke er morsomme. I tillegg vil man selv i en slik jobb l\u00e6re at andre er avhengige av deg.", "Likevel, en kjedelig jobb for \u00e5 fylle kontoen er ingen optimal situasjon.", "\u2013 Dersom du ikke trives p\u00e5 jobb, har du lite energi til \u00e5 gj\u00f8re ting p\u00e5 fritiden. Du blir trett, umotivert og uinspirert, mener Manus.", "\u2013 Det som virkelig er bra med Raes idealmodell er at hun har satt seg ned og reflektert over hvordan hennes egen idealmodell ser ut. Det kan v\u00e6re en \u00f8velse som flere b\u00f8r gj\u00f8re for seg selv. Det finnes ikke bare en oppskrift, men mange som vil v\u00e6re gyldig for ulike personligheter og interesser, p\u00e5peker Gisle Hellsten."]}, {"field": "category0", "value": "jobb"}, {"field": "contenthash", "value": "9bb7c57634c3a017f4846bdb3201b972436a9676e8e2ab5dee1ccdcca57082a0"}, {"field": "createtime", "value": "2016-03-09T05:41:24.000Z"}, {"field": "description", "value": "Bytt jobb f\u00f8r de r\u00f8de lampene lyser."}, {"field": "dominantimage", "value": "http://www.adressa.no/incoming/article6516763.ece/ALTERNATES/w980-default/Jobb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/662670040e56640b574e475e90f102e130ccee82.jpg?5964a614"}, {"field": "dominantthumbnaildimensions", "value": "300x169"}, {"field": "heading", "value": ["\u00c5tte tegn p\u00e5 at du har den perfekte jobben -adressa.no", "Lang og kronglete vei", "1. Det f\u00f8les ikke som jobb", "2. Jobben representerer det du st\u00e5r for", "3. Du er villig til \u00e5 lide litt", "4. Arbeidsdagen flyter avg\u00e5rde", "5. Jobben gir deg tid til \u00e5 leve", "6. Forpliktelsen er en \u00e6re", "7. Mennesker rundt deg ser det", "8. Utslitt, men klar for neste dag", "Viktige punkter, mener karriereveileder", "Kjedelig, men n\u00f8dvendig for mange"]}, {"field": "id", "value": "662670040e56640b574e475e90f102e130ccee82"}, {"field": "keyword", "value": ["jobb", "ledige stillinger", "deltidsjobb", "sommerjobber", "arbeid"]}, {"field": "keywords", "value": "jobb,ledige stillinger,deltidsjobb,sommerjobber,arbeid"}, {"field": "kw-category", "value": "jobb"}, {"field": "kw-classification", "value": "careers"}, {"field": "kw-concept", "value": ["jobb", "perfekte jobben"]}, {"field": "kw-entity", "value": ["san fransisco", "fastcompany", "manus motivasjon", "aftenposten", "bold academy", "universitetet", "karrieresenteret"]}, {"field": "kw-location", "value": ["manus", "europa", "oslo"]}, {"field": "kw-pageclass", "value": "article"}, {"field": "kw-person", "value": ["amber rae", "gisle hellsten", "mette manus"]}, {"field": "kw-taxonomy", "value": "jobb"}, {"field": "og-image", "value": "http://www.adressa.no/incoming/article6516763.ece/ALTERNATES/w980-default/Jobb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5tte tegn p\u00e5 at du har den perfekte jobben"}, {"field": "og-type", "value": "article"}, {"field": "og-url", "value": "http://www.adressa.no/jobb/article6516767.ece"}, {"field": "pageclass", "value": ["article"]}, {"field": "publishtime", "value": "2012-10-22T09:47:59.000Z"}, {"field": "recs-articleid", "value": "6516767"}, {"field": "recs-category-type", "value": "taxonomy"}, {"field": "recs-category0", "value": "taxonomy|jobb"}, {"field": "recs-publishtime", "value": "2012-10-22T09:47:59.000Z"}, {"field": "recs-rawtitle", "value": "\u00c5tte tegn p\u00e5 at du har den perfekte jobben -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "jobb"}, {"field": "teaser", "value": "Bytt jobb f\u00f8r de r\u00f8de lampene lyser."}, {"field": "thumbnail", "value": "http://content-thumbnail.cxpublic.com/content/thumbnail200x150/662670040e56640b574e475e90f102e130ccee82.jpg?5964a614"}, {"field": "thumbnailfullheightdimensions", "value": "200x1879"}, {"field": "timestamp", "value": "2017-07-11T10:19:00.000Z"}, {"field": "title", "value": "\u00c5tte tegn p\u00e5 at du har den perfekte jobben"}, {"field": "url", "value": "http://www.adressa.no/jobb/article6516767.ece"}, {"field": "urlhash", "value": "662670040e56640b574e475e90f102e130ccee82"}], "score": 0.67506874, "siteId": "9222270286501375973", "id": "662670040e56640b574e475e90f102e130ccee82"}

