{"fields": [{"field": "modifiedtime", "type": "time", "value": "2012-04-17T23:58:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Tydal Grunneierlag tar den langvarige tvisten til retten, og mener samene m\u00e5 kj\u00f8pe fiskekort som alle andre. Samene hevder p\u00e5 sin side at de b\u00f8r f\u00e5 fiske som de har gjort i mange generasjoner.", "\u2013 Samekulturen er bygd opp rundt jakt, fangst og fiske. Det har v\u00e6rt naturlig for oss \u00e5 fiske i mange hundre \u00e5r. Hvorfor skal denne rettigheten bestrides n\u00e5, sp\u00f8r reindriftseier Idar Bransfjell.", "Han og s\u00f8skenbarnet Hans Einar Brandsfjell representerer Essand Reinbeiterdistrikt som teller omkring 40 samer.", "\u2013 Jeg sammenligner dette med da den hvite mann kom over dammen og tok landet til indianerne bare fordi de ikke hadde et skj\u00f8te. Samene har heller ikke mye som er nedskrevet, men som den norske urbefolkningen har vi rettigheter utover det som st\u00e5r skriftlig, mener Bransfjell. Fiskingen vil heller ikke ha noen negativ effekt p\u00e5 innsj\u00f8ens fiskepopulasjon.", "\u2013 Det er overproduksjon p\u00e5 fisk i for eksempel Nesj\u00f8en og Essandsj\u00f8en, og det burde v\u00e6rt fisket mer enn det blir gjort i dag. Det er overhodet ikke noe problem om vi f\u00e5r fortsette \u00e5 ut\u00f8ve fiskeretten v\u00e5r, supplerer Hans Einar Brandsfjell.", "Samene ser p\u00e5 saken som en viktig prinsipiell sak, og t\u00f8r ikke engang tenke seg konsekvensene dersom de mister fiskeretten.", "\u2013 Vi har ikke tenkt s\u00e5 langt. \u00c5 fiske er noe vi \u00f8nsker \u00e5 gj\u00f8re resten av livet. Det er en livsstil og en tradisjon blant samene, hevder han videre.", "Denne tvisten har p\u00e5g\u00e5tt i nesten ti \u00e5r, og til slutt var det Tydal Grunneierlag som bestemte seg for \u00e5 ta saken til rettsapparatet. N\u00e5 er reindriftseierne redd for at denne rettssaken kan f\u00f8re til innskrenkninger p\u00e5 privat eiendom i hele Norge.", "\u2013 Dersom vi blir nektet \u00e5 fiske, kan det v\u00e6re flere grunneiere i resten av landet som \u00f8nsker \u00e5 nekte samene fiskeretten i sine omr\u00e5der. Og vi frykter at neste skritt blir innskrenkninger i jakt og fangst, sier Bransfjell. Tidligere var fiske en n\u00f8dvendighet for \u00e5 overleve for mange av samene, men det er ikke tilfelle i dag.", "\u2013 Selv om samfunnet har forandret seg, skal ikke samene miste rettighetene sine. Dette f\u00f8les veldig urettferdig, sier Bransfjell avslutningsvis.", "I l\u00f8pet av g\u00e5rsdagens rettsm\u00f8te la grunneiernes forsvarer Johan Fredrik Remmen vekt p\u00e5 hvordan samer med lovlig reindrift bare kan bedrive jakt, fangst og fiske p\u00e5 statlig grunn, og ikke privat grunn, i henhold til reindriftsloven. I Remmens innledningsforedrag gjorde han en historisk presentasjon av samenes og b\u00f8ndenes forhold opp gjennom de siste fem hundre \u00e5rene. Han avsluttet foredraget med \u00e5 fremheve at samenes virksomhet har forandret karakter, og fisket til samene er ikke lenger n\u00f8dvendig for overlevelse.", "\u2013 Fritidsfiske med motorb\u00e5t har ikke noe med samisk kultur \u00e5 gj\u00f8re, og deres fiske b\u00f8r v\u00e6re p\u00e5 lik linje med andre som har dette som fritidssyssel, fastslo han.", "Tydal Grunneierlag mener fisket i de attraktive innsj\u00f8ene i kommunen representerer store verdier.", "\u2013 Det har v\u00e6rt utstrakt fiske fra samene og deres familiemedlemmer p\u00e5 de store innsj\u00f8ene. Vi m\u00e5 ta opp denne saken n\u00e5, mens vi enda har eldre mennesker til stede som kjenner til saken, sier formann Odd Ivar Flakne. Partene har jobbet med et forlik i snart ti \u00e5r, men samtalene strandet da b\u00f8ndene bare var villig til \u00e5 gi fiskerett til reindriftseierne, og ikke hele familien.", "\u2013 Samenes familiemedlemmer kan ikke f\u00e5 fiske ubegrenset, og i retten vil vi hevde at ingen samer skal f\u00e5 retten, sier Flakne.", "S\u00f8r-Tr\u00f8ndelag tingrett har satt av fire dager til rettssaken."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "30b31fab9219dd1f0da75485ffb0c8236e2238677384b6a8afe3df09f054db76"}, {"field": "createtime", "value": "2016-01-29T09:11:12.000Z"}, {"field": "description", "value": "Grunneierne i Tydal vil nekte samene \u00e5 fiske gratis i kommunens 540 innsj\u00f8er."}, {"field": "dominantimage", "value": "http://www.adressa.no/incoming/article1207370.ece5/ALTERNATES/w980-default/SameFiskerettBransfjell_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3afd04a32b6a448925e2f86f463cf784513862cc.jpg?5978cbf5"}, {"field": "dominantthumbnaildimensions", "value": "300x169"}, {"field": "heading", "value": ["Lar ikke samene fiske gratis -adressa.no", "Gratis fiske", "Frykter flere rettssaker", "Bare p\u00e5 statlig grunn", "Tvist i ti \u00e5r"]}, {"field": "id", "value": "3afd04a32b6a448925e2f86f463cf784513862cc"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "hobbies-and-interests"}, {"field": "kw-concept", "value": ["samene", "fisk", "fiske gratis", "samene fiske gratis"]}, {"field": "kw-entity", "value": ["tydal grunneierlag", "hans einar brandsfjell", "essand reinbeiterdistrikt", "remmens", "nesj\u00f8en og essandsj\u00f8en"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["idar bransfjell", "odd ivar flakne", "johan fredrik remmen"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1207370.ece5/ALTERNATES/w980-default/SameFiskerettBransfjell_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lar ikke samene fiske gratis"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article886259.ece"}, {"field": "pageclass", "value": ["article"]}, {"field": "publishtime", "value": "2007-06-27T06:22:03.000Z"}, {"field": "recs-articleid", "value": "1813842"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2007-06-27T06:22:03.000Z"}, {"field": "recs-rawtitle", "value": "Lar ikke samene fiske gratis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Grunneierne i Tydal vil nekte samene \u00e5 fiske gratis i kommunens 540 innsj\u00f8er."}, {"field": "thumbnail", "value": "http://content-thumbnail.cxpublic.com/content/thumbnail200x150/3afd04a32b6a448925e2f86f463cf784513862cc.jpg?5978cbf5"}, {"field": "thumbnailfullheightdimensions", "value": "200x1359"}, {"field": "timestamp", "value": "2017-07-26T17:05:57.000Z"}, {"field": "title", "value": "Lar ikke samene fiske gratis"}, {"field": "url", "value": "http://www.adressa.no/nyheter/sortrondelag/article886259.ece"}, {"field": "urlhash", "value": "3afd04a32b6a448925e2f86f463cf784513862cc"}], "score": 1.2803032, "siteId": "9222270286501375973", "id": "3afd04a32b6a448925e2f86f463cf784513862cc"}

