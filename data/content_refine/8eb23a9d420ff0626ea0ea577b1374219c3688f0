{"fields": [{"field": "modifiedtime", "type": "time", "value": "2012-08-23T13:05:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["bj\u00f8rn r\u00f8e", "professor emeritus", "ntnu"]}, {"field": "body", "value": ["Saken oppdateres.", "Ideen er klar: Man skal redusere byspredning for \u00e5 f\u00e5 mindre privat biltrafikk og for \u00e5 f\u00e5 bedre utnyttelse av infrastruktur, samtidig som nedbygging av jordbruksland og rekreasjonsarealer blir redusert.", "Ideen er god og s\u00e5 allment akseptert at det n\u00e6rmest er blitt en klisj\u00e9. Mange journalister, politikere, vanlige folk og til og med arkitekter og planleggere ser ut til \u00e5 tro at fortetting er godt i seg selv. Slik blir et virkemiddel opph\u00f8yet til \u00e5 bli et m\u00e5l. Det mener jeg blir galt. M\u00e5let for byens eller stedets utvikling m\u00e5 vel v\u00e6re \u00e5 lage et best mulig sted for liv og virke for alle. Er fortetting s\u00e5 bra at man ikke trenger stille sp\u00f8rsm\u00e5l ved andre kvaliteter som har \u00e5 gj\u00f8re med byen og milj\u00f8et?", "En kort repetisjon kan v\u00e6re n\u00f8dvendig. F\u00f8rste halvdel av 1900-tallet var byene blitt tette, mange savnet lys, luft og romsligere forhold etter som tidene ble bedre \u00f8konomisk. Teknologiske nyvinninger som bilen, elektrisiteten og telekommunikasjoner gjorde byspredning mulig. Arkitekter og planleggere med fransk/sveitsiske Le Corbusier i spissen formulerte ideen om den moderne byen som skulle erstatte den gamle, \u2019ubrukelige\u2019. Athencharteret fra 1933 formulerte retningslinjene for Modernismen i planlegging (Funksjonalismen). Hovedpunktene gikk p\u00e5 at hver av byens fem hovedfunksjoner skulle f\u00e5 best mulig forhold hver for seg:", "Boligene m\u00e5tte f\u00e5 lys og luft, gjerne ved bygging av blokker og h\u00f8yhus med mye gr\u00f8nt omkring. Industri og arbeidsplasser skulle legges til egne omr\u00e5der slik at de ikke forstyrret boligene. Gr\u00f8nt og rekreasjonsarealer skulle flyte gjennom byen, og bilveiene skulle binde det hele sammen. Senter og spesielle funksjoner finner sin plass der det passer funksjonen. Byen som livsomr\u00e5de var blitt en sum av de enkelte bitene, avhengig av moderne kommunikasjonsmidler der bilen hadde forrang. Vi fikk en splittet by og ikke en helhet. Etter at byspredningen har g\u00e5tt sin gang over verden og daglige livsm\u00f8nster har tilpasset seg den spredte by, skal planleggere og politikere pr\u00f8ve \u00e5 reparere skadene ved \u00e5 s\u00f8rge for at ny vekst skjer innover mot det som var sentrum.", "Da h\u00e5per man at folk vil endre transportm\u00f8nster og sette igjen bilen.", "For noen g\u00e5r dette bra hvis de har arbeidsplass i sentrum, men n\u00e5r kj\u00f8pesentra og andre bevegelsesm\u00e5l ikke ligger i sentrum, blir bilen fortsatt brukt til daglige gj\u00f8rem\u00e5l. Handelsn\u00e6ringen er ikke p\u00e5lagt fortettingskrav. Arbeidsplasser lokaliseres ofte p\u00e5 samme vis som boliger er \u2019planlagt\u2019 og bygget i \u00e5rtier uten tilstrekkelig tanke p\u00e5 kollektivtransport. Sentrum som er det stedet med best tilgjengelighet for kollektivtransport t\u00f8mmes for virksomheter samtidig som noen flytter tilbake. Men planleggeres bevissthet og eventuelle \u00f8nsker om en styrking av senteret f\u00e5r sjelden gjennomslag n\u00e5r business har det siste ordet. Samtidig jubles det over \u00f8kt salg av biler, om \u00f8kende priser p\u00e5 sentrale eiendommer, det protesteres mot avgifter som skal redusere bilbruk eller innf\u00f8ring av kollektivfiler som skal gj\u00f8re kollektivreiser mer konkurransedyktige. Vi lever i en konstant selvmotsigelse. Mange vil ikke oppgi mobiliteten som fri bilbruk gir, samtidig som klimam\u00e5l og mange andre faktorer krever nettopp at bilbruk basert p\u00e5 fossile brennstoff reduseres drastisk. Regnestykket g\u00e5r ikke opp. Fortetting (av boliger mest) blir dermed et av fors\u00f8kene p\u00e5 \u00e5 redusere biltrafikken i byen. Som man skj\u00f8nner er effekten helt avhengig av at mange andre faktorer samtidig f\u00f8lges opp, b\u00e5de av befolkning og myndighetene.", "Kvaliteter ved dagens by og omgivelser b\u00f8r etter mitt skj\u00f8nn legges til grunn for utviklingen og for nye prosjekter.", "I arkitekt- og planleggerterminologi er det den gitte situasjonen eller \u2019kontekst\u2019 som gir rammebetingelsene. Det betyr at situasjonens egenskaper skal v\u00e6re inspirasjon og styrende. Etter at planleggingsfaget har blitt mer markedsorientert har arkitekter og eiendomsutviklere blitt mer opptatt av \u2019konsept\u2019 som styrende, dvs at ideer kan utvikles f.eks. omkring objekter og deres formegenskaper, uten at stedets iboende kvaliteter alltid tas tilstrekkelig hensyn til. For eiendomsutviklere og utbyggere er inntjening og h\u00f8y utnyttelse ofte prioritert foran andre kvaliteter. Det er da viktig at noen ansvarlige forsvarer innbyggernes og byens interesser f\u00f8r profittinteresser har lagt spillereglene videre.", "For h\u00f8y prissetting p\u00e5 arealer er en slik faktor som fort vil f\u00f8re til gale svar uansett hvor \u2019spreke\u2019 konsepter arkitektene kan trylle frem. I Trondheim har vi dessverre flere eksempler p\u00e5 dette. Kommunen som eiendomsbesitter blir sv\u00e6rt lik de andre interessentene og kan fort bli mer opptatt av inntjening og avkastning av en tomt p\u00e5 bekostning av de egenskaper og verdier kommunen skulle forsvare overfor sine innbyggere. Dyre Halses gate i Nedre Elvehavn og havneomr\u00e5dene med Bratt\u00f8ra er etter mitt skj\u00f8nn klare eksempler der b\u00e5de viktige siktlinjer er brutt, bygningenes h\u00f8yde og utnyttelsesgrad er blitt for stor. Fortettingen har ikke alltid f\u00f8rt til at byen er blitt s\u00e5 bra som den kunne om det ikke ble bygget s\u00e5 h\u00f8yt og tett. Administrasjonen og politikerne har kunnet \u2019forsvare\u2019 beslutningene med at fortetting er bra. Slik kan det g\u00e5 n\u00e5r man opph\u00f8yer et middel til m\u00e5l. Vil de rette instanser l\u00e6re, eller er man helt i markedets makt?"]}, {"field": "category0", "value": "meninger"}, {"field": "contenthash", "value": "7d4f62bce3eb4f290127e947e340c35ceef95d78de16feb0ccdb5257c35cd22f"}, {"field": "createtime", "value": "2015-04-21T20:43:24.000Z"}, {"field": "description", "value": "Trondheim har uttrykt et \u00f8nske om at byveksten i minst mulig grad skal skje utover. Fortetting er begrepet som oftest brukes for \u00e5 f\u00e5 til dette og er uttrykt i flere etterf\u00f8lgende kommuneplaner."}, {"field": "dominantimage", "value": "http://www.adressa.no/incoming/article1401453.ece5/ALTERNATES/w980-default/Bjoern_Roee"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8eb23a9d420ff0626ea0ea577b1374219c3688f0.jpg?59804299"}, {"field": "dominantthumbnaildimensions", "value": "300x169"}, {"field": "heading", "value": "Fortetting - m\u00e5l eller middel? -adressa.no"}, {"field": "id", "value": "8eb23a9d420ff0626ea0ea577b1374219c3688f0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["planlagt", "bilen", "fortetting", "mitt skj\u00f8nn", "m\u00e5l", "byen"]}, {"field": "kw-entity", "value": ["funksjonalismen", "nedre elvehavn", "bratt\u00f8ra", "le corbusier", "modernismen", "halses"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1401453.ece5/ALTERNATES/w980-default/Bjoern_Roee"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fortetting - m\u00e5l eller middel?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1674540.ece"}, {"field": "pageclass", "value": ["article"]}, {"field": "publishtime", "value": "2011-08-09T08:47:01.000Z"}, {"field": "recs-articleid", "value": "960067"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-09T08:47:01.000Z"}, {"field": "recs-rawtitle", "value": "Fortetting - m\u00e5l eller middel? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Trondheim har uttrykt et \u00f8nske om at byveksten i minst mulig grad skal skje utover. Fortetting er begrepet som oftest brukes for \u00e5 f\u00e5 til dette og er uttrykt i flere etterf\u00f8lgende kommuneplaner."}, {"field": "thumbnail", "value": "http://content-thumbnail.cxpublic.com/content/thumbnail200x150/8eb23a9d420ff0626ea0ea577b1374219c3688f0.jpg?59804299"}, {"field": "thumbnailfullheightdimensions", "value": "200x1713"}, {"field": "timestamp", "value": "2017-08-01T08:58:01.000Z"}, {"field": "title", "value": "Fortetting - m\u00e5l eller middel?"}, {"field": "url", "value": "http://www.adressa.no/meninger/article1674540.ece"}, {"field": "urlhash", "value": "8eb23a9d420ff0626ea0ea577b1374219c3688f0"}], "score": 0.75153214, "siteId": "9222270286501375973", "id": "8eb23a9d420ff0626ea0ea577b1374219c3688f0"}

