{"fields": [{"field": "modifiedtime", "type": "time", "value": "2016-08-02T14:57:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["lajla ellingsen", "roy tommy br\u00e5ten"]}, {"field": "body", "value": ["Saken oppdateres.", "Mot Frps ene stemme vedtok formannskapet i Trondheim tirsdag at det blir ny behandling av skoletomta.", "\u00abFormannskapet mener det er uheldig at det er skapt tvil om grunnlaget for og prosessen rundt valg av tomt for Jakobsli skole\u00bb, heter det i vedtaket som ble formulert av H\u00f8yres Ingrid Skj\u00f8tskift \u2013 og som alle unntatt Elin Marie Andreassen (Frp) st\u00f8ttet. Partiene st\u00f8ttet imidlertid forslaget av h\u00f8yst ulike grunner.", "\u00abFormannskapet ber r\u00e5dmannen, i l\u00f8pet av august, gj\u00f8re en sammenligning at tomtealternativ innenfor Overvik og NTNU-tomta, der tomtenes kvaliteter, \u00f8konomi og fremdrift blir vurdert. Hensikten er \u00e5 sikre at relevante argumenter som taler for de ulike alternativene blir belyst, og \u00e5 etterpr\u00f8ve at relevante argumenter for tomtevalget har kommet frem\u00bb, heter det.", "Allerede for to uker lanserte hun dette for Adresseavisens lesere:", "I formannskapet tirsdag understreket Skj\u00f8tskift at ikke minst reaksjoner p\u00e5 tomtevalget i bydelen, har gjort at valget trenger en kvalitetssikring for \u00e5 skape legitimitet om valget.", "- Vi m\u00e5 fjerne grunnlaget for spekulasjon, sa hun.", "LES OGS\u00c5: Kollektivfelt p\u00e5 Overvik er et absolutt krav", "Det mest overraskende var at Ap, som har v\u00e6rt sv\u00e6rt tydelig p\u00e5 at de \u00f8nsker NTNU-tomta, n\u00e5 g\u00e5r inn for en ny vurdering.", "- Vi vil ha mest mulig \u00e5penhet om dette og hvis dette kan bringe mer klarhet til saken, er ingenting bedre enn det, kommenterer ordf\u00f8rer Rita Ottervik til Adresseavisen.", "- Betyr det at Ap ogs\u00e5 mener det har v\u00e6rt uklarheter her?", "- Nei, i utgangspunktet oppleves saken som godt opplyst. H\u00f8yre har heller ikke pekt p\u00e5 noen enkeltpunkter de reagerer p\u00e5. Men deler av behandlingen i februar var unntatt offentlighet p\u00e5 grunn av tomtepris-vurderinger. Det har kanskje v\u00e6rt en grunn til at det er satt sp\u00f8rsm\u00e5lstegn ved saken og da tar vi en ny runde, sier ordf\u00f8reren.", "LES OGS\u00c5: - Vegvesenets innvendinger m\u00e5 tas p\u00e5 st\u00f8rste alvor", "Det var i februar i \u00e5r at Formannskapet i et lukket m\u00f8te, med knappest mulig flertall, vedtok \u00e5 legge skolen som skal bygges i forbindelse med utbyggingen p\u00e5 Overvik, p\u00e5 den s\u00e5kalte NTNU-tomta. NTNU-tomta er fortsatt regulert som matjord, av s\u00e6rs god kvalitet s\u00e5dan, og departementet m\u00e5 godkjenne en omdisponering for at kommunen skal kunne bygge der. Det andre alternativet, som utbygger Overvik-utvikling har gitt klart uttrykk for at de ikke \u00f8nsker, er en tomt sentralt inne p\u00e5 selve utbyggingsfeltet. Adresseavisen har tidligere skrevet at det er sv\u00e6rt lukrativt for utbygger/utvikler \u00e5 f\u00e5 skolen lagt utenfor deres omr\u00e5de. R\u00e5dmannen pekte i sitt opprinnelige forslag p\u00e5 tomta sentralt inne p\u00e5 Overvik som det beste forslaget, men politikerne ville det alts\u00e5 annerledes. Men n\u00e5 kan det likevel snu, etter at r\u00e5dmannen igjen fikk beskjed om \u00e5 komme tilbake.", "LES OGS\u00c5: Denne eiendommen ble solgt for 66,5 millioner", "Flertallet for ny behandling var stort, men partiene stemte for Skj\u00f8tskifts forslag av h\u00f8yst ulike grunner. Aps st\u00f8tte kom for \u00e5 vise at de \u00f8nsker \u00e5 v\u00e6re \u00e5pne og at de ikke har latt det g\u00e5 prestisje i saken. Samtidig er det helt tydelig at de mener det samme som f\u00f8r. H\u00f8yre mener at behandlingen av tomtevalget i februar, ikke vurderte kvalitetene ved de ulike tomtene, bare framdrift og \u00f8konomi, noe de mener ikke er tilstrekkelig. Selv om de ikke sa noe om det den gangen. H\u00f8yre, og ogs\u00e5 Ap, \u00f8nsker ikke at det skal kunne sette sp\u00f8rsm\u00e5lstegn ved beslutningen i ettertid.", "Det store mindretallet, best\u00e5ende av SV, De Gr\u00f8nne, KrF, Venstre og Sp, stemte for Skj\u00f8tskifts forslag fordi de h\u00e5per at det i beste fall kan f\u00f8re til at flertallet vippes i andre retningen, og at skolen likevel blir liggende sentralt inne p\u00e5 Overvik.", "- Vi f\u00e5r ta H\u00f8yre p\u00e5 alvor og tro de mener det n\u00e5r de sier de kan endre syn p\u00e5 lokalisering om nye nytt kommer opp, kommenterer SVs Ottar Michelsen etter formannskapsm\u00f8tet.", "LES OGS\u00c5: Her er de som st\u00e5r bak utbyggingen. Og derfor blir det s\u00e5 lukrativt uten skole", "Michelsen trodde ogs\u00e5 at hele Overvik-utbyggingen kan bli utsatt, basert p\u00e5 innsigelsene fra Statens vegvesen om trafikkforhold, og kollektivtrafikken spesielt. Han minnet om at sittende minister Jan Tore Sanner anbefalte at Overvik ikke skulle bygges f\u00f8rst, nettopp av hensyn til infrastrukturen rundt.", "KrFs Geirmund Lykke tror at H\u00f8yre kan ha f\u00e5tt signaler fra sine egne i Kommunaldepartementet om at departementet ikke vil godta en bruksendring for landbrukstomta p\u00e5 NTNU, og at det kan ligge bak det nye forslaget.", "Overfor Adresseavisen utelukker ikke H\u00f8yres Ingrid Skj\u00f8tskift at partiet kan komme til \u00e5 snu n\u00e5r r\u00e5dmannen i l\u00f8pet av august legger fram den nye saken.", "- N\u00e5 f\u00e5r vi se om det dukker opp noe der. S\u00e5 f\u00e5r vi vurdere grundig opplysningene som kommer frem.", "- Arkitektfirmaet Selberg skriver at det er en risikofaktor for framdriften p\u00e5 skolebyggingen at utbyggeren Overvik utvikling ikke \u00f8nsker en skoletomt p\u00e5 sitt omr\u00e5de. Er du ikke redd de kan sette seg p\u00e5 bakbeina om vedtaket skulle bli endret?", "- Hva utbygger mener er ikke tema her. Vi har en felles interesse i at saken blir belyst ordentlig og at valget baseres p\u00e5 klare kriterier for kvalitet, fremdrift og \u00f8konomi, svarer Skj\u00f8tskift.", "Prosjektleder i Overvik utvikling, Sissel Arctander, var til stede som publikum i Formannskapet tirsdag. Hun \u00f8nsker ikke \u00e5 kommentere saken p\u00e5 dette stadiet i prosessen.", "- Er dere fortsatt helt avvisende til \u00e5 ha skole inne p\u00e5 Overvik-eiendommen?", "- Vi har levert i tr\u00e5d med de politiske bestillingene i denne saken, og det vil vi fortsette med, sier hun.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "5677b68e0b80f328ac608ffa8f40dd8ff68fb22d0a98cbb7202727c452c234ef"}, {"field": "createtime", "value": "2016-08-02T13:59:46.000Z"}, {"field": "description", "value": "H\u00f8yre fikk overraskende med seg Ap og ordf\u00f8rer Rita Ottervik p\u00e5 \u00e5 vurdere skoletomt p\u00e5 Overvik p\u00e5 nytt."}, {"field": "dominantimage", "value": "http://www.adressa.no/incoming/article13065090.ece/p27n1b/ALTERNATES/w980-default/Jakobsli-skole---inn-210716.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ade150284e1be62c828bfb7f2f4ca2d7195a47f.jpg?5992da8a"}, {"field": "dominantthumbnaildimensions", "value": "300x169"}, {"field": "heading", "value": ["Derfor blir det ny runde om Jakobsli skole -adressa.no", "Ny vending fra Ap", "Knappest mulig flertall", "Derfor var de enige", "Tror det kommer utsettelse", "Vil ikke kommentere"]}, {"field": "id", "value": "7ade150284e1be62c828bfb7f2f4ca2d7195a47f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["formannskapet", "valg", "utbygger", "saken", "tomt", "skole", "forslag", "sentralt inne", "tomt sentralt inne", "inne"]}, {"field": "kw-entity", "value": ["de gr\u00f8nne", "frp", "h\u00f8yres ingrid skj\u00f8tskift", "formannskapet", "overvik", "jakobsli", "selberg", "geirmund lykke", "venstre og sp", "adresseavisen", "statens", "krf", "kommunaldepartementet"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["jan tore sanner", "sissel arctander", "rita ottervik", "elin marie andreassen", "ottar michelsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article13065090.ece/p27n1b/ALTERNATES/w980-default/Jakobsli-skole---inn-210716.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor blir det ny runde om Jakobsli skole"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/08/02/Derfor-blir-det-ny-runde-om-Jakobsli-skole-13120819.ece"}, {"field": "pageclass", "value": ["article"]}, {"field": "publishtime", "value": "2016-08-02T14:57:09.000Z"}, {"field": "recs-articleid", "value": "13120819"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-08-02T14:57:09.000Z"}, {"field": "recs-rawtitle", "value": "Derfor blir det ny runde om Jakobsli skole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "H\u00f8yre fikk overraskende med seg Ap og ordf\u00f8rer Rita Ottervik p\u00e5 \u00e5 vurdere skoletomt p\u00e5 Overvik p\u00e5 nytt."}, {"field": "thumbnail", "value": "http://content-thumbnail.cxpublic.com/content/thumbnail200x150/7ade150284e1be62c828bfb7f2f4ca2d7195a47f.jpg?5992da8a"}, {"field": "thumbnailfullheightdimensions", "value": "200x2200"}, {"field": "timestamp", "value": "2017-08-15T11:27:06.000Z"}, {"field": "title", "value": "Derfor blir det ny runde om Jakobsli skole"}, {"field": "url", "value": "http://www.adressa.no/pluss/nyheter/2016/08/02/Derfor-blir-det-ny-runde-om-Jakobsli-skole-13120819.ece"}, {"field": "urlhash", "value": "7ade150284e1be62c828bfb7f2f4ca2d7195a47f"}], "score": 0.61877173, "siteId": "9222270286501375973", "id": "7ade150284e1be62c828bfb7f2f4ca2d7195a47f"}

