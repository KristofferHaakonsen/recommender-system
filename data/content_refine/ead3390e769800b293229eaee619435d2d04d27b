{"fields": [{"field": "modifiedtime", "type": "time", "value": "2012-06-20T08:33:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Frosken var litt ekkel. Men prinsen var veldig bra, smilte M\u00e4rtha etter at hun hadde gjennomg\u00e5tt g\u00e5rsdagens mest uh\u00f8ytidelige programpost: Den store prinsessetesten i Erkebispeg\u00e5rden. Mens 500 rosa, lilla, lysebl\u00e5 og hvite sm\u00e5 prinsesser bare fikk en sjokolade da de v\u00e5get seg til \u00e5 kysse den lille frosken p\u00e5 puta, jumpet Ari Behn velregissert frem da M\u00e4rtha tok mot til seg og kysset frosken. Dermed fikk alle de sm\u00e5 prinsessene og alle de store prinsessem\u00f8drene bildet de s\u00e5 gjerne ville ha: En str\u00e5lende M\u00e4rtha med krone p\u00e5 hodet i varm omfavnelse med sin dr\u00f8mmeprins Ari.", "- \u00c5hhhh, sukket det i folkemengden.", "Trent hele livet", "Sola stekte som den aldri hadde gjort f\u00f8r inne i borgg\u00e5rden, og det var s\u00e5 stille, s\u00e5 stille da M\u00e4rtha vandret inn gjennom porten litt f\u00f8r halv tre. \u00d8yvind Lunde, til vanlig direkt\u00f8r ved Nidaros Domkirkes Restaureringsarbeider, men for anledning dagen if\u00f8rt bl\u00e5 kongekappe, s\u00f8lvgr\u00e5 vest, korte bukser og krone p\u00e5 hodet tok imot M\u00e4rtha som stilte i en lysebl\u00e5 bluse og et sidt, s\u00f8lvgr\u00e5tt skj\u00f8rt. Han s\u00f8rget for at M\u00e4rtha med en gang fikk krone p\u00e5 hodet. Deretter m\u00e5tte hun vinke p\u00e5 kongelig vis, hun m\u00e5tte pr\u00f8ve Askepotts sko og hun m\u00e5tte neie som en prinsesse.", "- Fantastisk. Dette holder m\u00e5l, utbr\u00f8t Lunde da M\u00e4rtha hadde neiet s\u00e5 elegant i neietesten.", "- Gj\u00f8r det det? smilte M\u00e4rtha og vandret bort til himmelsengen. Der avsl\u00f8rte hun med en gang erten under en haug med madrasser.", "- Jeg synes testen var krevende. Men jeg har trent hele livet, smilte prinsessen etter at hun hadde f\u00e5tt sitt diplom for best\u00e5tt test og en gave til bryllupsdagen.", "- Hva synes prinsessen om \u00e5 kysse frosken?", "- Frosken var litt ekkel, men prinsen var veldig bra.", "- S\u00e5 han vil du gifte deg med?", "- Jeg tror det, lo M\u00e4rtha, f\u00f8r hun vandret ut av mylderet med sm\u00e5 prinsesser.", "Enslig prins", "Seks \u00e5r gamle T\u00f8ll\u00f8v Alexander Aresvik var det n\u00e6rmeste de andre sm\u00e5 prinsessene kom en prins. Lilles\u00f8ster Linn Amalie (3) og hennes venninne Thula Kopreitan (3) var med p\u00e5 prinsessetesten, men mamma fikk nei da ogs\u00e5 T\u00f8ll\u00f8v ville v\u00e6re med. Men han snek seg inn som den lille prins han var.", "- Mormor pr\u00f8vde \u00e5 lokke med is, men det hjalp ikke. Han ville absolutt v\u00e6re med, sier mamma Tove Flatekval.", "- Jeg vil p\u00e5 TV, forklarte T\u00f8ll\u00f8v som syntes det var greit med bilde i avisa ogs\u00e5. I nusselige prinsessekjoler fra Saudi Arabia vandret de sm\u00e5 prinsessene rundt, men Thula fikk problemer da hun kom til frosken.", "- Hvorfor sitter han p\u00e5 en pute? undret hun mens hun rynket p\u00e5 nesen og skapte lang, lang k\u00f8.", "- Kyss han, n\u00e5 da, b\u00f8nnfalte reservemamma Tove, og s\u00e5 ble det et lite slengkyss, sjokolade og godkjent test."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "b54ae675ab92372ec7d56e032d4ba7b2c193be9d899292ee8fa3c4c87aa84f11"}, {"field": "createtime", "value": "2017-04-01T22:42:12.000Z"}, {"field": "description", "value": "Trondheims mange sm\u00e5 s\u00f8te prinsesser er ikke et \u00f8yeblikk i tvil: M\u00e4rtha Louise er en ekte prinsesse. For ingen andre klarte \u00e5 omskape en motbydelig, sleip frosk til en vakker prins som Ari."}, {"field": "dominantimage", "value": "http://www.adressa.no/incoming/article1040612.ece5/ALTERNATES/w980-default/ver2%20prinsessetest3_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ead3390e769800b293229eaee619435d2d04d27b.jpg?59667459"}, {"field": "dominantthumbnaildimensions", "value": "300x169"}, {"field": "heading", "value": "En ekte og mange sm\u00e5 -adressa.no"}, {"field": "id", "value": "ead3390e769800b293229eaee619435d2d04d27b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["frosk", "sm\u00e5", "prinsesse", "sm\u00e5 prinsesser", "prins"]}, {"field": "kw-entity", "value": ["m\u00e4rtha", "t\u00f8ll\u00f8v alexander aresvik", "thula kopreitan", "trent", "erkebispeg\u00e5rden", "louise", "nidaros domkirkes restaureringsarbeider", "askepotts"]}, {"field": "kw-location", "value": "saudi arabia"}, {"field": "kw-pageclass", "value": "article"}, {"field": "kw-person", "value": ["\u00f8yvind lunde", "linn amalie", "tove flatekval", "ari behn"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1040612.ece5/ALTERNATES/w980-default/ver2%20prinsessetest3_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En ekte og mange sm\u00e5"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article126024.ece"}, {"field": "pageclass", "value": ["article"]}, {"field": "publishtime", "value": "2002-05-24T08:57:38.000Z"}, {"field": "recs-articleid", "value": "847669"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2002-05-24T08:57:38.000Z"}, {"field": "recs-rawtitle", "value": "En ekte og mange sm\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Trondheims mange sm\u00e5 s\u00f8te prinsesser er ikke et \u00f8yeblikk i tvil: M\u00e4rtha Louise er en ekte prinsesse. For ingen andre klarte \u00e5 omskape en motbydelig, sleip frosk til en vakker prins som Ari."}, {"field": "thumbnail", "value": "http://content-thumbnail.cxpublic.com/content/thumbnail200x150/ead3390e769800b293229eaee619435d2d04d27b.jpg?59667459"}, {"field": "thumbnailfullheightdimensions", "value": "200x1083"}, {"field": "timestamp", "value": "2017-07-12T19:11:21.000Z"}, {"field": "title", "value": "En ekte og mange sm\u00e5"}, {"field": "url", "value": "http://www.adressa.no/nyheter/innenriks/article126024.ece"}, {"field": "urlhash", "value": "ead3390e769800b293229eaee619435d2d04d27b"}], "score": 0.5760691, "siteId": "9222270286501375973", "id": "ead3390e769800b293229eaee619435d2d04d27b"}

