{"fields": [{"field": "modifiedtime", "type": "time", "value": "2014-06-02T09:12:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["svein t\u00f8nseth", "gemini.no"]}, {"field": "body", "value": ["Saken oppdateres.", "Den nybygde n\u00e6rbutikken i bydelen Kroppanmarka i Trondheim ble innviet i fjor h\u00f8st med hornmusikk og ministerbes\u00f8k. I vinter har dagligvarebutikken hatt et str\u00f8mforbruk som er 30 prosent lavere enn i fire andre sammenliknbare butikker. Alle de unders\u00f8kte lokalene ligger i Midt-Norges hovedstad og har dermed til enhver tid hatt samme temperatur p\u00e5 utsida av veggene.", "N\u00e5 er butikken tildelt Trondheim kommunes Energisparepris.", "Hele energikjeden i n\u00e6rbutikken er utformet gjennom et forskningsprosjekt, som seniorforsker Armin Hafner har ledet p\u00e5 vegne av SINTEF Energi. Han er overbevist om at butikken er den klart mest energieffektive i sitt slag her til lands.", "\u2013 Jeg v\u00e5ger p\u00e5standen. Ingen annen norsk dagligvarebutikk i et frittliggende bygg er mer gjerrig p\u00e5 energien enn denne her, sier Hafner til gemini.no , og peker innover i lyse lokaler som bugner av mat og andre n\u00f8dvendighetsartikler.", "If\u00f8lge prosjektleder Hafner er butikkens lave energihunger et resultat av to strategier for effektiv energibruk:", "* Lysstyring. Et automatisk styringssystem sl\u00e5r av lysr\u00f8r i taket n\u00e5r det er nok dagslys i lokalet. Fasader der det gjennomskinnelige isolasjonsmaterialet aerogel er utnyttet, sprer dagslyset effektivt innover i butikken. Bruken av dette materialet har ogs\u00e5 gjort det un\u00f8dvendig \u00e5 installere fordyrende systemer for solavskjerming.", "* Fullt integrert system for ventilasjon, kj\u00f8ling og oppvarming. Overskuddsvarme fra kj\u00f8lemaskineriet mellomlagres i vanntanker, og varme herfra leveres tilbake til butikken via ventilasjonssystem og gulvvarme \u2013 n\u00e5r dette trengs. I tillegg er fire 170 meter dype energibr\u00f8nner boret utenfor bygget. Disse gir tilgang til energi som kan brukes til kj\u00f8ling og avfuktning av inneluft sommerstid, og til varmepumpedrift om vinteren. Direkte bruk av elektrisitet til oppvarming \u2013 en lite effektiv form for energibruk \u2013 vil ikke forekomme.", "\u2013 \u00abCluet\u00bb er at vi tar vare p\u00e5 den varmen vi har og at vi bruker den fornuftig, sier Hafner.", "Energil\u00f8sningene er utformet gjennom kompetanseprosjektet Creativ, som st\u00f8ttes \u00f8konomisk av Forskningsr\u00e5det.", "I prosjektet er Rema 1000 pluss leverand\u00f8rselskapene Danfoss og Systemair med som n\u00e6ringslivspartnere. Arkitektkontoret Sn\u00f8hetta har tegnet lokalet.", "Ingen av de som har v\u00e6rt med p\u00e5 \u00e5 realisere l\u00f8sningen, legger skjul p\u00e5 at butikken er blitt dyrere enn vanlige n\u00e6rbutikker. N\u00e5 skal vitenskapelige m\u00e5linger av energibruken legge grunnlaget for serieproduserte og dermed billigere l\u00f8sninger. Tanken er at utstyrs- og systemleverand\u00f8rer i neste omgang skal spre disse til andre butikker \u2013 i Norge og utlandet.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "41bc5d9185885eb1367e45151af14e0b63cfad85c3be5986650d396e77ba5556"}, {"field": "createtime", "value": "2017-03-30T15:53:34.000Z"}, {"field": "description", "value": "En dagligvarebutikk i Trondheim klarer seg med n\u00e6r to tredeler av energien som g\u00e5r med i andre kolonialer."}, {"field": "dominantimage", "value": "http://www.adressa.no/nyheter/okonomi/article9761977.ece/ALTERNATES/w980-default/Rema-1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ec76d0eade1765e0ed08e185d38c73015767f7a.jpg?594e937b"}, {"field": "dominantthumbnaildimensions", "value": "300x169"}, {"field": "heading", "value": ["Kapper str\u00f8mforbruk med motorsag -adressa.no", "Smart bruk av dagslys og spillvarme", "Serieproduksjon neste"]}, {"field": "id", "value": "7ec76d0eade1765e0ed08e185d38c73015767f7a"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["bruk", "butikken", "energi"]}, {"field": "kw-entity", "value": ["energisparepris", "danfoss og systemair", "forskningsr\u00e5det", "midt-norges", "sn\u00f8hetta", "creativ", "kroppanmarka", "energi", "rema 1000"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "armin hafner"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article9761977.ece/ALTERNATES/w980-default/Rema-1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kapper str\u00f8mforbruk med motorsag"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9761981.ece"}, {"field": "pageclass", "value": ["article"]}, {"field": "publishtime", "value": "2014-06-02T09:12:12.000Z"}, {"field": "recs-articleid", "value": "9761981"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-06-02T09:12:12.000Z"}, {"field": "recs-rawtitle", "value": "Kapper str\u00f8mforbruk med motorsag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "En dagligvarebutikk i Trondheim klarer seg med n\u00e6r to tredeler av energien som g\u00e5r med i andre kolonialer."}, {"field": "thumbnail", "value": "http://content-thumbnail.cxpublic.com/content/thumbnail200x150/7ec76d0eade1765e0ed08e185d38c73015767f7a.jpg?594e937b"}, {"field": "thumbnailfullheightdimensions", "value": "200x1220"}, {"field": "timestamp", "value": "2017-06-24T16:29:47.000Z"}, {"field": "title", "value": "Kapper str\u00f8mforbruk med motorsag"}, {"field": "url", "value": "http://www.adressa.no/nyheter/okonomi/article9761981.ece"}, {"field": "urlhash", "value": "7ec76d0eade1765e0ed08e185d38c73015767f7a"}], "score": 0.8480648, "siteId": "9222270286501375973", "id": "7ec76d0eade1765e0ed08e185d38c73015767f7a"}

