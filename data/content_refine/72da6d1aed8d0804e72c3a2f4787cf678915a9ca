{"fields": [{"field": "modifiedtime", "type": "time", "value": "2012-04-23T14:36:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ogs\u00e5 mosjonister m\u00e5 finne seg i at trendene svinger. Joggeb\u00f8lgen har for lengst flatet ut. I stedet fristes vi av andre og mer spektakul\u00e6re treningsformer. Noen sverger til ekstremsport i bratte fjell og fossende elver, andre lokkes av mer eksotiske og sosiale trimformer som magedans, yoga, pilates, spinning eller golf.", "Avlaster hofter og kn\u00e6r", "Ogs\u00e5 Anne Mari Husby Aune (48) registrerer at motene innenfor treningssektoren skifter. Selv pr\u00f8ver den tidligere norgesmesteren p\u00e5 ski \u00e5 overbevise flest mulig om at stavgang - ogs\u00e5 kalt \u00abpowerwalking\u00bb - er l\u00f8sningen for slappe (og overvektige?) kropper som fort vil gjenvinne gammel spenst. Som representant for Norges mosjons- og bedriftsidrettsforbund reiser hun rundt og misjonerer for de helsebringende stavene. For bruk av staver p\u00e5 barmark er godt for s\u00e5 mangt: de avlaster hofter og kn\u00e6r l\u00f8ser opp i stramme nakke og skuldermuskler \u00f8ker forbrenningen med opptil 50 prosent \u00f8ker oksygenopptaket \u00f8ker muskelvolum i bryst og armer - Dessuten er det morsomt \u00e5 g\u00e5 med staver, fordi farten \u00f8ker, sier Anne Mari og hufser seg av g\u00e5rde i lange byks oppover Ustbakkene. Like etter halser svigerfar Ottar Aune (80). Han er helfrelst stavbruker og er ute i treningsfeltet i bakken nesten hver eneste kveld. - Godt \u00e5 bl\u00e5se skikkelig ut. Stavene gj\u00f8r meg ogs\u00e5 tryggere i ulendt terreng, sier 80-\u00e5ringen og tar noen riktig djupe utpust, men uten \u00e5 virke sliten.", "Skeptiske menn", "Det siste \u00e5ret har Anne Mari merket en enorm \u00f8kning i interessen for stavgang, bare menn i 50 - 60-\u00e5rsalderen er fremdeles noks\u00e5 skeptiske - hva n\u00e5 det kan komme av? Instrukt\u00f8ren er s\u00e6rlig lykkelig n\u00e5r hun greier \u00e5 \u00abomvende\u00bb noen som nesten ikke har trimmet f\u00f8r. - Enkelte er i s\u00e5 d\u00e5rlig form at de makter ikke mange skrittene uten hjerteklapp og pustebesv\u00e6r. Men med staver blir turen mye lettere, sier Anne Mari og overbeviser med f\u00f8lgende regneeksempel: - P\u00e5 en \u00e5tte timers fjelltur kan stavene minske belastningen p\u00e5 kn\u00e6rne med opptil 850 tonn! Det er noe \u00e5 merke seg enten man plages med belastningsskader eller ikke, synes stavgangens mor i Tr\u00f8ndelag. Interessen for stavgang merkes ogs\u00e5 i sportsforreningene: - Staver er den enkeltartikkelen som \u00f8ker mest. I sommer har vi solgt 400 par til sammen p\u00e5 Lade og Tiller, sier salgsleder Gretha Flenstad i Obs Sport. Prisen per par varierer fra 400 til 850 kroner. Flere billigkjeder har ogs\u00e5 solgt mange par i Tr\u00f8ndelag i sommer.", "Fjell-ferie", "Som egen varegruppe er stavene enn\u00e5 ikke s\u00e5 veldig stor, i alle fall ikke hvis man sammenligner med sekker og fjellst\u00f8vler: - Tydelig at folk bruker fjellet mye mer enn f\u00f8r. Vi har solgt voldsomt b\u00e5de av fjellsko og sekker i \u00e5r, sier Flenstad og penser sporet over p\u00e5 en av de andre sv\u00e6rt synlige trendene innenfor feltet trim og trening. Kollega P\u00e5l Erik Krangs\u00e5s i Sport Extreme registrerer ogs\u00e5 at trening i friluft ser ut til \u00e5 tiltrekke mange. De tidligere skillelinjene mellom generasjonene er dessuten i ferd med \u00e5 bli helt borte. - Om vinteren selger vi sn\u00f8brett til brukere i alle aldre. Dyre terrengsykler er heller ingen ungdomsvare mer. Ogs\u00e5 godt voksne vil oppleve fart og spenning, og t\u00f8ye grensene for sin egen ungdom, sier Krangs\u00e5s. Han merker ellers at interessen for vanlig sykling og skig\u00e5ing \u00f8ker.", "Yoga og magedans", "Finv\u00e6ret til tross, ogs\u00e5 innenfor treningsstudioenes skjermende vegger foreg\u00e5r et spenn av stadig skiftende aktiviteter. Noe av det nyeste i \u00e5r er puls-spinn (3T) og pilates (Dansesenteret), det f\u00f8rste er en sv\u00e6rt effektiv intervallpreget kondisjonstrening, det andre en styrke og opptreningsmetode som g\u00e5r dypt inn i muskulaturen. - Vi merker at interessen for aerobic er dalende, mens mer helhetlige og lite kondisjonspregede treningsformer som yoga og pilates, \u00f8ker sterkt, sier Unni Setsaas i Dansesenteret. Ved 3T er interessen for aerobic, spinning og step akkurat like stor som f\u00f8r - og selv n\u00e5 i varmen er det till\u00f8p til k\u00f8dannelser ved innend\u00f8rssyklene. - Mange setter pris p\u00e5 effektiviteten i treningstilbudene v\u00e5re. De beh\u00f8ver ikke \u00e5 holde p\u00e5 s\u00e5 lenge for \u00e5 f\u00e5 god uttelling for innsatsen, sier Linette Brevik ved 3T. Hun har stor tro p\u00e5 det nyeste puls-spinn-tilbudet som retter seg mot de ekstra travle. Bare to trenings\u00f8kter i uken skal i f\u00f8lge forh\u00e5ndsreklamen raskt f\u00f8re til \u00f8kt kondisjon. Vienoula R\u00f8e kan ikke lokke med \u00f8kt kondisjon, men hennes mange\u00e5rige tilbud om magedans appellerer til stadig nye grupper: - \u00d8nske om kurs kommer fra flere overraskende hold, ogs\u00e5 fra mange bondekvinnelag, forteller R\u00f8e. Hun ser at motivene til de ulike kursdeltakerne varierer. Noen har h\u00f8rt om magedansens gode effekt p\u00e5 rygg og bekken (s\u00e6rlig bekkenl\u00f8sning) - andre er mer opptatt av dansens sv\u00e6rt feminine sider, av pynt og paljetter. - Jeg har plass til alle, ler R\u00f8e som kurser b\u00e5de ferske og mer drevne magedansere ut over h\u00f8sten.", "Lite jogging", "Lystbetont trening av typen magedans, fjellklatring, stavgang og spinning ser alts\u00e5 ut til \u00e5 fortrenge joggerne. Det merker arrang\u00f8rene av mosjonsl\u00f8pene sv\u00e6rt godt. Siden 1994 er oppslutningen om Grete Waitz-l\u00f8pet er redusert fra 48 000 i 1994 til 15 000 i \u00e5r, Jenteb\u00f8lgen er halvert, fra 12 700 i 1997 til 6300 i \u00e5r. Jentespranget rammes visstnok enda verre, bare 250 er p\u00e5meldt til det tradisjonsrike Trondheims-l\u00f8pet i september. Men noen avlysning kommer ikke p\u00e5 tale, garanterer arrang\u00f8r Morten \u00d8stli. B\u00e5de han og andre l\u00f8psarrang\u00f8rer innser at l\u00f8p alene frister for lite, mer show er n\u00f8dvendig for \u00e5 trekke deltagere, i alle fall de av hunkj\u00f8nn. Mannlige joggere svikter ikke i samme grad - og fra utlandet kommer heldigvis meldingene om at en ny joggeb\u00f8lge er i ferd med \u00e5 vokse seg stor. . .", "HALLDIS NERG\u00c5RD"]}, {"field": "category0", "value": "forbruker"}, {"field": "contenthash", "value": "42a984c02a9431e61344af288f8566b5163d3b51f3584e708cd50860a21cb8c5"}, {"field": "createtime", "value": "2017-04-30T11:15:46.000Z"}, {"field": "description", "value": "- Sm\u00f8rer du med gr\u00f8nt eller bl\u00e5tt. . ? Tilropene kan bli b\u00e5de mange og muntre, n\u00e5r \u00abkjerringa med stavene\u00bb tar seg ut i terrenget. Men \u00abstavgang\u00bb er ingenting \u00e5 le av. . ."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72da6d1aed8d0804e72c3a2f4787cf678915a9ca.jpg?5997ede0"}, {"field": "dominantthumbnaildimensions", "value": "256x256"}, {"field": "heading", "value": "Kjerringa med stavene -adressa.no"}, {"field": "id", "value": "72da6d1aed8d0804e72c3a2f4787cf678915a9ca"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "health-and-fitness"}, {"field": "kw-concept", "value": ["\u00f8kt", "avlaster hofter", "\u00f8kt kondisjon", "staver"]}, {"field": "kw-entity", "value": ["t. hun", "ustbakkene", "norges", "dansesenteret", "obs sport", "trondheims", "jenteb\u00f8lgen", "sport extreme", "gretha flenstad", "lade og tiller", "r\u00f8e"]}, {"field": "kw-location", "value": "tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["ottar aune", "linette brevik", "anne mari", "grete waitz", "anne mari husby aune", "p\u00e5l erik krangs\u00e5s", "morten \u00f8stli", "unni setsaas"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjerringa med stavene"}, {"field": "og-type", "value": "article"}, {"field": "og-url", "value": "http://www.adressa.no/forbruker/article98756.ece"}, {"field": "pageclass", "value": ["article"]}, {"field": "publishtime", "value": "2002-08-26T10:38:00.000Z"}, {"field": "recs-articleid", "value": "2629570"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-08-26T10:38:00.000Z"}, {"field": "recs-rawtitle", "value": "Kjerringa med stavene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "- Sm\u00f8rer du med gr\u00f8nt eller bl\u00e5tt. . ? Tilropene kan bli b\u00e5de mange og muntre, n\u00e5r \u00abkjerringa med stavene\u00bb tar seg ut i terrenget. Men \u00abstavgang\u00bb er ingenting \u00e5 le av. . ."}, {"field": "thumbnail", "value": "http://content-thumbnail.cxpublic.com/content/thumbnail200x150/72da6d1aed8d0804e72c3a2f4787cf678915a9ca.jpg?5997ede0"}, {"field": "thumbnailfullheightdimensions", "value": "200x1267"}, {"field": "timestamp", "value": "2017-08-19T07:50:56.000Z"}, {"field": "title", "value": "Kjerringa med stavene"}, {"field": "url", "value": "http://www.adressa.no/forbruker/article98756.ece"}, {"field": "urlhash", "value": "72da6d1aed8d0804e72c3a2f4787cf678915a9ca"}], "score": 0.7493981, "siteId": "9222270286501375973", "id": "72da6d1aed8d0804e72c3a2f4787cf678915a9ca"}

