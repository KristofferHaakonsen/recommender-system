{"fields": [{"field": "modifiedtime", "type": "time", "value": "2012-04-24T13:41:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00abI'd sit alone and watch your light. My only friend through teenage nights. And everything I had to know. I heard it on my radio.\u00bb", "Queen. Radio Ga Ga.", "Daglig h\u00f8rer n\u00e6rmere en og en halv million nordmenn p\u00e5 NRK P1.", "Og \u00abdet blir stadig flere\u00bb, skal man tro egenreklamen p\u00e5 rikskringkastingens nettsider. Fra januar 1999 til januar 2000 greide Program \u00e9n i f\u00f8lge seg selv \u00e5 lokke 190 000 nye lyttere til sine frekvenser-p\u00e5 morgenkvisten.", "Tallene for d\u00f8gnets \u00f8vrige timer er ikke slette de heller, men det er en annen sk\u00e5l.", "For slik er det blitt, at en 24-timers radiosyklus i likhet med alle andre mediers d\u00f8gnsykluser, deles inn i sm\u00e5biter og m\u00e5les, eller rates.", "Morgen, tidlig formiddag, formiddag, tidlig ettermiddag, ettermiddag, tidlig kveld, kveld, sen kveld, tidlig natt, natt, sen natt, tidlig morgen; hvor mange lyttere har vi der og hvor mange har vi egentlig her.", "Konkurransen er t\u00f8ff og spisses stadig. P4 gj\u00f8r det godt i sitt segment, storby-Radio1 er langtfra knekket, nisjekanalene dukker opp som paddehatter (ogs\u00e5 innenfor NRK-systemet). Lufta er for alle, mot alle.", "Her & N\u00e5 kan man likevel trygt si at v\u00e5r st\u00f8rste radiokanal har lite \u00e5 uroe seg over.", "N\u00e5r mer enn en fjerdedel av innbyggerne i v\u00e5rt lille land daglig smaker p\u00e5 det P1 har i sitt Norgesglass, er det liten grunn til \u00e5 bli s\u00f8vnl\u00f8s med Nattradioen til tr\u00f8st.", "S\u00c5 SOVER HUN ogs\u00e5 godt, Ellen Ingunn Andersen.", "Privat har den 40 \u00e5r gamle P1-sjefen opplevd mye som ville gjort noen hver lys v\u00e5ken, eller temmelig trett, alt ettersom. Men det eneste som bekymrer den enslige tobarnsmoren med hensyn til P1, det er at det ser ut til \u00e5 v\u00e6re s\u00e5 lite \u00e5 bekymre seg over.", "Med himmelen som tak og Trondheim som gulv, sakte roterende rundt Tyholtt\u00e5rnets stamme, medgir Ellen Ingunn Andersen at en tilsynelatende lett jobb venter henne.", "-Jeg kommer til et dekket bord, ingen tvil om det, sier hun og tar et insisterende drag av filtersigaretten.", "Ellen Ingunn Andersen har fors\u00f8kt \u00e5 slutte noks\u00e5 mange ganger, uten \u00e5 lykkes. I tre m\u00e5neder holdt hun seg unna tobakken etter siste fors\u00f8k, som NRK betalte.", "- De sponset kurset p\u00e5 meg, det kostet nok noen kroner ogs\u00e5, til ingen nytte. Men n\u00e5 skal jeg ta meg sammen og greie det. Etter \u00e5 ha intervjuet Robert Lund p\u00e5 Kyrks\u00e6ter\u00f8ra er jeg temmelig motivert, hutrer hun.", "Ellen Ingunn Andersen m\u00f8tte den kreftrammede storr\u00f8ykeren Lund i forbindelse med rettssaken mot Tiedemanns Tobaksfabrikk.", "Som vaktleder for aktualitetstimen Her & N\u00e5 siden begynnelsen p\u00e5 90-tallet har hun stort sett sendt andre ut p\u00e5 oppdrag. F\u00f8r turen gikk til toppen i NRK-systemet rakk Ellen Ingunn selv en m\u00e5neds oppfrisking som reporter.", "Det hadde hun etter eget sigende godt av.", "AT HUN TAKKET ja til et \u00e5r i Petre har hun heller ikke angret p\u00e5. Andersen vikarierte som redaksjonssjef i rikskringkastingens ungdomskanal frem til sist sommer. Der var det andre boller enn de man baker rett over gangen p\u00e5 Tyholt.", "-Petre-folkene er s\u00e5 unge og selvsikre, s\u00e5 uredde og kompromissl\u00f8se. Det bl\u00e5ste i Petre ogs\u00e5, men det \u00e5ret var gull verdt.", "Hun og Petre-bas Nils Heldal utgj\u00f8r n\u00e5 Tyholt-overhodene som blir sittende sammen med et knippe andre kanalbosser, rett under kringkaster Hans Tore Bjerkaas.", "Han har p\u00e5 sin side bare kringkastingssjefen over seg, og er s\u00e5ledes en meget mektig mann. Torsdag kveld kom Ellen Ingunn hjem fra et tredagers bli kjent-m\u00f8te i Oslo.", "- Jeg har rukket frem labben og blitt vist omkring. Snakket med kringkasteren og de andre sjefene.", "- Luftet vyer?", "- Ingen vyer forel\u00f8pig. Det er s\u00e5 mye \u00e5 ford\u00f8ye.", "- Var det artig?", "- Ja. Spennende. Og vyene kommer, det er bare \u00e5 ta tak i en ende og sette i gang. Jeg har mange hjelpere. Enn s\u00e5 lenge.", "Ellen Ingunn Andersen ler. En av de st\u00f8rste utfordringene som venter henne og kollegene, er \u00e5 f\u00e5 fotfolket til \u00e5 fatte hvem p\u00e5 toppen i den nye lederkabalen som driver med hva.", "- Jeg merker jo at mange er veldig sp\u00f8rrende, de lurer p\u00e5 hvordan ting blir fremover og om de f\u00e5r holde p\u00e5 med sitt. Mens den nye lederstrukturen etableres blir programmilj\u00f8ene skjermet, og det er fint. N\u00e5 kommer vi snart over i en mer konkret periode.", "- Kan du v\u00e6re litt mer konkret?", "- Min jobb blir \u00e5 sette sammen P1 for den potten med penger jeg mottar fra Bjerkaas. Jeg skal kj\u00f8pe programmer og vil ikke ha ansvar for personalet, men lytteren. Lytteren skal v\u00e6re steike forn\u00f8yd med det som kommer ut.", "- Det er de jo allerede?", "- Ja, det ser s\u00e5nn ut. Vi har en markedsandel p\u00e5 50 prosent, og lager mye radio for det norske folk. Men heller ikke P1 er en statisk kanal, alt forandrer seg og NRK er en stor koloss. Hvordan skal vi greie \u00e5 holde p\u00e5 det som er bra, samtidig som vi f\u00f8lger utviklingen ellers i samfunnet? Det er mange som er flinke, P4 og TV2 kan sine saker de ogs\u00e5. De har en profil og den er de tro mot.", "I oppveksten i Skogn i Nord-Tr\u00f8ndelag var Ellen Ingunn Andersen et lovende, friidrettstalent. L\u00f8perjenten Andersen viste seg b\u00e5de lettbent og hurtig, ivrig heiet frem av sin far Arnt Tore Andersen.", "Den n\u00e5 pensjonerte Adressa-journalisten og forfatteren visste at en god krok m\u00e5tte kr\u00f8kes tidlig. Allerede da Ellen Ingunn var en baby kastet han tobakkspungen lokkende foran henne, slik at verden kunne se hvor flink godjenta var til \u00e5 krabbe.", "St\u00f8rst i s\u00f8skenflokken p\u00e5 fire har hun alltid v\u00e6rt sin fars datter, l\u00f8pende i hans fotspor b\u00e5de p\u00e5 idrettsbanen og yrkesbanen. Ten\u00e5ringstiden hennes p\u00e5 600-meter er fremdeles bare sl\u00e5tt av jentene Grethe Waitz og Ingrid Kristiansen.", "Ellen Ingunn tok imidlertid treningen litt for alvorlig. Etter hvert ble hun opptatt av kroppen sin slik bare anorektikere blir det. Tynn, tynnere, tynnest.", "Fra galt til verre. Hun ble kalt \u00abbiafra\u00bb. Og hun kollapset. Ingen driver toppidrett uten \u00e5 holde p\u00e5 maten.", "- Den dag i dag kan jeg gjenkjenne en anorektiker p\u00e5 gaten. Det er noe med blikket, mener Ellen Ingunn Andersen.", "Selv kan hun plutselig bli m\u00f8rk og fjern, f\u00e5 et uutgrunnelig drag over ansiktet som forsvinner like fort som det dukket opp:", "- I mitt tilfelle er det medf\u00f8dt.", "DA DATTEREN Idun ble f\u00f8dt i 1990, var ogs\u00e5 hun raskere enn mange andre.", "- Idun kom rasende tidlig, p\u00e5 hengende h\u00e5ret. Veide rundt kiloet og pustet ikke p\u00e5 grunn av lungeproblemer. Det var en t\u00f8ff tid, men heldigvis gikk det bra.", "Seks \u00e5r senere s\u00e5 Brage lyset. I likhet med sin stores\u00f8ster viste han seg \u00e5 v\u00e6re fryktelig ut\u00e5lmodig etter \u00e5 komme ut, selv om det aldri ble slike komplikasjoner som med Ellen Ingunns f\u00f8rstef\u00f8dte.", "\u00abEn erfaring \u00e5 ha med seg\u00bb sier hun om unnfangelsen av barna.", "\u00abEllen Ingunn har v\u00e6rt med p\u00e5 en juletrefest f\u00f8r\u00bb, sier n\u00e6re venner av henne. Da tenker de ogs\u00e5 p\u00e5 det faktum at hun sjelden er den f\u00f8rste som forlater et lystig lag.", "- Det er ikke vanskelig \u00e5 treffe meg p\u00e5 nattklubb, selv om det begrenser seg n\u00e5r man er 40 \u00e5r og mor til to. Men jeg liker \u00e5 g\u00e5 ut.", "Utferdstrang har P1-sjefen hatt siden hun som niendeklassing brukte konfirmasjonspengene p\u00e5 \u00e5 reise over til slektninger i USA for \u00e5 bli i et \u00e5r. Etter det har skogningen kun bes\u00f8kt hjembygda, aldri bodd der.", "Urban er hun definitivt, men barndommens naturskj\u00f8nne oppvekst preger henne s\u00e5pass at hun ikke beh\u00f8ver mange minuttene i kolonihagen p\u00e5 Klemetsaunet ved Trolla utenfor Trondheim, f\u00f8r radiokroppen forvandles til et bokstavelig talt jordn\u00e6rt kvinnfolk med skitt under neglene.", "- Noe av det f\u00f8rste jeg gjorde da jeg skilte meg, var \u00e5 kj\u00f8pe meg et sted. 25 kvadratmeter hus og 300 kvadratmeter hage. Jeg jobber og svetter, tenker og nyter utsikten. Det er helt fantastisk.", "GJENNOM FYSISK aktivitet i kolonihagen og jevnlige joggeturer holder hun ogs\u00e5 et \u00ablett\u00bb MS-angrep i sjakk. Multippel sklerose. Diagnosen ble stilt i 1994, og Ellen Ingunn f\u00f8lte at verden raste sammen.", "Hun fikk et sterkt behov for bare \u00e5 hengi seg til sykdommen, ta den inn over seg og tape slaget f\u00f8rst som sist. En nevrolog fikk henne p\u00e5 bedre tanker.", "- Han sa at jeg skulle g\u00e5 ut i verden og late som ingenting. Det var det jeg trengte \u00e5 h\u00f8re. De sjeldne gangene det blir ille, legger jeg meg rett ned. Idun tar telefonen: \u00abMamma har MS i dag\u00bb.", "Heldigvis g\u00e5r det ganske fort over. Det meste g\u00e5r fort med Ellen Ingunn Andersen.", "Hun g\u00e5r for eksempel fort. Venninnene sier hun springer, lett foroverlent, med kaffekoppen i den ene h\u00e5nden og mobiltelefonen og r\u00f8ykpakken i den andre.", "Hun kan ofte ta kjappe svinger og snakke raskere enn hun tenker. \u00abD\u00e6r dreit \u00e6 m\u00e6 skikkelig\u00bb, skal hun ha sagt som fersk radioprater, etter \u00e5 ha annonsert feil komponist for et klassisk verk.", "Den voldsomme spontaniteten har gitt henne noen kavringer opp gjennom \u00e5rene.", "- Som sjef stilles det andre krav til meg, noe som inneb\u00e6rer at jeg har mye \u00e5 l\u00e6re, og at jeg derfor m\u00e5 lytte mer enn jeg prater. Heldigvis er jeg blitt flinkere til \u00e5 telle til ti med \u00e5rene. Tenke meg mer om.", "For fem \u00e5r siden overlot hun tenkingen til andre og gikk i gang med en lynaksjon til inntekt for flyktninger i Bosnia. Sammen med tre andre kvinnelige kolleger fikk hun sendt to containere med kl\u00e6r, mat og penger ned til det krigsherjede omr\u00e5det.", "At flyktningene faktisk fikk det de skulle, hadde hun \u00f8yenvitne p\u00e5; hennes far Arnt Tore ble med hjelpesendingen ned til mottakerne og rapporterte deretter hjem til Adresseavisen.", "Hvorfor hun ikke selv ble skrivende journalist har med tilfeldigheter \u00e5 gj\u00f8re.", "\u00abGruppen Haugums Reviderte fra Overhalla gjorde ogs\u00e5 en fin-fin jobb\u00bb, rapporterte hun som frilanser i Adressa i 1984. Siden ble det radio.", "I uoppn\u00e5elige NRK, der Andreas Lunnan og de andre jobbet.", "Selv ble Ellen Ingunn raskt en del av jentemafiaen p\u00e5 Tyholt, hvor Kari Werner \u00d8fsti, hennes mange\u00e5rige sjef og myndige veileder, var boss.", "- Hun har l\u00e6rt meg utrolig mye, blant annet om hva som s\u00f8mmer seg i valg av arbeidsantrekk. Fargede langunderbukser og kort-korte miniskj\u00f8rt er ikke tingen, smiler Ellen Ingunn, riktig s\u00e5 korrekt lederantrukket.", "Hun gleder seg veldig til \u00e5 ta fatt p\u00e5 sjefsjobben for alvor. Nede ved foten av Tyholtt\u00e5rnet hvor vi n\u00e5 sitter, flytter hun og Nils Heldal inn n\u00e5r lederlokalene er ferdig oppusset. Derfra skal de to fors\u00f8ke \u00e5 bidra til \u00e5 bringe NRK inn i fremtiden, uten at kringkastingssjelen g\u00e5r tapt.", "- Hva gj\u00f8r deg egnet til stillingen som P1-sjef?", "- Jeg er lite redd for \u00e5 st\u00e5 i vind.", "- Er din omfattende livserfaring en kvalifikasjon som teller i jobben?", "- Helt klart.", "- H\u00f8rer du bare p\u00e5 P1 n\u00e5r du lytter til radio?", "- Nei. P\u00e5 joggeturer m\u00e5 jeg ha NRK Mpetre og Howard. Det er det eneste som funker. P1 er bra til det meste, men man m\u00e5 ikke bli fanatisk heller.", "Noen T\u00e5rnfrid er hun ikke, men P1-sjef Ellen Ingunn Andersen vil nok ta seg noen kaffekopper p\u00e5 toppen av Trondheim n\u00e5r hun flytter inn i Tyholtt\u00e5rnets fot."]}, {"field": "category0", "value": "kultur"}, {"field": "contenthash", "value": "55b39a59a76abbda971a43a38a61fc6f9c91c2770347220a13fa2e0aa9c8f066"}, {"field": "createtime", "value": "2017-05-18T00:13:47.000Z"}, {"field": "description", "value": "Det kan bli t\u00f8ft \u00e5 rokke ved en skute som s\u00e5 til de grader virker vanntett og p\u00e5 rett kurs, men nyansatt P1-sjef Ellen Ingunn Andersen har ikke tenkt \u00e5 bli en autopilot. KLAUS J. SONSTAD"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d0fbe9ee3286048d82acf16678f8358b562aa474.jpg?599078cf"}, {"field": "dominantthumbnaildimensions", "value": "256x256"}, {"field": "heading", "value": "Du lytter til Ellen -adressa.no"}, {"field": "id", "value": "d0fbe9ee3286048d82acf16678f8358b562aa474"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["lytte", "vist", "tidlig", "tenkt", "jobb", "dag", "lett", "holde", "fort", "sjef", "sen", "radio"]}, {"field": "kw-entity", "value": ["klemetsaunet", "idun", "mpetre og howard", "program", "petre", "haugums reviderte", "ellen", "bosnia", "andersen", "nattradioen", "grethe waitz og ingrid kristiansen", "t\u00e5rnfrid", "brage", "tyholt", "norgesglass", "tiedemanns tobaksfabrikk", "adresseavisen", "hans tore bjerkaas", "adressa", "trolla", "tyholtt\u00e5rnet"]}, {"field": "kw-location", "value": ["skogn", "kyrks\u00e6ter\u00f8ra", "trondheim", "oslo", "nord-tr\u00f8ndelag", "overhalla"]}, {"field": "kw-pageclass", "value": "article"}, {"field": "kw-person", "value": ["andreas lunnan", "ellen ingunn", "nils heldal", "ingrid kristiansen", "ellen ingunn andersen", "kari werner \u00f8fsti", "arnt tore", "arnt tore andersen", "robert lund", "grethe waitz"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Du lytter til Ellen"}, {"field": "og-type", "value": "article"}, {"field": "og-url", "value": "http://www.adressa.no/kultur/article331689.ece"}, {"field": "pageclass", "value": ["article"]}, {"field": "publishtime", "value": "2000-10-20T23:00:00.000Z"}, {"field": "recs-articleid", "value": "3048086"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-20T23:00:00.000Z"}, {"field": "recs-rawtitle", "value": "Du lytter til Ellen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det kan bli t\u00f8ft \u00e5 rokke ved en skute som s\u00e5 til de grader virker vanntett og p\u00e5 rett kurs, men nyansatt P1-sjef Ellen Ingunn Andersen har ikke tenkt \u00e5 bli en autopilot. KLAUS J. SONSTAD"}, {"field": "thumbnail", "value": "http://content-thumbnail.cxpublic.com/content/thumbnail200x150/d0fbe9ee3286048d82acf16678f8358b562aa474.jpg?599078cf"}, {"field": "thumbnailfullheightdimensions", "value": "200x1323"}, {"field": "timestamp", "value": "2017-08-13T16:05:35.000Z"}, {"field": "title", "value": "Du lytter til Ellen"}, {"field": "url", "value": "http://www.adressa.no/kultur/article331689.ece"}, {"field": "urlhash", "value": "d0fbe9ee3286048d82acf16678f8358b562aa474"}], "score": 0.70965326, "siteId": "9222270286501375973", "id": "d0fbe9ee3286048d82acf16678f8358b562aa474"}

