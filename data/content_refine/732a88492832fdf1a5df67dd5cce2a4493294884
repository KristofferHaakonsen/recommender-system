{"fields": [{"field": "modifiedtime", "type": "time", "value": "2012-04-23T12:29:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I f\u00f8lge en pressemelding fra Cappelen forlag er n\u00e5 romanen Afrodites Basseng klar til utgivelse. Boken som mange har ventet p\u00e5 med spenning helt siden prost Gotvin Solengs kom hjem fra sin reise til valfartsstedet Santiago de Compostella i romanen Prost Gotvins Geometri - kanskje Nyg\u00e5rdshaugs beste og mest ambisjonsrike bok.", "I Afrodites Basseng fortsetter historien om br\u00f8drene Soleng. Handlingen foreg\u00e5r delvis i Nord-Afrika og delvis i skogsomr\u00e5dene i \u00d8sterdalen i Norge. Men hovedpersonen i boken er Jonar Snefang og hans ni \u00e5r gamle s\u00f8nn Erlan. Jonar dr\u00f8mmer hver natt om en afrikansk kvinne som g\u00e5r og g\u00e5r, helt alene, gjennom en uendelig \u00f8rken. Hvem er hun og hva har skjedd? Nyg\u00e5rdshaug fortsetter sin lek med myter, filosofi, religion, mat, vin og kryptologi.", "Gert Nyh\u00e5rdshaug debuterte som 20-\u00e5ring med diktsamlingen Impulser. Nyg\u00e5rdshaugs forfatterskap inkluderer b\u00e5de lyrikk, barneb\u00f8ker, noveller og romaner. Mest kjent er han for sin serie om matelskende kryptologen Fredric Drum. I 1998 kom romanen Prost Gotvins Geometri som fikk mange nye lesere til \u00e5 sperre opp \u00f8ynene for den orginale Tynset-forfatteren. Vi har tatt et lite tilbakeblikk p\u00e5 Nyg\u00e5rdshaugs romaner.", "Novellesamling som ikke er s\u00e5 alt for ulik Bing & Bringsv\u00e6rs \"fabelprosa\". Boken minner mer om en fragmentarisk roman enn om en samling enkeltst\u00e5ende noveller p\u00e5 grunn av sitt felles legendestoff. Tre hovedtemaer knytter novellene sammen: sagnet om Atlantis, Bermuda-triangelet og den gamle Maya-kulturen. En glimrende inngangsport til Nyg\u00e5rdshaugs forfatterskap.", "Bastionen (1982)", "Skrevet p\u00e5 nynorsk. Bastionen er den romanen som skiller seg skarpest ut i Nyg\u00e5rdshaugs forfatterskap. En slags spenningsroman der handlingen veksler mellom tilbakeblikk og n\u00e5tid. Tematikken kretser rundt hovdepersonens opplevelser av nazismen i hjembygda under krigen. En av forfatterens tyngste og minst tilgjengelige b\u00f8ker.", "Alkymisten (1983)", "Nok en fabel-aktig novellesamling. Nyg\u00e5rdshaug har blitt litt mer varm i tr\u00f8ye her og bokens noveller st\u00e5r st\u00f8tt p\u00e5 egenh\u00e5nd selv om de har en indre tematisk sammenheng. Novellen \"Fiskeren og den gr\u00f8nne billen\" er muligens forfatterns mest bisarre fortelling noensinne.", "Dverghesten (1984)", "Sagnet om Atlantis igjen. P\u00e5 mystisk vis blir hovedpersonen Violon Soleng og arkeologistudenten Silla Fergel forflyttet til det sagnomsuste riket. Mye av den mystikken som senere skal kjennetegne Nyg\u00e5rdshaugs Fredric Drum-romaner er her, men forfatteren sm\u00f8rer litt vel tykt p\u00e5 og boken f\u00f8les til tider mer som en gammeldags science fiction-roman enn en Nyg\u00e5rdshaug.", "Honningkrukken (1985)", "Gastronomen, vinkjenneren og amat\u00f8r-kryptologen Fredric Drum gj\u00f8r sitt inntog p\u00e5 den litter\u00e6re areneaen. Aldri tidligere har norsk kriminallitteratur sett makan til helteskikkelse. Nyg\u00e5rdshaug trekker \"overnaturlige\" fenomener inn i krim-sjangeren i tilegg til en detalj-kunnskap om mat, vin og kryptologi som savner sidestykke i norsk litteraturhistorie. Selve plottet er tradisjonelt nok, men Nyg\u00e5rdshaug snur krimsjangeren p\u00e5 hodet og gj\u00f8r detektiven selv til den jagede. En av de beste norske krim-debutene noensinne.", "Nullpluss (1986)", "Om du skulle finne en slitt utgave av denne p\u00e5 et antikvariat s\u00e5 n\u00f8l ikke med \u00e5 kj\u00f8pe den. Boken er bortimot umulig \u00e5 f\u00e5 tak i gjennom bokhandlerne. Nullpluss er Nyg\u00e5rdshaugs mest bisarre roman. Hovedpersonen er en vitenskapsmann som lukker seg selv inne i en bunker med det form\u00e5l \u00e5 spise seg selv. Med presisjonskirurgi og laserteknologi begynner forskeren \u00e5 skj\u00e6re biter av seg selv som han tilbereder etter alle kunstens regler for deretter \u00e5 sette de stekte kj\u00f8ttstykkene til livs. Motbydelig og kvalmende, men du bare m\u00e5 vite hvordan det hele ender.", "Jegerdukken (1987)", "Fredric Drum i p\u00e5 \u00f8rretfiske i \u00d8sterdalen. Funnet av noen mystiske moselik og ankomsten til en gjeng arkeologer fra Trondheim f\u00f8rer til nok et mysterium. Handlingen i jegerdukken finner i motsetning til de fleste andre Drum-romanene, sted i Norge og mangler derfor det lille eksotiske ekstra som kjennetegner serien.", "Mengele Zoo (1989)", "Sivilisasjonskritisk roman med handlingen lagt til de dype regnskogene. Mengele Zoo er en av Nyg\u00e5rdshaugs mest leste b\u00f8ker og er til tider s\u00e5 milj\u00f8-politisk korrekt at det bremser handlingen. Men Nyg\u00e5rdshaug er en mester i f\u00e5 leseren stadig dypere i historien. Boken er gjennomsyret av bekymring p\u00e5 naturens vegne.", "D\u00f8dens Codex (1990)", "Fredric Drum i Italia. Mens han fors\u00f8ker \u00e5 tyde en gammel, gresk tekst skjer det mystisk saker. En OK Drum-roman som fungerer som en prolog til...", "Det 9. Prinsipp (1992)", "Egypt. Pyramidene. Frimurere. Drum vikles inn i en dramatisk og farlig maktkamp der flere tusen \u00e5r gamle mysterier spiller inn. Kapittelet der Drum mutters alene fors\u00f8ker \u00e5 avdekke et hemmelig brorskap inne i Kheops-pyramidens m\u00f8rke er sannsynligvis noe av det mest neglebitende spennende som er skrevet i norsk kriminallitteratur.", "Cassandras Finger (1993)", "Drum tilbake i Oslo. Cassandras Finger er den lengste Drum-romanen s\u00e5 langt. Mysteriet om hvordan en gigantisk statue p\u00e5 mystisk vis har greid \u00e5 forflytte seg til et hus i Lommedalen st\u00e5r sentralt i denne boken. Nyg\u00e5rdshaug er inne i en kreativ stim som gj\u00f8r at Drum-b\u00f8kene n\u00e5 n\u00e6rmest slukes med hud og h\u00e5r av fansen.", "Himmelblomstreets Muligheter (1995)", "En slags fortsettelse av Mengele Zoo. Men Himmelblomstreets Muligheter er langt mer kompleks enn forgjengeren og ikke s\u00e5 gjennomsyret av sivilisasjonskritikk. Bokens hat-trick er \u00e5 bringe et visst norsk politisk parti p\u00e5 banen og sette handlingen noen \u00e5r frem i tid. I europa raser en borgerkrig mellom kristne og muslimer og den eneste muligheten til \u00e5 redde menneskeheten er \u00e5 bruke en s\u00e6rdeles giftig plante fra regnskogene som \"fredsmekler\". Men ting g\u00e5r ikke som planlagt..... Himmeblomstreets Muligheter er en av forfatterens aller beste b\u00f8ker i tillegg til ogs\u00e5 \u00e5 fungere som en sinnsykt spennende sci-fi roman.", "Kiste Nummer Fem (1996)", "Fredric Drum er borte. I steden finner vi Kripos-etterforsker Skarphedin Olsen. En mann som lenge har strevd med den forestillingen at han ikke er seg selv, men derimot en person ved navn Fredric Drum - en forlengst avd\u00f8d person som i tilegg er identisk med hans egen bestefar! Forvirret? Nyg\u00e5rdshaug trekker nok en joker fram fra ermet og Kiste Nummer Fem er en bok du blir sittende med \u00e5pen munn \u00e5 lese.", "Prost Gotvins Geometri (1998)", "Nyg\u00e5rdshaugs beste. En roman som utpensler forfatterens ekspertise om kvantemekanikk, religion, hermeneutikk, filosofi, mat, vin og myter til et eneste stort gourmet-m\u00e5ltid av en bok. Hovedpersonen Prost Gotvin tar med leseren i en verdensomspennende hermetisk plan. I likhet med for eksempel Umberto Ecos \"Foucaults pendel\" er romanen programmert for \u00e5 vekke selv den mest resistente lesers latente paranoia. Dessuten er det en usedvanlig vakker kj\u00e6rlighetsroman.", "Den Balsamerte Ulven (2000)", "Nyg\u00e5rdshaug fortsetter sin katt-og-mus lek med leseren i en ny Skarphedin Olsen / Fredric Drum roman. Denne gangen er det forfatterens hjemtrakter handlingen er lagt til . Boken fors\u00f8ker \u00e5 v\u00e6re en slags \"De D\u00f8des Tjern\", men Nyg\u00e5rdshaug g\u00e5r litt p\u00e5 tomgang her. Dessuten er romanen for kort til \u00e5 kunne bygge opp spenningen tilstrekkelig.", "Liljer Fra Jerusalem (2001)", "Midt-\u00d8sten, D\u00f8dehavet og sensasjonelle arkeologiske funn er stikkordene i den hittils siste romanen om Olsen / Drum. Forholdet mellom de to hovedpersonene har n\u00e5 f\u00e5tt en (?) tilfredstillende forklaring og paret opptrer n\u00e5 som et slags tospann al\u00e0 Holmes / Dr. Watson. Men samtidig at mye av mystikken rundt Skarphedin Olsen og Drum er borte blir Liljer fra Jerusalem en litt for tradisjonell kriminalroman til at den plasserer seg blandt Nyh\u00e5rdshaugs beste.", "Solfiolinen (1981)"]}, {"field": "category0", "value": "kultur"}, {"field": "contenthash", "value": "7a7347698796c4474e91f2ca7d62d777f26208c1595e3c312f0da3abdfbb2ce2"}, {"field": "createtime", "value": "2017-05-02T00:40:08.000Z"}, {"field": "description", "value": "I \u00e5r kommer endelig den etterlengtede romanen Afrodites Basseng. Vi har tatt en titt p\u00e5 Tynset-forfatteren Gert Nyg\u00e5rdshaugs lange leten etter det perfekte mord."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/732a88492832fdf1a5df67dd5cce2a4493294884.jpg?59596940"}, {"field": "dominantthumbnaildimensions", "value": "256x256"}, {"field": "heading", "value": "Mens vi venter p\u00e5 Afrodite -adressa.no"}, {"field": "id", "value": "732a88492832fdf1a5df67dd5cce2a4493294884"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["codex", "atlantis"]}, {"field": "kw-concept", "value": ["mystisk vis", "norsk kriminallitteratur", "forfatteren", "romanen prost", "roman", "bok"]}, {"field": "kw-entity", "value": ["lommedalen", "soleng", "nyg\u00e5rdshaugs fredric drum", "erlan", "prost gotvins geometri", "drum", "\u00f8sterdalen", "himmelblomstreets muligheter", "kiste nummer fem", "afrodites basseng", "gotvin solengs", "nord-afrika", "umberto ecos", "d\u00f8dehavet", "skarphedin olsen og drum", "d\u00f8des tjern", "finger", "bringsv\u00e6rs", "nyg\u00e5rdshaug", "santiago de compostella", "cappelen", "jonar snefang", "prost gotvin", "liljer", "bing", "silla fergel", "kheops", "impulser", "nyh\u00e5rdshaugs", "kripos", "mengele zoo", "fra jerusalem"]}, {"field": "kw-location", "value": ["holmes", "bermuda", "italia", "oslo", "tynset", "trondheim", "norge", "maya"]}, {"field": "kw-pageclass", "value": "article"}, {"field": "kw-person", "value": ["gert nyh\u00e5rdshaug", "skarphedin olsen", "gert nyg\u00e5rdshaugs", "fredric drum", "violon soleng"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mens vi venter p\u00e5 Afrodite"}, {"field": "og-type", "value": "article"}, {"field": "og-url", "value": "http://www.adressa.no/kultur/article75746.ece"}, {"field": "pageclass", "value": ["article"]}, {"field": "publishtime", "value": "2003-01-29T13:47:20.000Z"}, {"field": "recs-articleid", "value": "2590602"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-01-29T13:47:20.000Z"}, {"field": "recs-rawtitle", "value": "Mens vi venter p\u00e5 Afrodite -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "I \u00e5r kommer endelig den etterlengtede romanen Afrodites Basseng. Vi har tatt en titt p\u00e5 Tynset-forfatteren Gert Nyg\u00e5rdshaugs lange leten etter det perfekte mord."}, {"field": "thumbnail", "value": "http://content-thumbnail.cxpublic.com/content/thumbnail200x150/732a88492832fdf1a5df67dd5cce2a4493294884.jpg?59596940"}, {"field": "thumbnailfullheightdimensions", "value": "200x1044"}, {"field": "timestamp", "value": "2017-07-02T21:44:32.000Z"}, {"field": "title", "value": "Mens vi venter p\u00e5 Afrodite"}, {"field": "url", "value": "http://www.adressa.no/kultur/article75746.ece"}, {"field": "urlhash", "value": "732a88492832fdf1a5df67dd5cce2a4493294884"}], "score": 0.5736054, "siteId": "9222270286501375973", "id": "732a88492832fdf1a5df67dd5cce2a4493294884"}

