{"fields": [{"field": "modifiedtime", "type": "time", "value": "2012-04-18T15:26:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Dette kan v\u00e6re vanskelig \u00e5 forst\u00e5. Folk flest vil jo ha alt s\u00e5 komfortabelt, varmt og hyggelig som mulig hele tiden n\u00e5 for tiden. \u00c5 utsette seg for risting, iskald trekk, regn, sn\u00f8, tekniske problemer - hva er stasen med det? Hva i all verden er poenget med \u00e5 kj\u00f8re gamle motorsykler p\u00e5 glatte vinterveier til Bergstaden, n\u00e5r det finnes biler og busser og tog?", "\u00d8ystein \u00abMoses\u00bb Aa kj\u00f8rte Harley-Davidson til R\u00f8rosmartnan f\u00f8rste gangen i 1996. Siden har han gjort det hver vinter. I \u00e5r fikk han med seg to andre motorsykler fra Trondheim, og flere fra andre kanter av landet til m\u00f8tested Skogly forsamlingshus p\u00e5 Sundet like utenfor R\u00f8ros.", "Oppfriskende", "- Hvorfor? For \u00e5 kjenne at man lever! Det er s\u00e5 herlig oppfriskende med denne turen, uansett hvordan v\u00e6ret er. Noen ganger har det v\u00e6rt fryktelig kaldt, men vi har da alltid kommet frem i god behold, forteller Moses. Det er under det navnet at han er kjent i mc-kretser, i det minste blant medlemmene i Harley-Davidson Owners Club of Norway. Klubben er arrang\u00f8r av martnastreffet i R\u00f8ros, et treff som betegnende nok heter \u00abFirst Run\u00bb. Her kan man delta med hvilken som helst motorsykkel, ikke bare Harley-Davidson. Det viktigste er ikke hva man har under rumpa, men hva man har mellom \u00f8rene.", "Moses bruker Johnny Cashs avskjedssang i et fors\u00f8k p\u00e5 \u00e5 forklare hva dette vintertreffet handler om:", "\u00abI hurt myself today, to see if I still feel\u00bb.", "Godt etterp\u00e5", "Vintermotorsyklistene g\u00e5r ikke s\u00e5 langt som til \u00e5 skade seg selv for \u00e5 kjenne om de fortsatt f\u00f8ler noe. Men strabasene ved \u00e5 kj\u00f8re motorsykkel til R\u00f8rosmartnan, gj\u00f8r det s\u00e5 utrolig godt \u00e5 v\u00e6re til etterp\u00e5.", "Forresten var visst selve turen ganske bra den ogs\u00e5. Det var riktignok fryktelig glatt fra St\u00f8ren til R\u00f8ros, for her saltes det ikke. Den som lovpriser gamle dagers vinterveier uten salt, kan f\u00e5 litt \u00e5 tenke p\u00e5 n\u00e5r man for en gangs skyld beveger seg p\u00e5 s\u00e5peglatt sn\u00f8dekke. Alle kj\u00f8rte med sidevogn og piggdekk, men likevel blir fremkommeligheten s\u00e5 som s\u00e5 n\u00e5r motorkraften g\u00e5r til bare et av tre hjul. Avfettingsv\u00e6ske og hjulklister var heldigvis nok til at brattbakkene etter \u00c5len lot seg forsere med gamlingene.", "Her kj\u00f8res nemlig ikke med nye kj\u00f8ret\u00f8y. Moses sin Harley-Davidson er en Electra Glide fra 1972, Kjell Lindberg kj\u00f8rer en 67-modell Electra Glide, mens \u00c5ge Stavs\u00f8ien bruker sin BMW R60 fra 1962. Lindbergs sykkel ser riktig fin ut, de andre gj\u00f8r det ikke. Slett ikke. De er tvert i mot riktig stygge.", "Veisalt t\u00e6rer", "- Slik blir syklene n\u00e5r vi bruker dem hele vinteren, sukker Moses. - Veisalt t\u00e6rer hardt p\u00e5 redskapen. Det g\u00e5r ikke an \u00e5 vaske dem om vinteren heller, for vann og minusgrader betyr problemer med wirene. Litt trist \u00e5 tenke p\u00e5 at min sykkel ble k\u00e5ret til den fineste under et sommertreff for noen \u00e5r siden. Tr\u00f8sten er at den er i god teknisk stand.", "Vel, ganske bra teknisk stand, tenker jeg vi sier. For n\u00e5r det er klart for avgang i Trondheim og Moses skal trampe liv i V2-motoren - han m\u00e5 pent starte den p\u00e5 gammelm\u00e5ten fordi han har fjernet det store batteriet for \u00e5 f\u00e5 plass til kaffekoppen - s\u00e5 dauer den straks lyset sl\u00e5s p\u00e5. Her er det noe galt som ikke er riktig. Litt lirking p\u00e5 bryteren er heldigvis nok som midlertidig fiksing. To forsiktige tramp med tenningen av, et kraftig tramp med tenningen p\u00e5 - og s\u00e5 blir den gamle motoren vekket til live. Den v\u00e5kner med et avsindig vr\u00e6l. Torden p\u00e5 n\u00e6rt hold. Motoren vil veldig gjerne til R\u00f8ros, ja!", "Godt kledd", "I sidevogna sitter Monica Johansen, og vil veldig gjerne p\u00e5 tur, hun ogs\u00e5. Hun er antagelig ganske gjennomsnittlig av vekst. Men n\u00e5 er hun pakket inn i masse kl\u00e6r med en termodress ytterst, s\u00e5 hun ligner p\u00e5 Michelin-mannen. Halvveis til m\u00e5let avlegger hun rapport:", "- Litt kald p\u00e5 f\u00f8ttene, men ellers har jeg det fint, jeg. Dette er r\u00e5h\u00e6rlig! Do-bes\u00f8k er riktignok adskillig tungvint, men det er det ikke noe \u00e5 gj\u00f8re med.", "P\u00e5 Sings\u00e5s kj\u00f8pes avfettingsv\u00e6ske, i \u00c5len hjulklister. Deretter g\u00e5r bakkene som en lek, i alle fall virker det slik for oss som sitter i en god, varm firehjulstrekker og stereoanlegg med vakker klassisk musikk som st\u00e5r godt til veggen av istapper som henger som endel\u00f8s s\u00f8ylerekke ned bergveggene langs veien. N\u00e5r motorsyklene dundrer forbi, frykter vi at tordenskrallene l\u00f8sner isras. Men ferden g\u00e5r trygt videre oppover mot fjellet, og snart er Bergstaden i sikte.", "Tid for p\u00f8lser", "P\u00e5 jernbanestasjonen er turen offisielt over. Bergstaden byr p\u00e5 rene mildv\u00e6ret med fem-seks speik. N\u00e5 skal vintermotorsyklistene kj\u00f8pe p\u00f8lser og smultringer og honningkake, akkurat som andre martnasfolk. Men om kvelden er det sodd i Skogly, og oppr\u00f8mt prat om hvor herlig det er \u00e5 kj\u00f8re sykkel gjennom vinterland.", "Som sagt - det er slik man kjenner at man lever."]}, {"field": "category0", "value": "bil"}, {"field": "contenthash", "value": "a420fb2656d74421422c6aa56229db216ec44f45477bef9093dd54886380313b"}, {"field": "createtime", "value": "2017-05-01T06:48:27.000Z"}, {"field": "description", "value": "Alt skal ikke v\u00e6re perfekt. Derfor kj\u00f8rer Moses motorsykkel til R\u00f8rosmartnan. For mangelen p\u00e5 det perfekte er nettopp det fine med turen. Da kjenner Moses at han lever."}, {"field": "dominantimage", "value": "http://www.adressa.no/incoming/article1159191.ece5/ALTERNATES/w980-default/MC_til_Roeros001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e023ae5389f1fc9d669dd63b6e274db2e243c48.jpg?5990cb47"}, {"field": "dominantthumbnaildimensions", "value": "300x169"}, {"field": "heading", "value": "For \u00e5 kjenne at man lever -adressa.no"}, {"field": "id", "value": "5e023ae5389f1fc9d669dd63b6e274db2e243c48"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "hobbies-and-interests"}, {"field": "kw-company", "value": ["harley-davidson", "michelin"]}, {"field": "kw-concept", "value": ["tur", "teknisk stand", "kjenne", "sykkel", "motorsykkel", "lever", "kj\u00f8re", "kl\u00e6r"]}, {"field": "kw-entity", "value": ["electra glide", "trondheim og moses", "sundet", "\u00f8ystein", "skogly", "sings\u00e5s", "moses", "first run", "r\u00f8rosmartnan", "harley-davidson owners club of norway", "st\u00f8ren", "bergstaden", "\u00e5len", "harley-davidson owners club"]}, {"field": "kw-location", "value": ["r\u00f8ros", "trondheim"]}, {"field": "kw-pageclass", "value": "article"}, {"field": "kw-person", "value": ["johnny cashs", "kjell lindberg", "\u00e5ge stavs\u00f8ien", "monica johansen"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1159191.ece5/ALTERNATES/w980-default/MC_til_Roeros001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "For \u00e5 kjenne at man lever"}, {"field": "og-type", "value": "article"}, {"field": "og-url", "value": "http://www.adressa.no/bil/article626333.ece"}, {"field": "pageclass", "value": ["article"]}, {"field": "publishtime", "value": "2006-03-01T07:17:03.000Z"}, {"field": "recs-articleid", "value": "2046554"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2006-03-01T07:17:03.000Z"}, {"field": "recs-rawtitle", "value": "For \u00e5 kjenne at man lever -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Alt skal ikke v\u00e6re perfekt. Derfor kj\u00f8rer Moses motorsykkel til R\u00f8rosmartnan. For mangelen p\u00e5 det perfekte er nettopp det fine med turen. Da kjenner Moses at han lever."}, {"field": "thumbnail", "value": "http://content-thumbnail.cxpublic.com/content/thumbnail200x150/5e023ae5389f1fc9d669dd63b6e274db2e243c48.jpg?5990cb47"}, {"field": "thumbnailfullheightdimensions", "value": "200x1681"}, {"field": "timestamp", "value": "2017-08-13T21:57:27.000Z"}, {"field": "title", "value": "For \u00e5 kjenne at man lever"}, {"field": "url", "value": "http://www.adressa.no/bil/article626333.ece"}, {"field": "urlhash", "value": "5e023ae5389f1fc9d669dd63b6e274db2e243c48"}], "score": 0.47854155, "siteId": "9222270286501375973", "id": "5e023ae5389f1fc9d669dd63b6e274db2e243c48"}

