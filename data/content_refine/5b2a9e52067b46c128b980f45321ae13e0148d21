{"fields": [{"field": "modifiedtime", "type": "time", "value": "2012-04-19T10:32:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sparebank 1 Midt-Norge har strategisamling i den pulserende, spanske kulturbyen. Den mektige banksjef Finn Haugan har planen klar f\u00f8r avreisen: Han skal f\u00e5 styrets tilslutning til selv \u00e5 lede bankens nye satsing p\u00e5 personmarkedet. Haugan ble genierkl\u00e6rt internt i banken f\u00f8r avreisen til Barcelona. Han regner med plankekj\u00f8ring i styret, og seieren skal feires p\u00e5 restaurant med bursdagsselskap for kona Kari. Men det var \u00e9n som ikke ville det slik. En ekstremt ambisi\u00f8s nestleder i styret. Det ble ingen feiring i Barcelona den kvelden. Sl\u00e5sskampen R\u00f8sten fra S\u00f8rlandet hever seg over forsamlingen p\u00e5 m\u00f8terommet i Barcelona. - Nei, det er en d\u00e5rlig id\u00e9, fastsl\u00e5r jyplingen Koch - og f\u00e5r resten av styret med seg. Stemningen under bursdagsmiddagen senere p\u00e5 kvelden er mildt sagt anstrengt. Det g\u00e5r to timer. S\u00e5 bestemmer Haugan seg. Han setter \u00f8ynene i Koch. Han vil sl\u00e5ss. Kampen utspiller seg p\u00e5 et fortau utenfor restauranten - hvor de diskuterer vilt og heftig i halvannen time. Resultatet ble et vendepunkt for dem begge. Koch demonstrerte hvem som sitter med makta til syvende og sist, og at han var i stand til \u00e5 f\u00e5 med seg styret. Maktbalansen mellom administrasjonen og styret har endret seg i \u00e5rene etter at Koch entret scenen. I tida etter at styreleder Jan Rein\u00e5s gikk av, ble banken en utpreget administrasjonsstyrt bank. I dag hersker det ingen tvil om at det er styreleder Koch som er sjefen. - Jeg forvalter mye makt. I Barcelona inns\u00e5 jeg at jeg m\u00e5tte l\u00e6re meg \u00e5 lytte. Ellers ville jeg v\u00e6rt ferdig, sier Finn Haugan ettertenksomt i dag. Store planer For Haugan var lenge slett ikke vant til \u00e5 bli motsagt. Den karismatiske topplederen kom susende fra konkurrenten Fokus og erobret Sparebank 1. Han ble en suksesshistorie. De sterke resultatene skaffet ham en unik sterk stilling i banken. B\u00e5de i administrasjonen og i sitt eget styre. Det f\u00f8rste slaget kom da han med stor selvtillit sto i spissen for \u00e5 raide konkurrenten i Trondheim, Fokus Bank, i 1997. Da fikk Haugan alle mot seg: Adresseavisen, sine tidligere kolleger i Fokus, sine egne ansatte og et flertall av aksjon\u00e6rene. I tillegg til b\u00e5de lokale- og sentrale politikere. Til tross for den solide smellen, fortsetter Haugan \u00e5 levere sv\u00e6rt gode resultater for banken. Og det er i velstandsdagene p\u00e5 midten av nittitallet han planlegger et viktig, men etter hvert t\u00f8ft strategisk valg: Den lille manns bank skal ogs\u00e5 kapre de store tr\u00f8nderne - og v\u00e6re med dem ut. St\u00f8rre og st\u00f8rre l\u00e5n blir gitt til noen f\u00e5. Og risikoen \u00f8ker. Stor skepsis Da strategien om satsingen p\u00e5 bedriftsmarkedet ble lagt var den unge og fremadstormende Adressa-direkt\u00f8ren Per Axel Koch et menig medlem av styret i Sparebank 1. I Adresseavisen var Mc-Kinsey-kometen i ferd med \u00e5 kutte 65 \u00e5rsverk, og han hadde allerede opparbeidet seg en solid posisjon blant avisens sterke styremedlemmer. I Sparebank 1 Midt-Norge var imidlertid skepsisen stor da Koch ble lansert som styreleder - spesielt blant de ansatte. Som nestleder i styret hadde han blitt sett p\u00e5 som sta og brysom. Men etter hvert etablerte han en sterk autoritet ogs\u00e5 innad i banken. At en mann i s\u00e5pass ung alder sitter i s\u00e5 mektige posisjoner - og har gode resultater \u00e5 vise til - blir lagt merke til, ogs\u00e5 utenfor regionen. Da Kulturdepartementet skulle ansette ny kringkastingssjef var Koch aktuell fram til siste runde. God appetitt Han kan bli hva han vil i Midt-Norge, framholdes det. S\u00e5 er da ogs\u00e5 \u00abekstremt ambisi\u00f8s\u00bb karakteristikken som g\u00e5r igjen. Dette gjenspeiler seg ogs\u00e5 i at han stadig takker ja til mer makt og ansvar: Sist som styreleder i Kanal 4 og styremedlem i Dagens N\u00e6ringsliv. Hans appetitt p\u00e5 stadig nye, og sv\u00e6rt krevende oppgaver, gj\u00f8r at det ogs\u00e5 blant hans n\u00e6rmeste stilles sp\u00f8rsm\u00e5l ved hvorvidt han ikke er i ferd med \u00e5 gape for h\u00f8yt. Samtidig spekuleres det i flere kretser over hvilken posisjon som er stor nok for Koch. I Tr\u00f8ndelag er det slett ikke mange \u00e5 ta av. F\u00f8rste storsmell - Jeg kjenner det her. Vi er truffet midt i solar plexus av en kriminell handling, st\u00f8nnet Finn Haugan til Adresseavisen senh\u00f8sten 2002. Finansboblen Finance Credit sprakk s\u00e5 det sang - og Sparebank 1 Midt-Norge satt igjen med et tap p\u00e5 150 millioner kroner. Det var den f\u00f8rste virkelig store smellen i kj\u00f8lvannet av satsingen p\u00e5 store lokale kunder. Det var finansieringen av Odd Reitan som indirekte f\u00f8rte til at banken sa ja til Finance Credit. Men det er mer i vente. Andre storsmell Sju m\u00e5neder senere smeller det igjen. Laksekongen Helge G\u00e5s\u00f8 p\u00e5 Hitra kan ikke drive videre uten ny kapital. Det f\u00e5r han ikke. Sparebank 1 Midt-Norge tar over virksomheten til en av sine st\u00f8rste kunder - og redder 250 arbeidsplasser i det lille lokalsamfunnet. Banken tar umiddelbart et tap p\u00e5 207 millioner. Med dagens laksepriser er det vanskelig \u00e5 f\u00e5 noen til \u00e5 ta over virksomheten til en akseptabel pris n\u00e5. Men etter hvert er det et engasjement p\u00e5 en \u00f8y utenfor Afrika som opptar mye av de lokale banktoppenes ressurser: Anfi Tauro. Taurodalen er Bj\u00f8rn og Ragnar Lyngs ufullendte ferieparadis p\u00e5 Gran Canaria- som er planlagt \u00e5 bli tre ganger st\u00f8rre enn Anfi del Mar. Men mens det var dav\u00e6rende Kreditkassen som finansierte Anfi del Mar, er det Haugan og Koch som har \u00e5pnet pengeboka for de dristige gr\u00fcnderne fra Leksvik. Det gjorde banken etter en strategisamling - nettopp p\u00e5 Anfi del Mar - v\u00e5ren 2001. Helt i tr\u00e5d med storkundestrategien. I sommer var de p\u00e5 Kanari\u00f8yene igjen: Koch og Haugan sammen med sine familier - i Sparebank 1s egen villa. Men da var det slett ikke bare for hygge. Etter det Adresseavisen forst\u00e5r har banken sett seg n\u00f8dt til n\u00f8ye \u00e5 overv\u00e5kedet risikable prosjektet. Da var det langt triveligere omstendigheter p\u00e5 Gran Canaria i fjor sommer. Da mektige menn m\u00f8ttes i Bj\u00f8rn Lyngs storslagne residens p\u00e5 toppen av anlegget: Shangri La. Makta p\u00e5 Kanari\u00f8yene Etter at Bj\u00f8rn Lyng bygde opp feriestedet Anfi del Mar p\u00e5 Kanari\u00f8yene, er det blitt et treffsted for mange av fylkets og byens mektigste og rikeste. Da Finn Haugan og kona i fjor ferierte p\u00e5 Anfi del Mar, blir de invitert opp til sjefen sj\u00f8l: Bj\u00f8rn Lyng. Der er ogs\u00e5 Per Axel Koch, statsr\u00e5d B\u00f8rge Brende, Trondheims mektigste mann, Harald Ellefsen og finanspolitisk talsmann i H\u00f8yre, Jan Tore Sanner - med familier. \u00abKobleren\u00bb som inviterte dem alle var en annen Trondheims-advokat som n\u00e5 i praksis styrer Lyngs engasjementer p\u00e5 Kanari\u00f8yene - Endre Kolbj\u00f8rnsen. En annen som kobler b\u00e5de Koch og Haugan til mektige menn, er Kochs n\u00e6rmeste i bankstyret, Elvehavn-gr\u00fcnder Terje Roll Danielsen. Adressa-direkt\u00f8ren er innlemmet i Roll Danielsens innerste krets - noe som inneb\u00e6rer blant annet en \u00e5rlig eksklusiv b\u00e5ttur med opera p\u00e5 Oslofjorden. Liten vennekrets Kochs nettverk er lite, men til gjengjeld sv\u00e6rt mektig. Hans viktigste mentor er den innflytelsesrike Erik Must - milliard\u00e6ren og Adressa-eieren som ikke inkluderer mange i sin krets. Erik Must var ogs\u00e5 den som nylig s\u00f8rget for \u00e5 plassere Koch i Dagens N\u00e6ringsliv sitt styre. En annen viktig samtalepartner for Koch er psykologen Geirr Molde Jensen - opprinnelig ogs\u00e5 spesialist i seksuelle perversjoner - men som n\u00e5 bruker tida p\u00e5 lederutvikling. Koch f\u00e5r ogs\u00e5 hjelp av Molde Jensen til \u00e5 utvikle sine sosiale sider. Den samme Molde Jensen er mentor i et topptungt fora Koch og Haugan sammen har tatt initiativet til: Midt-Norsk topplederforum. Der m\u00f8ter banktoppene blant andre sykehusdirekt\u00f8r Roar Arntzen, De 3 stuers Erik Frederiksen, Bente Rathe i VI Partners, Knut Solberg (tidligere Gilde), Ola Strand i SAS og Svein Berg i DnB. Kochs vennekrets er liten - banksjef Haugan har de siste \u00e5rene v\u00e6rt en av de han er mest sammen med privat. De to familiene feirer blant annet 17. mai sammen. Da Haugan ville overraske sin kone p\u00e5 40-\u00e5rsdagen, var Koch og Marvin Wiseth to av fem menn som vartet opp det kvinnelige selskapet. Koch og Haugan er venner. Deres koner omg\u00e5s. De drar p\u00e5 ferie sammen. Men n\u00e6rt og varmt er ikke deres vennskap. De f\u00f8ler hverandre p\u00e5 tennene. Slik det ofte er n\u00e5r menn som vil makt er sammen. Full faglig p\u00e5fyll Over mange \u00e5r har Haugan systematisk bygd et mektig kontaktnett rundt banken. Han legger s\u00e5 stor vekt p\u00e5 dette at han i 1998 hentet inn gammelordf\u00f8rer Marvin Wiseth. I dag skal ikke Wiseths betydning for sin sjefs makt undervurderes. Strategien rundt bankens nettverksbygging kommer til uttrykk blant annet gjennom de myteomspunne og s\u00e6rdeles popul\u00e6re Sparebank 1-turene hvor det som kryper og g\u00e5r av viktige personer i handel og n\u00e6ringsliv deltar. Fyll (de lystige seminardeltakerne t\u00f8mte business class for sprit da de dro til New York), og solid faglig p\u00e5fyll, er karakteristikken som g\u00e5r igjen. Her kaprer banken stadig nye kunder - og nettverk mellom deltakerne bygges. Gutteklubben Grei? Adresseavisen og Sparebank 1 Midt-Norge. De sterke forbindelsene mellom de to institusjonene, er et forhold som p\u00e5pekes av mange av maktprosjektes kilder. Finn Haugan og sjefredakt\u00f8r Gunnar Flikke snakker godt sammen som henholdsvis leder og sekret\u00e6r i Trondheim Bys Vel. I tillegg til Per Axel Koch har ogs\u00e5 Nedre Elvehavn-gr\u00fcnder, Terje Roll Danielsen, en fot i begge leire. Han sitter nemlig i styret i begge bedriftene - samtidig som han har eierandeler begge steder. 24. juni i \u00e5r kom en ny omdreining p\u00e5 spiralen. Da blir det helt overraskende kjent at Sparebanken kj\u00f8per Fokus Bank sin post i Adresseavisen. Den viktigste p\u00e5driveren for handelen er den samme Roll Danielsen. Da det formelle vedtaket om kj\u00f8pet skjer i styret, fratrer imidlertid b\u00e5de Roll Danielsen og Koch. I en syrlig lederartikkel i Tr\u00f8nder Avisa med tittelen \u00abGutteklubben Grei\u00bb foresl\u00e5r avisa at Finn Haugan kanskje burde f\u00e5 seg en plass i Adressa-styret. Korrigerer kursen Finance Credit. Midnor. Det har v\u00e6rt et steint\u00f8ft sparebank\u00e5r. Enn\u00e5 var det lyse tider da en leende Finn Haugan og Odd Reitan i fjor satt p\u00e5 benken foran Lade G\u00e5rd i helsides annonser i Adresseavisen. Reitan refinansierte sitt store l\u00e5n i sommer. N\u00e5 er ikke Sparebank 1 Midt-Norge Reitans hovedbankforbindelse lenger, men DnB. Strategien om \u00e5 satse p\u00e5 de store er lagt om - sp\u00f8rsm\u00e5let er om det skjedde tidsnok. En stor ryddejobb er unnagjort. Men fremdeles gjenst\u00e5r et s\u00e6rdeles utfordrende prosjekt p\u00e5 Gran Canaria."]}, {"field": "category0", "value": "nyheter"}, {"field": "contenthash", "value": "d4d911f1a263b11176c45e13f50fbfe39c21c8f0194a06ff9b8b50caf678df5e"}, {"field": "createtime", "value": "2014-09-25T17:20:23.730Z"}, {"field": "description", "value": "Barcelona 22. april, 1999: Finn Haugan l\u00f8fter blikket fra bordplata. Banksjefen ser rett p\u00e5 nestlederen i styret - unge Per Axel Koch: - Skal vi g\u00e5 ut og sl\u00e5ss?"}, {"field": "dominantimage", "value": "http://www.adressa.no/incoming/article1065651.ece5/ALTERNATES/w980-default/ver2%20Koch-og-Haugan"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5b2a9e52067b46c128b980f45321ae13e0148d21.jpg?59897302"}, {"field": "dominantthumbnaildimensions", "value": "300x169"}, {"field": "heading", "value": "Venner i maktkamp -adressa.no"}, {"field": "id", "value": "5b2a9e52067b46c128b980f45321ae13e0148d21"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "personal-finance"}, {"field": "kw-company", "value": ["fokus bank", "dagens n\u00e6ringsliv"]}, {"field": "kw-concept", "value": ["styre", "mektige menn", "bank"]}, {"field": "kw-entity", "value": ["lyngs", "tr\u00f8nder avisa", "sparebank 1", "haugan og koch", "bj\u00f8rn og ragnar lyngs", "kreditkassen", "sparebanken", "midt-norge reitans", "lade g\u00e5rd", "gilde", "dnb", "anfi", "finance credit", "finn haugan og odd reitan", "gutteklubben grei", "kanal 4", "kanari\u00f8yene etter", "for haugan", "wiseths", "mc-kinsey", "h\u00f8yre", "nedre elvehavn", "tauro", "partners", "r\u00f8sten", "koch og haugan", "per axel koch", "de 3", "trondheim bys vel", "adresseavisen", "koch og marvin wiseth", "adressa", "haugan", "kulturdepartementet", "roll danielsen og koch"]}, {"field": "kw-location", "value": ["leksvik", "barcelona", "oslofjorden", "hitra", "afrika", "s\u00f8rlandet", "tr\u00f8ndelag", "gran canaria", "new york", "kari"]}, {"field": "kw-pageclass", "value": "article"}, {"field": "kw-person", "value": ["finn haugan", "ragnar lyngs", "roll danielsen", "erik frederiksen", "bente rathe", "svein berg", "odd reitan", "ola strand", "jan rein\u00e5s", "harald ellefsen", "marvin wiseth", "gunnar flikke", "terje roll danielsen", "bj\u00f8rn lyng", "helge g\u00e5s\u00f8", "endre kolbj\u00f8rnsen", "molde jensen", "geirr molde jensen", "jan tore sanner", "erik must", "b\u00f8rge brende", "roar arntzen", "knut solberg"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1065651.ece5/ALTERNATES/w980-default/ver2%20Koch-og-Haugan"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Venner i maktkamp"}, {"field": "og-type", "value": "article"}, {"field": "og-url", "value": "http://www.adressa.no/nyheter/article50295.ece"}, {"field": "pageclass", "value": ["article"]}, {"field": "publishtime", "value": "2003-08-30T09:49:28.000Z"}, {"field": "recs-articleid", "value": "2202160"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-08-30T09:49:28.000Z"}, {"field": "recs-rawtitle", "value": "Venner i maktkamp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Barcelona 22. april, 1999: Finn Haugan l\u00f8fter blikket fra bordplata. Banksjefen ser rett p\u00e5 nestlederen i styret - unge Per Axel Koch: - Skal vi g\u00e5 ut og sl\u00e5ss?"}, {"field": "thumbnail", "value": "http://content-thumbnail.cxpublic.com/content/thumbnail200x150/5b2a9e52067b46c128b980f45321ae13e0148d21.jpg?59897302"}, {"field": "thumbnailfullheightdimensions", "value": "200x1517"}, {"field": "timestamp", "value": "2017-08-08T08:14:58.000Z"}, {"field": "title", "value": "Venner i maktkamp"}, {"field": "url", "value": "http://www.adressa.no/nyheter/article50295.ece"}, {"field": "urlhash", "value": "5b2a9e52067b46c128b980f45321ae13e0148d21"}], "score": 0.28111795, "siteId": "9222270286501375973", "id": "5b2a9e52067b46c128b980f45321ae13e0148d21"}

