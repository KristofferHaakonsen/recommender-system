{"fields": [{"field": "modifiedtime", "type": "time", "value": "2012-04-24T12:47:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Om s\u00e5 er tilfelle b\u00f8r du f\u00e5 unders\u00f8kt gallebl\u00e6ra.", "I f\u00f8rste omgang b\u00f8r du f\u00e5 tatt et ultralyd-bilde. Her kan du lese om hvordan du b\u00f8r forholde deg om du har gallestein. Hva er gallesteiner? Gallebl\u00e6ren er en liten p\u00e6reformet pose som sitter p\u00e5 undersiden av leveren p\u00e5 h\u00f8yre side. Den har som oppgave \u00e5 lagre gallen som produseres i leveren, konsentrere den og avgi den til tarmen n\u00e5r den trengs i ford\u00f8yelsesprosessen. Galle kreves for \u00e5 ford\u00f8ye fett. Gallesteiner er vanlig og kan p\u00e5vises hos minst 20 prosent av den kvinnelige befolkningen og hos 10 prosent av mennene. Kun en liten del av disse, mindre enn 20 prosent, vil i l\u00f8pet av de neste 20 \u00e5r f\u00e5 plager.I leveren produseres ca. \u00e9n liter galle i d\u00f8gnet. Fem prosent av dette er t\u00f8rrstoffer best\u00e5ende av gallesyre, lecitin og kolesterol. De fleste gallsteinene er dannet av kolesterol. De lever vanligvis et rolig liv uten \u00e5 lage noen problemer for verten. N\u00e5r konsentrasjonen av slike stoffer i gallebl\u00e6ren \u00f8ker oppst\u00e5r det gallesteiner. Disse merkes vanligvis ikke. Problemer oppst\u00e5r dersom st\u00f8rre eller mindre steiner blokkerer utf\u00f8rselsgangen fra gallebl\u00e6ren. Gallebl\u00e6ren f\u00e5r ikke t\u00f8mt ut gallen selv om den trekker seg hardt sammen, og smerter oppst\u00e5r. Hvem f\u00e5r gallesteinsplager? Kvinner er i flertall. Problemet oppst\u00e5r tre ganger hyppigere enn hos menn. Plagene er \u00f8kende fra 40 \u00e5r og oppover. Overvektige er spesielt disponert. Forekomsten er hyppigere blant diabetikere. Enkelte familier er s\u00e6rlig utsatt. Om du har utsatt deg for en rask slankekur, eller fasteperiode, \u00f8ker sjansen. Ved inntak av p-piller og \u00f8strogen. Likeledes ved inntak av kolesterolsenkende medisiner. Gallesteinanfall kan ogs\u00e5 komme i forbindelse med f\u00f8dsel, under menstruasjon og etter sterk fysisk aktivitet.Anfallet kommer ofte om natten eller etter at du har lagt deg. Du f\u00e5r akutte takvise smerter i \u00f8vre del av magen. Oftest sitter smerten under h\u00f8yre ribbeinsbue. Smerten kan av og til str\u00e5le ut i h\u00f8yre skulder. Anfallene st\u00e5r gjerne p\u00e5 i flere timer, men kan ogs\u00e5 vare i flere dager. Kvalme og oppkast kan v\u00e6re meget anstrengende. N\u00e5r b\u00f8r du opps\u00f8ke lege? Ofte kan disse smertene v\u00e6re vanskelig \u00e5 skjelne fra smerter ved hjerteinfarkt. Mages\u00e5r, lungebetennelse og helvetesild kan av og til gi lignende smerter. Det er ikke greit \u00e5 sortere ut symptomene, s\u00e5 her b\u00f8r du tilkalle legen. Smertene er i tillegg som regel s\u00e5 intense at du trenger hjelp. Om anfallet varer lenge nok, og gallesteinen ikke presses ut av gallegangen eller tilbake i bl\u00e6ren, stopper galleavgangen fra leveren. Gallen g\u00e5r i blodet og du kan oppleve at du blir langsomt gul. Det oppst\u00e5r en form for gulsott. Urinen din f\u00e5r m\u00f8rk farge og avf\u00f8ringen blir lys, kittaktig. Anfallet kan ogs\u00e5 resultere i betennelse i gallebl\u00e6ren. Du f\u00e5r feber, ofte h\u00f8y feber og frysninger.Tar kontakt med legen din eller legevakten. Gallesteinsanfall egner seg ikke til selvbehandling, men krever kyndig hjelp. Av og til er det n\u00f8dvendig med sykehusinnleggelse. Hva kan legen gj\u00f8re? Legen vurderer f\u00f8rst og fremst behovet for sykehusinnleggelse. Om det ikke er n\u00f8dvendig f\u00e5r man smertestillende medisiner, gjerne i spr\u00f8yteform. Antiflogistika av typen Indometacid eller Voltaren er vanligst \u00e5 gi. Sengeleie og lokal varme gir ofte god bedring etter noen dager. Det er viktig med god oppf\u00f8lging, da en del kan f\u00e5 gallebl\u00e6re- og bukspyttkjertelbetennelse. Blodpr\u00f8ver p\u00e5 legekontoret kan avsl\u00f8re dette. Ultralydunders\u00f8kelse av gallebl\u00e6ren i den p\u00e5f\u00f8lgende tid kan gi svar p\u00e5 omfanget av stein, hvor mange det er, og hvor store. Enkelte leger har gitt pasienter gallesyre (kenodeoksykolsyre) for \u00e5 l\u00f8se opp kolesterolsteiner. Dette lykkes i en tredjedel av tilfellene om steinene er sm\u00e5 og f\u00e5. Behandlingen er kostbar og b\u00f8r ikke gis til kvinner i fertil alder. Ved enkelte sentra har man fors\u00f8kt \u00e5 fjerne gallesteiner med ultralydknusing, men resultatene til n\u00e5 har ikke v\u00e6rt imponerende. Hvordan b\u00f8r du leve? Unng\u00e5 feit mat - fett bakverk, wienerbr\u00f8d og stekt mat som pommes frites. Unng\u00e5 spesielt feite sauser, stekesjy, flesk og bacon. Skinn av fugler. Eggeretter av alle slag. Tungford\u00f8yelige gr\u00f8nnsaker som blomk\u00e5l, vinterk\u00e5l og rosenk\u00e5l. K\u00e5lrabi, neper og reddiker. Feite melkeprodukter som fl\u00f8te, r\u00f8mme og feite oster. Fors\u00f8k \u00e5 normaliser vekten din, men bruk tid. En-to kilo i m\u00e5neden er passe tempo. Mosjoner ved siden av. Husk \u00e5 alltid ta inn rikelig med v\u00e6ske. N\u00e5r m\u00e5 gallebl\u00e6ren fjernes? Dersom du har hatt en akutt gallebl\u00e6rebetennelse i tilknytning til gallstein-anfallet. Ved flere tilbakevendende steinanfall. N\u00e5r du er kronisk plaget av ford\u00f8yelsesbesv\u00e6r, smerter, kvalme og oppbl\u00e5sthet i magen. Dersom det oppst\u00e5r gulsott i forbindelse med steinanfallet. Den klassiske operasjonen utf\u00f8res ved \u00e5 fjerne gallebl\u00e6ren etter \u00e5 ha \u00e5pnet bukhulen. Inngrepet er krevende, men operasjonen er vellykket i 90 prosent av tilfellene.I de senere \u00e5r har man ved mange sykehus begynt \u00e5 fjerne gallebl\u00e6ren ved \u00e5 f\u00f8re et laparoskop, en kikkert med p\u00e5montert kniv og tang slik at man kan skj\u00e6re ut gallebl\u00e6ren uten direkte \u00e5 \u00e5pne bukhulen. Dette inngrepet kan selv svekkede pasienter t\u00e5le. Endelig kan ogs\u00e5 gallesteiner fjernes via endoskop under ERCP , hvor man f\u00f8rer en slange med lyskilde og kikkert ned i tolvfingertarmen. Via gallegangen som munner ut her kan man s\u00e5 ta tak i steinen og fjerne denne/disse om de ligger gunstig til."]}, {"field": "category0", "value": "kultur"}, {"field": "contenthash", "value": "b1772bc65bda54f9f0965162a653a39b7842b19ddb7ee0ea622f4eda97b98973"}, {"field": "createtime", "value": "2017-04-30T16:40:38.000Z"}, {"field": "description", "value": "Har du opplevd anfall av sterke smerter \u00f8verst i magen under ribbeinsbuen, smerter som str\u00e5lte ut i h\u00f8yre skulder og bak i ryggen? Kanskje ble du kvalm og kastet opp samtidig."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2c26181d7662a30a3699b46a962ae915efbe6fcc.jpg?59942ca0"}, {"field": "dominantthumbnaildimensions", "value": "256x256"}, {"field": "heading", "value": "N\u00e5r gallebl\u00e6ra krangler -adressa.no"}, {"field": "id", "value": "2c26181d7662a30a3699b46a962ae915efbe6fcc"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "health-and-fitness"}, {"field": "kw-concept", "value": ["gallestein", "problemer oppst\u00e5r", "\u00e5pne bukhulen", "gallebl\u00e6ra krangler", "h\u00f8yre skulder", "lege", "leve", "smerter", "gallebl\u00e6ra", "fjerne gallebl\u00e6ren"]}, {"field": "kw-entity", "value": ["voltaren", "indometacid"]}, {"field": "kw-pageclass", "value": "article"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r gallebl\u00e6ra krangler"}, {"field": "og-type", "value": "article"}, {"field": "og-url", "value": "http://www.adressa.no/kultur/article313269.ece"}, {"field": "pageclass", "value": ["article"]}, {"field": "publishtime", "value": "2000-12-15T23:00:00.000Z"}, {"field": "recs-articleid", "value": "3014964"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-15T23:00:00.000Z"}, {"field": "recs-rawtitle", "value": "N\u00e5r gallebl\u00e6ra krangler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Har du opplevd anfall av sterke smerter \u00f8verst i magen under ribbeinsbuen, smerter som str\u00e5lte ut i h\u00f8yre skulder og bak i ryggen? Kanskje ble du kvalm og kastet opp samtidig."}, {"field": "thumbnail", "value": "http://content-thumbnail.cxpublic.com/content/thumbnail200x150/2c26181d7662a30a3699b46a962ae915efbe6fcc.jpg?59942ca0"}, {"field": "thumbnailfullheightdimensions", "value": "200x1040"}, {"field": "timestamp", "value": "2017-08-16T11:29:36.000Z"}, {"field": "title", "value": "N\u00e5r gallebl\u00e6ra krangler"}, {"field": "url", "value": "http://www.adressa.no/kultur/article313269.ece"}, {"field": "urlhash", "value": "2c26181d7662a30a3699b46a962ae915efbe6fcc"}], "score": 1.1107811, "siteId": "9222270286501375973", "id": "2c26181d7662a30a3699b46a962ae915efbe6fcc"}

