{"fields": [{"field": "modifiedtime", "type": "time", "value": "2016-10-31T08:20:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kanari\u00f8yene", "Thailand", "Karibia", "Vinterferie", "Strandferie"]}, {"field": "author", "value": "camilla flaatten"}, {"field": "body", "value": ["Saken oppdateres.", "I Norge har vi i snitt 14 soltimer i uken n\u00e5 og hver soltime koster 956 kroner. I Goa, India har de 63 soltimer i uken og der koster hver time kun 77 kroner, mens det koster 155 kroner for soltimen p\u00e5 Las Palmas, if\u00f8lge Forex Banks nye solindeks.", "De har laget en oversikt over landene du er sikret mest sol for en rimelig penge.", "\u2014 P\u00e5 senh\u00f8sten er det mange nordmenn som t\u00f8rster etter sol og varme. Med sitt varme klima og sine vidstrakte strender har indiske Goa blitt et popul\u00e6rt turistm\u00e5l. Dessuten tilbyr Goa mye sol og et gunstig prisniv\u00e5. Ogs\u00e5 Cebu, Phuket og Bali gir deg mye sol for pengene i h\u00f8st, sier nasjonssjef Rune Viermyr i Forex Bank.", "Ellers er det mye novembersol for pengene p\u00e5 Sri Lanka, Kapp Verde og i Malaysia. Landene med aller flest soltimer, 70 timer i uken, er Oman, Cape Town i S\u00f8r-Afrika og Australia.", "Forex Banks indeks sammenligner prisniv\u00e5 og kostnader p\u00e5 vanlige produkter som et m\u00e5ltid p\u00e5 en mellomklasserestaurant, en halvliter \u00f8l, en taxireise p\u00e5 fem kilometer og snittprisen for en hotellnatt if\u00f8lge opplysninger fra hotells\u00f8kesiden Trivago. Antallet soltimer p\u00e5 28 ulike destinasjoner i november m\u00e5ned er ogs\u00e5 unders\u00f8kt. Totalkostnaden er deretter blitt delt med gjennomsnittlig antall soltimer pr. feriedag.", "Vis fakta", "Utvalget er if\u00f8lge Viermyr basert p\u00e5 vanlige solrike reisem\u00e5l for nordiske reisende p\u00e5 h\u00f8sten, men med en vri.", "\u2014 Vi velger ogs\u00e5 de nye spennende destinasjoner som kanskje ikke er s\u00e5 mange mennesker er blitt klar over enn\u00e5. P\u00e5 den m\u00e5ten f\u00e5r vi en blanding av begge deler.", "Forbruker\u00f8konom Magne Gundersen i Sparebank1 tror kombinasjonen av sol og rimelig reisem\u00e5l er viktig for nordmenn, men:", "\u2014 Det er summen p\u00e5 kassalappen som teller \u2013 det er prisniv\u00e5, solfaktor og reisekostnaden som til slutt er avgj\u00f8rende for oss nordmenn. Det hjelper ikke med sol og billig \u00f8l", ", sier Gundersen.", "Han sier det ikke er overraskende at der prisen for soltimene er lav, er prisen for reise dit h\u00f8y.\u2014 Men indeksen viser ogs\u00e5 at det finnes n\u00e6rliggende reisem\u00e5l h\u00f8yt oppe p\u00e5 listen, der reisekostnaden ikke er veldig h\u00f8y, som nordmenns favorittreisem\u00e5l om vinteren, Kanari\u00f8yene. Men indeksen sier ikke s\u00e5 veldig mye om prisene p\u00e5 stedet. Goa i India er p\u00e5 topp foran Cebu p\u00e5 Filippinene fordi Goa har s\u00e5 mange flere soltimer \u00e5 fordele kostnadene p\u00e5. Cebu har et langt lavere prisniv\u00e5, men n\u00e5r ikke helt opp fordi \u00f8ya p\u00e5 denne tiden av \u00e5ret ikke har flere soltimer enn Rhodos og Las Palmas, sier han.", "- L\u00f8nner det seg \u00e5 reise s\u00e5pass langt \u00abbare\u00bb for \u00e5 f\u00e5 sol?", "\u2014 Indeksen gir ikke et entydig svar p\u00e5 hvor det l\u00f8nner seg \u00e5 reise for \u00e5 f\u00e5 sol. Den mangler utgiften til reise, og den er ganske h\u00f8y for en del av reisem\u00e5lene \u00f8verst p\u00e5 listen.", "- Hva er det mest \u00e5 spare p\u00e5 n\u00e5r en reiser?", "\u2014 Reisen, hotell og mat er de store utgiftspostene. Skal du spare inn noe p\u00e5 reisebudsjettet m\u00e5 det bli p\u00e5 en av disse. Som indeksen viser er de stedene du f\u00e5r mest sol for pengene, ogs\u00e5 der det koster mest \u00e5 reise. Og s\u00e5 er det jo et sp\u00f8rsm\u00e5l om man faktisk velger \u00e5 spise og bo s\u00e5 billig p\u00e5 disse stedene. Hvis man velger luksus og fra \u00f8verste hylle, s\u00e5 kommer prisene fort opp p\u00e5 et niv\u00e5 som n\u00e6rmer seg det norske.", "Gundersen synes det er spennende med", "\u2014 Med direkteruter fra Norwegian og den nye Florida-ruten til SAS er Karibia blitt mer tilgjengelig. Karibia blir nok ikke like popul\u00e6rt som Kanari\u00f8yene, men jeg tror vi kommer til \u00e5 se langt flere nordmenn som \u00f8nsker \u00e5 pr\u00f8ve disse nye og eksotiske reisem\u00e5lene.", "Og legger til:", "\u2014 Et tips n\u00e5r du leser denne indeksen \u2013 sjekk ogs\u00e5 temperaturer og n\u00e5r det er sesong for regntid. En del av reisem\u00e5lene p\u00e5 listen har perioder av \u00e5ret der et kan regne litt mer enn norske solhungrige turister liker. Det hjelper lite at prisen pr. soltime er lav hvis det er tett mellom regnskurene.", "- Er sol versus kostnad noe nordmenn tenker p\u00e5 generelt sett n\u00e5r de velger reisem\u00e5l?", "- Ja, det tror jeg, s\u00e6rlig i m\u00f8rke h\u00f8st- og vinterm\u00e5neder. Men vi velger nok ogs\u00e5 \u00e5 holde oss innfor en viss \u00f8konomisk ramme. Vi er ikke villige til \u00e5 betale hva som helst for \u00e5 oppleve sol og varme. Det handler om \u00e5 komme til et sted der det b\u00e5de er sol nok og varmt nok, og som er innenfor det lommeboken tillater, sier Gundersen.", "Her er trikset for deg som skal reise langt:", "Varmer et reisehjerteS\u00f8r-Afrika kommer h\u00f8yt p\u00e5 solindeksen, noe som varmer hjertet til markedssjef Even Hulleberg i reisebyr\u00e5et Kilroy.", "\u2014 Det er spennende \u00e5 se S\u00f8r-Afrika h\u00f8yt p\u00e5 listen, en destinasjon vi ikke kan f\u00e5 snakket varmt nok om, mener han.", "Hvor reiser vi til neste \u00e5r? Sjekk denne listen:", "I toppen av listen dominerer de klassiske backpackerreisem\u00e5lene. S\u00f8r\u00f8st-Asia er et stikkord.", "\u2014 Thailand, Indonesia og Malaysia er gamle favoritter. Sri Lanka har kommet som ei kule de siste \u00e5rene, og Filippinene er blant de aller hotteste reisem\u00e5lene om dagen, sier Hulleberg.", "Han mener topplasseringen skiller seg ut.", "\u2014 India skiller seg litt ut, og selv om Goa er perfekt \u00e5 starte et indisk eventyr p\u00e5, er det nok hakket mer erfarne reisende som peker seg ut India som neste reisem\u00e5l.", "Hvordan se verden uten av det koster allverden?", "Nordmenn flest er opptatt av v\u00e6ret, s\u00e6rlig n\u00e5r vi har ferie.", "\u2014 Hvor viktig er det for folk at det er garantert sol og varme p\u00e5 reisem\u00e5let?", "- Folk generelt er utrolig opptatt av v\u00e6ret. Reisespesialistene v\u00e5re svarer ofte om v\u00e6r og klima, og bidrar ogs\u00e5 til \u00e5 peke ut hvilke reisem\u00e5l som egner seg best i de forskjellige periodene. Goa er perfekt n\u00e5 i julen, sier han.", "Kilroy spesialiserer seg p\u00e5 reiser for unge \u2013 studenter og unge voksne under 35 \u00e5r. Klimaet i s\u00e6rlig S\u00f8r\u00f8st-Asia er viktige \u00e5rsaker til \u00e5 de er popul\u00e6re land \u00e5 reise til, men kostnadsniv\u00e5et er like viktig:", "\u2014 Nordmenn trekker \u00f8stover av ulike grunner, men det er nok liten tvil om at sol og varme samt det uhyre billige kostnadsniv\u00e5et henger h\u00f8yt, sier Hulleberg.", "Dette er en hyggelig liste:", "En unders\u00f8kelse gjennomf\u00f8rt av Ipsos MMI for DNB viser at over halvparten av oss oppgir at billig mat, drikke, bo og shopping spiller en ganske eller veldig viktig rolle for valg av reisem\u00e5l.", "\u2014 Ikke overraskende er det flest i aldersgruppen 18 til 29 som svarer dette. Vi blir stadig mer opptatt av at det skal v\u00e6re billig \u00e5 v\u00e6re p\u00e5 ferie. Andelen som svarer at prisen i landet er en \u00abveldig viktig\u00bb faktor for valget av feriedestinasjon har mer enn doblet seg sammenlignet med i fjor, sier forbruker\u00f8konom Silje Sandm\u00e6l i DNB.", "\u2014 Jo billigere land jo flere opplevelser f\u00e5r du med deg, b\u00e5de n\u00e5r det gjelder utflukter, aktiviteter eller matopplevelser. N\u00e5r man er p\u00e5 ferie skal man jo kose seg og ikke m\u00e5tte snu p\u00e5 hver krone, legger hun til.", "1. Feriebudsjett: Sett opp et budsjett eller en kostnadsramme over hvor mye du skal bruke p\u00e5 ferien og hva du skal bruke pengene p\u00e5. F\u00f8lg opp med mobilbanken eller sms-varsling n\u00e5r du overstiger et bestemt bel\u00f8p.", "2. Sammenlign hotellpriser: Det finnes reisesider som sammenligner hotellprisene for deg. For deg som er ung og ute etter \u00e5 m\u00f8te andre reisende kan det v\u00e6re store summer \u00e5 spare p\u00e5 \u00e5 velge hostell fremfor hotell.", "3. Lei en leilighet eller et hus : Det kan v\u00e6re billigere, mer sosialt og dere kan lage noen av m\u00e5ltidene selv. Tenk beliggenhet slik at det dere sparer ikke blir spist opp av transportutgifter.", "4. Transport fra flyplassen: Ofte er det enkelt \u00e5 ta en taxi eller ekspresstog fra flyplassen. Men det kan v\u00e6re mye dyrere og kanskje ikke det raskeste. H\u00f8r med turistinformasjonen p\u00e5 flyplassen hvordan det er best og billigst \u00e5 komme seg dit dere bor.", "5. Unng\u00e5 turistomr\u00e5der: Som oftest er shopping og mat dyrere rundt turistattraksjoner.", "6. Kj\u00f8p drikke og snacks p\u00e5 matbutikken: Ha med en piknikkurv p\u00e5 tur. Det kan b\u00e5de ta tid og koste un\u00f8dvendig mye penger hvis alle m\u00e5ltidene skal spises p\u00e5 restaurant.", "7. Lag en handleliste: Sjekk hva som l\u00f8nner seg \u00e5 kj\u00f8pe i det landet du skal til slik at du kan f\u00e5 gjort noen shoppekupp.", "8. Finn de skjulte perlene: Beveger man seg utenfor turistomr\u00e5dene kan man finne spisesteder der maten er mer autentisk og billigere. Det finnes en rekke reiseapps som du kan f\u00e5 tips og erfaringer av andre reisende.", "9. Regn ut valuta f\u00f8r du kj\u00f8per: Bruk en app til \u00e5 regne ut hva ting egentlig koster , s\u00e5 slipper du \u00e5 f\u00e5 en ubehagelig overraskelse i nettbanken. Husk alltid \u00e5 betale i lokal valuta, velger du norske kroner setter butikken kursen og det blir dyrere.", "10. Husk taxfree: Det er ikke bare p\u00e5 flyplasser det er mulig \u00e5 handle taxfree. Ber du om taxfree i butikken og samler opp kvitteringer, kan mye av ferieshoppingen bli momsfri. Henvend deg til et taxfree-kontor f\u00f8r du drar hjem til Norge for \u00e5 f\u00e5 momsen refundert. Disse finner du gjerne p\u00e5 flyplassen, men ogs\u00e5 noen kj\u00f8pesentre.", "Og du, ikke gj\u00f8r dette da:", "Feriebudsjett: Sett opp et budsjett eller en kostnadsramme over hvor mye du skal bruke p\u00e5 ferien og hva du skal bruke pengene p\u00e5. F\u00f8lg opp med mobilbanken eller sms-varsling n\u00e5r du overstiger et bestemt bel\u00f8p.", "Sammenlign hotellpriser: Det finnes reisesider som sammenligner hotellprisene for deg. For deg som er ung og ute etter \u00e5 m\u00f8te andre reisende kan det v\u00e6re store summer \u00e5 spare p\u00e5 \u00e5 velge hostell fremfor hotell.", "Lei en leilighet eller et hus: Det kan v\u00e6re billigere, mer sosialt og dere kan lage noen av m\u00e5ltidene selv. Tenk beliggenhet slik at det dere sparer ikke blir spist opp av transportutgifter.", "Transport fra flyplassen: Ofte er det enkelt \u00e5 ta en taxi eller ekspresstog fra flyplassen. Men det kan v\u00e6re mye dyrere og kanskje ikke det raskeste. H\u00f8r med turistinformasjonen p\u00e5 flyplassen hvordan det er best og billigst \u00e5 komme seg dit dere bor.", "Unng\u00e5 turistomr\u00e5der: Som oftest er shopping og mat dyrere rundt turistattraksjoner.", "Kj\u00f8p drikke og snacks p\u00e5 matbutikken: Ha med en piknikkurv p\u00e5 tur. Det kan b\u00e5de ta tid og koste un\u00f8dvendig mye penger hvis alle m\u00e5ltidene skal spises p\u00e5 restaurant.", "Lag en handleliste: Sjekk hva som l\u00f8nner seg \u00e5 kj\u00f8pe i det landet du skal til slik at du kan f\u00e5 gjort noen shoppekupp.", "Finn de skjulte perlene: Beveger man seg utenfor turistomr\u00e5dene kan man finne spisesteder der maten er mer autentisk og billigere. Det finnes en rekke reiseapps som du kan f\u00e5 tips og erfaringer av andre reisende.", "Regn ut valuta f\u00f8r du kj\u00f8per: Bruk en app til \u00e5 regne ut hva ting egentlig koster, s\u00e5 slipper du \u00e5 f\u00e5 en ubehagelig overraskelse i nettbanken. Husk alltid \u00e5 betale i lokal valuta, velger du norske kroner setter butikken kursen og det blir dyrere.", "Husk taxfree: Det er ikke bare p\u00e5 flyplasser det er mulig \u00e5 handle taxfree. Ber du om taxfree i butikken og samler opp kvitteringer, kan mye av ferieshoppingen bli momsfri. Henvend deg til et taxfree-kontor f\u00f8r du drar hjem til Norge for \u00e5 f\u00e5 momsen refundert. Disse finner du gjerne p\u00e5 flyplassen, men ogs\u00e5 noen kj\u00f8pesentre.", "Vis fakta", "Goa, India = 63 soltimer pr. uke/77 kr pr. soltime", "Cebu, Filippinene = 42 soltimer pr. uke/80 kr pr. soltime.", "Phuket, Thailand = 49 soltimer pr. uke/83 kr pr. soltime.", "Bali, Indonesia = 63 soltimer pr. uke/107 kr pr. soltime.", "Colombo, Sri Lanka = 49 soltimer pr. uke/117 kr pr. soltime.", "Penang, Malaysia = 42 soltimer pr. uke/117 kr pr. soltime.", "Kapp Verde = 49 soltimer pr. uke/125 kr pr. soltime.", "Cape Town, S\u00f8r-Afrika = 70 soltimer pr. uke/147 kr pr. soltime.", "Havanna, Cuba = 49 soltimer pr. uke/147 kr pr. soltime.", "Muscat, Oman = 42 soltimer/152 kr pr. soltime.", "Rhodos, Hellas = 42 soltimer/152 kr pr. soltime.", "Perth, Australia = 70 soltimer/152 kr pr. soltime.", "Las Palmas, Kanari\u00f8yene = 42 soltimer/155 kr pr. soltime.", "Pafos, Kypros = 49 soltimer/156 kr pr. soltime.", "Dubai, De arabiske emirater = 63 soltimer/187 kr pr. soltime.", "San Diego, USA = 56 soltimer/210 kr pr. soltime.", "Port Louis, Mauritius = 56 soltimer/211 kr pr. soltime.", "Canc\u00fan, Mexico = 42 soltimer/215 kr pr. soltime.", "Sydney, Australia = 56 soltimer/224 kr pr. soltime.", "Bridgetown, Barbados = 56 soltimer/231 kr pr. soltime.", "Port of Spain, Trinidad = 42 soltimer/248 kr pr. soltime.", "Miami, USA = 49 soltimer/263 kr pr. soltime.", "Puerto Plata, Den dominikanske republikk = 42 soltimer/248 kr pr. soltime.", "Marbella, Spania = 35 soltimer/320 kr pr. soltime.", "Nassau, Bahamas = 49 soltimer/339 kr pr. soltime.", "Honolulu, Hawaii = 49 soltimer/363 kr pr. soltime.", "Oslo, Norge = = 14 soltimer/956 kr pr. soltime.", "Om Solindeksen: Forex Banks indeks sammenligner prisniv\u00e5 og kostnader p\u00e5 vanlige produkter som et m\u00e5ltid p\u00e5 en mellomklasserestaurant, en halvliter \u00f8l, en taxireise p\u00e5 fem kilometer og snittprisen for en hotellnatt if\u00f8lge opplysninger fra hotells\u00f8kesiden Trivago. Antallet soltimer p\u00e5 28 ulike destinasjoner i november m\u00e5ned er ogs\u00e5 unders\u00f8kt. Totalkostnaden er deretter blitt delt med gjennomsnittlig antall soltimer pr. feriedag.", "Vis fakta"]}, {"field": "category0", "value": "reise"}, {"field": "contenthash", "value": "0b0fc3be2ee8d1d33518036b0f38402ee7bc022380a0b9653886019d38acd128"}, {"field": "createtime", "value": "2017-05-17T09:10:32.000Z"}, {"field": "description", "value": "Vi har stilt klokken og h\u00f8stm\u00f8rket er for alvor over oss. Men fortvil ikke \u2013 i disse landene f\u00e5r du massevis av sol."}, {"field": "heading", "value": ["Her f\u00e5r du mest sol for pengene i h\u00f8st -adressa.no", "Summen p\u00e5 kassalappen er viktigst", "\u00abAlle\u00bb snakker om v\u00e6ret", "Over halvparten mener pris er viktig", "Silje Sandm\u00e6ls ti beste ferietips"]}, {"field": "id", "value": "acb033def7bc2867e030da486f0ae334673fab27"}, {"field": "keyword", "value": ["Kanari\u00f8yene", "Thailand", "Karibia", "Vinterferie", "Strandferie"]}, {"field": "keywords", "value": "Kanari\u00f8yene,Thailand,Karibia,Vinterferie,Strandferie"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-concept", "value": ["norske kroner setter", "indeks sammenligner prisniv\u00e5", "kroner setter butikken", "soltime", "kr pr", "hostell fremfor hotell", "velge hostell fremfor", "ting egentlig koster", "setter butikken kursen", "antall soltimer pr", "gjennomsnittlig antall soltimer"]}, {"field": "kw-entity", "value": ["forex bank", "trivago", "solindeksen", "s\u00f8r-afrika og australia", "ipsos mmi", "finn", "norwegian", "plata", "s\u00f8r\u00f8st-asia", "phuket og bali", "rhodos og las palmas", "karibia", "indonesia og malaysia", "diego", "louis", "kilroy"]}, {"field": "kw-location", "value": ["spain", "florida", "india", "malaysia", "kanari\u00f8yene", "hellas", "sri lanka", "thailand", "cebu", "filippinene", "trinidad", "cuba", "mauritius", "kypros", "hawaii", "las palmas", "australia", "cape town", "norge", "indonesia", "s\u00f8r-afrika", "mexico", "spania", "bahamas", "goa", "barbados", "kapp verde", "oman"]}, {"field": "kw-pageclass", "value": "article"}, {"field": "kw-person", "value": ["magne gundersen", "silje sandm\u00e6l", "even hulleberg", "rune viermyr"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/65a94ce7-6817-4efd-b16c-c351e8b42b93?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her f\u00e5r du mest sol for pengene i h\u00f8st"}, {"field": "og-type", "value": "article"}, {"field": "og-url", "value": "http://www.adressa.no/reise/Her-far-du-mest-sol-for-pengene-i-host-791b.html"}, {"field": "pageclass", "value": ["article"]}, {"field": "publishtime", "value": "2016-10-31T08:11:10.000Z"}, {"field": "recs-articleid", "value": "791"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-10-31T08:11:10.000Z"}, {"field": "recs-rawtitle", "value": "Her f\u00e5r du mest sol for pengene i h\u00f8st -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Vi har stilt klokken og h\u00f8stm\u00f8rket er for alvor over oss. Men fortvil ikke \u2013 i disse landene f\u00e5r du massevis av sol."}, {"field": "thumbnail", "value": "http://content-thumbnail.cxpublic.com/content/thumbnail200x150/acb033def7bc2867e030da486f0ae334673fab27.jpg?5992ecd5"}, {"field": "thumbnailfullheightdimensions", "value": "200x2193"}, {"field": "timestamp", "value": "2017-08-15T12:45:09.000Z"}, {"field": "title", "value": "Her f\u00e5r du mest sol for pengene i h\u00f8st"}, {"field": "url", "value": "http://www.adressa.no/reise/Her-far-du-mest-sol-for-pengene-i-host-791b.html"}, {"field": "urlhash", "value": "acb033def7bc2867e030da486f0ae334673fab27"}], "score": 0.5059489, "siteId": "9222270286501375973", "id": "acb033def7bc2867e030da486f0ae334673fab27"}

